<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 248/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 105/10 od 01.12.2010.g. podnijet protiv optuženog F.N. iz Balotića, Opština Rožaje, zbog krivičnog djela ugrožavanje opasnim orudjem pri tuči i svadji iz čl. 154. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, oštećene M. H. i optuženog, dana 21.01.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p2"></p>
<p class="p1">
<span>	Optuženi F. N.  JMBG ., od oca H. i majke H., rodj. M., rodjen ..g. u Balotiće, Opština Rožaje, gdje i živi, drž. CG, pismen, završio 8 razreda osnovne škole, nezaposlen, razveden, otac 2 maloljetne djece, odslužio vojni rok 1997.g. u Šapcu, vodi se pri VE Rožaje, siromašnog imovnog stanja, osudjivan presudom Osnovnog suda Rožaje K.br. 253/07 od 23.05.2008.g. zbog krivičnog djela laka tjel. povreda iz čl. 152/2-1 KZ na novčanu kaznu u iznosu od 1.200 eura,</span>
</p>
<p class="p1"></p>
<p class="p1">
<span>					K R I V   J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 07.05.2010.g. u dvorištu ispred porodične kuće F. N. u selu Balotiće, Opština Rožaje, pri svadji sa M. H.koja se ogledala u verbalnoj prepirci, kojom prilikom su jedno drugom upućivali psovke i uvrede, mašio se opasnog orudja-sjekire, sredstva podobnog da tijelo teško povrijedi ili zdravlje teško naruši,</span>
</p>
<p class="p1">
<span>	-čime je izvršio krivično djelo ugrožavanje opasnim orudjem pri tuči i svadji iz čl. 154. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 39. st. 2. tač. 2. i čl. 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u iznosu od 400,00 (četiri stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 150,00 eura, u roku od 15 dana po pravosnažnosti ove presude.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1"></p>
<p class="p1">
<span>				</span>
</p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 105/10 od 01.12.2010.g. protiv optuženog F. N.iz Balotića, Opština Rožaje, zbog krivičnog djela ugrožavanje opasnim orudjem pri tuči i svadji iz čl. 154. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je ostao pri podnijetom optužnom predlogu te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Oštećena M. H. je u završnoj riječi istakla da se ne pridružuje krivičnom gonjenju ODT-a u odnosu na optuženog, niti postavlja odštetni zahtjev.</span>
</p>
<p class="p1">
<span>	Optuženi je u svojoj odbrani istakao: da mu je dana 07.05.2010.g. F. B. poslao SMS poruku da su se njegova djeca posvadjala sa djecom oštećene H. na školskom dvorištu u selu Balotiće, Opština Rožaje, i pozvao ga da dodje i da vidi o čemu se radi, pa je došao kod njihove kuće da bi razgovarao sa oštećenom. Tada je iz kuće izašla oštećena,  kojoj je kazao da više ne uznemirava njegovu djecu jer će imati posla sa njim i nazvao je majmunom, našta je ona reagovala tako što je pošla prema njemu i počela da galami i upućuje mu uvredljive riječi, te je medju njima došlo do svadje. Da je kod sebe imao jednu manju sjekiru dužine držalice oko 40 cm sa metalnim dijelom koju je držao ispod lijevog pazuha, ali se nije mašio ove sjekire jer je nije vadio ispod pazuha, niti je zamahivao prema oštećenoj. Sa oštećenom se nakon ovog dogadjaja izmirio i sada su u dobrim odnosima. Predložio je da ga sud oslobodi od optužbe, jer nije izvršio djelo koje mu je optužbom stavljeno na teret.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenu Mu. H., svedoke F. B. i Fej. N. i izvršio uvid u izvod iz kaznene evidencije na ime optuženog.</span>
</p>
<p class="p1">
<span>	Svedok-oštećena Mu. H. je posvedočila da je dana 07.05.2010.g. sjedela kod svoje majke N. u selu Balotiće, Opština Rožaje, dok su se njena djeca igrala na školskom dvorištu u blizini kuće. U jednom momentu njen sin Elvis star 9 godina ju je obavijestio da je dijete optuženog gadjalo kamenicama u njena kola koja su bila parkirana u dvorište škole, pa je pošla da vidi o čemu se radi i vidjela da joj auto nije oštećeno, ali se ljutila na djecu govoreći im da ne gadjaju u kola, te su ona otišla kući. Nakon toga njen brat Bajram je poslao SMS poruku optuženom da dodje i uzme svoju djecu da se ne bi svadjala sa njenom djecom i gadjala u auto, nakon čega je optuženi došao kod njihove kuće tj. kuće njene majke N. i tražio da razgovara sa njom. Kada je izašla iz kuće optuženi joj je upućivao uvredljive i prijeteće riječi govoreći joj da će da je tuče, da će joj razbiti glavu što je tukla njegovo dijete, da je majmun, kurva i druge uvredljive riječi, pa je medju njima došlo do svadje tj. verbalne prpirke. U toj svadji optuženi se mašio manje sjekire dužine držalice oko 40 cm koju je prethodno držao ispod lijevog pazuha, a zatim je izvukao ispod pazuha i prebacio preko ruke prijeteći joj da će je ubiti ukoliko mu se približi, te je shvatila da će da je udari istom, ali je nije udario jer je medju njima stala njena majka, pa je optuženi vratio sjekiru pod pazuh i otišao prema svojoj kući.</span>
</p>
<p class="p1">
<span>	Svedok F. B. je posvedočio da mu je dana 07.05.2010.g. njegova sestra M. Ha., koja je došla da sjedi kod njih sa djecom rekla da se njena djeca svadjaju sa djecom optuženog na školskom dvorištu koje se nalazi u blizini njihove kuće i da su djeca optuženog gadjala kamenicama u njeno auto, pa je optuženom poslao SMS poruku da dodje i uzme svoju djecu. Nakon nekog vremena optuženi je došao kod njihove kuće i kada je prilazio kući govorio je "dje je ta kurva" misleći na oštećenu i tražio da ona izadje iz kuće. Kada je ona izašla iz kuće čuo je da je medju njima došlo do svadje, pa je on došao kod njih da bi spriječio da ne dodje do težih posledica, i vidio da optuženi kod sebe ima jednu manju sjekiru koju drži naslonjenu na lijevoj ruci i svadja se sa oštećenom, pa je do njih prišla njegova majka N. i udaljila optuženog sa lica mjesta, tako da više nije bilo svadje.</span>
</p>
<p class="p1">
<span>	Svedok Fe. N. je posvedočila da je dana 07.05.2010.g. sjedela  u svojoj kući u selu Balotiće, Opština Rožaje. Da je čula da su se u dvorištu osnovne škole koja se nalazi u blizini kuće posvadjala djeca optuženog i oštećene o čemu je njen sin Bajram obavijestio optuženog SMS porukom. Nakon toga optuženi je došao kod njihove kuće i tražio da razgovara sa oštećenom. Kada je oštećena izašla iz kuće optuženi ju je nazivao kurvom, mamunom i upućivao joj druge uvredljive riječi, pa je medju njima došlo do svadje. Tada je ona prišla do optuženog koji je kod sebe imao jednu manju sjekiru koju je držao naslonjenu na lijevoj ruci i kazala mu da se udalji sa lica mjesta što je on i učinio, tako da više nije bilo svadje medju njima.</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi, na osnovu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazu optuženog.</span>
</p>
<p class="p1">
<span>	Naime, iz iskaza svedoka-oštećene M. H., svedoka F. B. i F.N., koje je sud prihvatio kao jasne, objektivne, uvjerljive i medjusobno saglasne u bitnom, sud je utvrdio da je optuženi dana 07.05.2010.g. došao u dvorište ispred porodične kuće F. N. u selu Balotiće, Opština Rožaje i pozvao oštećenu da izadje iz kuće, te kada je ona izašla došlo do svadje izmedju njih kojom prilikom su jedno drugom upućivali uvredljive riječi i psovke, i u toj svadji optuženi se mašio sjekire koja predstavlja sredstvo podobno da tijelo teško povrijedi ili zdravlje teško naruši, koju je izvadio ispod pazuha i naslonio na lijevu ruku prijeteći oštećenoj da će je udariti istom ukoliko mu pridje.</span>
</p>
<p class="p1">
<span>	Sud je cijenio iskaz optuženog, pa je isti prihvatio u dijelu u kojem ne spori odlučen činjenice koje su utvrdjene u postupku. Naime, optuženi ne spori da je kritičnog dana došao ispred kuće F. Naze gdje je obavio razgovor sa oštećenom i da je tom prilikom izmedju njih došlo do svadje, te su jedno drugom upućivali uvrede i psovke. Ne spori ni da je kod sebe imao jednu manju sjekiru koju je držao ispod lijevog pazuha, pa je sud njegov iskaz u tom dijelu prihvatio, obzirom da isti nalazi oslonca u dokazima izvedenim u postupku, tako da nema sumnje u drugačije činjenično stanje.</span>
</p>
<p class="p1">
<span>	Medjutim, optuženi se brani da se u kritičnom momentu nije mašio sjekire, jer je nije izvukao ispod pazuha i držao naslonjenu na lijevoj ruci.</span>
</p>
<p class="p1">
<span>	Iskaz optuženog, u ovom dijelu, sud nije prihvatio obzirom da je isti neobjektivan, neuvjerljiv i ne nalazi oslonca u iskazima saslušanih svedoka iz kojih se jasno utvrdjuje da se optuženi u kritičnom momentu mašio sjekire koju je prethodno držao ispod pazuha, tako što je istu izvukao ispod pazuha i držao naslonjenu na lijevu ruku, tako da je očigledno da optuženi sa ovakvom odbranom, u ovom dijelu, smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi dana 07.05.2010.g. u dvorištu ispred porodične kuće F. N. u selu Balotiće, Opština Rožaje, pri svadji sa M.H. koja se ogledala u verbalnoj prepirci, kojom prilikom su jedno drugom upućivali psovke i uvrede, mašio se opasnog orudja-sjekire, sredstva podobnog da tijelo teško povrijedi ili zdravlje teško naruši.</span>
</p>
<p class="p1">
<span>	Cijeneći psihički odnos optuženog prema učinjenom krivičnom djelu, sud je našao da je isti bio svestan svog djela tj. svestan da se na opisani način pri svadji sa oštećenom mašio sjekire koja predstavlja sredstvo podobno da tijelo teško povrijedi ili zdravlje teško naruši, i to je htio, pa je postupao sa direktnim umišljajem.</span>
</p>
<p class="p1">
<span>	Pravnom analizom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela ugrožavanje opasnim orudjem pri tuči i svadji iz čl. 154. KZ, za koje djelo je sud istog oglasio krivim i osudio ga na novčanu kaznu u iznosu od 400,00 (četiri stotine) eura.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu sve okolnosti iz čl. 42. KZ koje utiču da kazna bude veća ili manja, pa je optuženom od olakšavajućih okolnosti cijenio njegove porodične prilike-otac 2 maloljetne djece, siromašno imovno stanje i njegov pozitivni odnos prema oštećenoj nakon izvršenog djela, te činjenicu da se oštećena nije pridružila krivičnom gonjenju, niti je postavila odštetni zahtjev, dok je kao otežavajuću okolnosti cijenio njegovu raniju osudjivanost zbog istovrsnog krivičnog djela.  </span>
</p>
<p class="p1">
<span>	Cijeneći navedene okolnosti kao i držanje optuženog nakon izvršenog djela, okolnosti pod kojima je djelo izvršeno i stepen nastupele posledice, sud je našao da je imalo mjesta izricanju ovakve vrste i visine kazne ubijedjen da je izrečena novčana kazna srazmjerna težini učinjenog krivičnog djela i stepenu krivice optuženog i da će se sa istom u dovoljnoj mjeri uticati na optuženog da ubuduće ne vrši bilo kakva krivična djela i vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 150,00 eura.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1">
<span>	OSNOVNI SUD U ROŽAJAMA, dana 21.01.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.								Zekić Milosav   s.r.</span>
</p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.18/11.</span>
</p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA i to Predsjednik suda Zahit Camić, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužioca iz Rožaja Kt.br.7/11. od 15. januara 2011. godine, protiv okrivljenog K. M. iz Rožaja, zbog krivičnog djela ugrožavanje sigurnosti iz čl. 168.st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, oštećenog K. E., i okrivljenog, dana 31.01.2011. godine, donio je i javno objavio</span>
</p>
<p class="p1"></p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Okrivljeni K. M., JMBG ., od oca A. i majke F., roj. H., rodjne .. godine u Rožajama, gdje i živi, drž. CG, pismen, završio SSS, radnik, oženjen, otac četvoro maloljetne djece, vojsku odslužio 1995/96. g. u Bijeloj Crkvi, vodi se pri VE Rožaje, srednjeg imovnog stanja, osudjivan.</span>
</p>
<p class="p1"></p>
<p class="p1">
<span>				K R I V   J E</span>
</p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	dana 29.11.2010. godine, oko 00,10h, u ulici "Karavanski put", Opština Rožaje, ugrozio sigurnost K. E. iz Rožaja, prijetnjom da će napasti na njegov život i tijelo, na način što je držao pištolj crne boje u desnoj ruci uperen u pravcu oštećenog, upućujući mu riječi prijetnje "pičko jedna, jebem ti majku, sad ću te ubit",</span>
</p>
<p class="p1">
<span>	-čimeje izvršio krivično djelo ugrožavanje sigurnosti iz čl. 168.st.1. Krivičnog Zakonika.</span>
</p>
<p class="p1">
<span>	Pa ga sud na osnovu pomenutog zakonskog propisa, primjenom čl.4.13.15.32.39.42. Krivičnog Zakonika i čl. 364.Zakonika o Krivičnom Postupku </span>
</p>
<p class="p1"></p>
<p class="p1">
<span>				O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u iznosu od 600 (šeststotina) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će novčanu kaznu zamijeniti kaznom zatvora tako što će za svakih započetih 25 eura novčane kazne, odrediti jedan dan kazne zatvora.</span>
</p>
<p class="p1">
<span>	Da plati ovom sudu na ime troškova krivičnog postupka - paušala iznos od 150 eura u roku od 15 dana po pravnosnažnosti ove presude.</span>
</p>
<p class="p1"></p>
<p class="p1"></p>
<p class="p1">
<span>				O b r a z l o ž e n j e</span>
</p>
<p class="p1"></p>
<p class="p1">
<span>	ODT iz Rožaja podnio je optužni predlog Kt.br.7/11. od  15. januara 2011. godine, protiv okrivljenog K. M. iz Rožaja, zbog krivičnog djela ugrožavanje sigurnosti iz čl. 168.st.1. KZ.</span>
</p>
<p class="p1">
<span>	Na glavnom pretresu  ODT iz Rožaja ostao je pri podnijetom optužnom predlogu u kojem je predložio da sud okrivljenog oglasi krivim za izvršeno krivično djelo i osudi ga po Zakonu.</span>
</p>
<p class="p1">
<span>	Oštećeni K. E. istakao je da se ne pridružuje krivičnom gonjenju ODT-a u odnosu na okrivljenog i da ne postavlja odštetni zahtjev. </span>
</p>
<p class="p1">
<span>	Okrivljeni K. M. na glavnom pretresu nije priznao izvršenje krivičnog djela  ni krivicu za krivično djelo koje mu se optužnim predlogom ODT-a iz Rožaja stavlja na teret.</span>
</p>
<p class="p1">
<span>	U svojoj odbrani istakao je:  da nije izvršio krivično djelo za koje je optužen. U vezi predmetnog krivičnog djela nije mu ništa poznato. Poznato mu je samo da ga je policija pomenutog dana u večernjim satima tražila kod njegove kuće. Spavao je u kući, tako da je njegova majka kazala policiji da spava. Policija je njegovoj majci saopštila da mu kaže da ujutru kada se probudi se javi u policiji. Izjutra je  pošao u Ispostavu policije u Rožajama gdje je u vezi ovoga dao izjavu. Istakao je da je  pomenutog dana u večernjim satima bio u jednom lokalu u Rožajama do 22,30 h, odakle je pošao kući.  Oštećenog poznaje obzirom da je u martu mjesecu 2010. godine, kada je boravio u njegovom lokalu Central u Rožajama od njega i njegovih rodjaka napadnut, tako da su ga isti istukli. U toj svadji zadobio je povrede i ljekarska pomoć mu je ukazana u bolnici i od tada sa istim nije kontaktirao. Dana  29. 11. 2010. godine sa oštećenim nije imao nikakav susret, niti su se tog dana vidjali.  U vezi predmetnog krivičnog djela mu nije ništa poznato. Smatra da ga je oštećeni namjerno prijavio u policiji kako bi ista u njegovoj kući vršila pretres i uvjerili se da li ima pištolj, da bi obavijestili K., kako bi ga ponovo napali.  Oštećeni u Ispostavi policije ima vezu i da se zbog toga tako ponaša.Predložio je da ga sud oslobodi od optužbe. </span>
</p>
<p class="p1">
<span>	Na glavnom pretresu sud je izveo dokaze saslušanjem u svojstvu svjedoka - oštećenog K. E. i izvršio uvid u izvod iz kaznene evidencije na ime okrivljenog.</span>
</p>
<p class="p1">
<span>	Svjedok - oštećeni K. E. istakao je:  da živi u Rožajama i vlasnik je ugostiteljskog objekta Central ,koji se nalaz u u ul. "M.Tita". Okrivljenog dobro poznaje. Okrivljeni je početkom 2010. godine u ovom lokalu imao konflikt sa nekim gostima u lokalu. U tom konfliktu on nije učestvovao i sa gostima se ne svadja. </span>
</p>
<p class="p1">
<span>	Dana 29. 11. 2010. godine, oko 24,00 h, kada je zatvorio lokal pošao je kući. Sjeća se da je padala kiša i nosio je kišobran. Išao je ulicom "13. juli" i iz pravca centra grada naišlo je putničko vozilo karavan ne zna koje je marke ni boje, niti reg oznake, jer ga to nije interesovalo. Vozilo se uključilo u drugu ulicu kada se našao u toj blizini. Ulica je osvijetljena. Vidio je u zadnjem sjedištu vozila okrivljenog koji je gledao put njega. Nastavio je kretanje prema mag. putu preko kojeg je trebao da predje u ul. "Karavanski put", koja vodi prema njegovoj kući.  Kada je bio na mag. putu čuo je da za njim neko trči. Prešao je magistralni put i našao se u ul. "Karavanski put". Lice koje je trčalo za njim prešlo je magistralni put i došlo do zaštitne ograde koja dijeli ovu ulicu od magistralnog puta gdje se zaustavilo. Vidio je da u desnoj ruci ispruženoj uz tijelo drži pištolj crne boje čija je cijev bila okrenuta prema asvaltu. To mjesto je osvijetljeno te je vidio da se radi o okrivljenom.  Bili su udaljeni medjusobno oko 2 m. Stao je jer nije znao o čemu se radi i zbog čega okrivljeni trči za njim. Okrivljeni mu je kazao "jebem ti majku, šta ćeš sad, ubiću te, pičko jedna". Od toga se uplašio. Okrivljeni je nakon izgovorenih  riječi ispružio ruku u kojoj je držao pištolj u pravcu njega. Nije znao šta da radi u tom momentu i počeo je da bježi trčećim korakom ulicom prema kući. Okrivljeni nije išao za njim, već se vratio ulicom odakle je došao. Trčao je oko 100 metara, nakon čega se zaustavio  i vidio je da se okrivljeni vraća put grada. Mobilnim telefonom obavijestio je policiju u vezi ovoga. Vratio se u zgradi policije  gdje je ovo prijavio i dao izjavu. Okrivljeni je na sebi imao jaknu bež boje, kao i pantalone i patike. Kada je čuo da neko trči za njim i kada se okrenuo vidio je da je neko lice od njega udaljeno 15 m, i nije ga poznao. Kada mu se to lice približilo na udaljenosti od oko 2 m, vidio je da se radi o okrivljenom. Bio je u istoj garderobi kao i lice koje je sjedelo u vozilu na zadnjem sjedištu. Kada se vozilo u kojem se okrivljeni nalazio uključivalo u ul. "Hivzije Ćatovića", našao se na raskrsnici i vidio je da se na prednjim sjedištima nalaze vozač i suvozač, ali ne zna  o kojim se licima radilo, dok je na zadnjem sjedištu vidio okrivljenog, koji je gledao put njega. Kada se auto uključivalo u tu ulicu usporilo je kretanje i od njega je bilo udaljeno oko 3 metra, i to je dobro vidio. Sa okrivljenim se više od tada nije sretao. </span>
</p>
<p class="p1">
<span>	Sud je cijeneći  iskaz okrivljenog, izvedene dokaze pojedinačno i u vezi sa ostalim izvedenim dokazima, pa je na osnovu takve ocjene utvrdio činjenično stanje opisano u izreci ove presude. </span>
</p>
<p class="p1">
<span>	Utvrdjeno činjenično stanje proizilazi iz iskaza svjedoka - oštećenog, čiji je iskaz sud u cjelosti prihvatio  jer se u odlučnim činjenicama podudara i sa iskazom okrivljenog. Naime, iz iskaza svjedoka - oštećenog se vidi da je on pomenutog dana  oko 24 h, pošao kuć. Idući ul. "13. juli" vidio je vozilo  koje je dolazilo iz centra grada. Kada se našao  na raskrsnici ove ulice i ulice "Hivzije Ćatovića", ovo vozilo se uključilo u tu ulicu. Vidio je da se radi o vozilu karavan, da se u istom nalaze vozač, na prednjem sjedištu suvozač i na zadnjem sjedištu lice  koje je gledalo put njega. Prepoznao je da se radi o okrivljenom. Kada je nastavio kretanje prema mag. putu, čuo je da neko za njim trči i kada se okrenuo vidio je lice koje nije prepoznao, a od njega je bio udaljen oko 15 m. Kada je prešao mag. put u ul. "Karavanski put" to lice je došlo do njega i stalo pored ograde koja razdvaja mag. put i ovu ulicu i bili su medjusobno udaljeni oko 2 m. Da je to mjesto osvijetljeno i dobro je vidio i poznao okrivljenog. Isti je u ruci držao pištolj ,čija je cijev bila okrenuta prema zemlji. Okrivljeni mu je tada uputio riječi, kao iz izreke ove presude, a istovremeno ispružio ruku u kojoj je držao pištolj u pravcu njega. Da se od toga uplašio i počeo je da bježi ulicom "Karavanski put" prema kući. Da se ovo lice, kada je stao i okrenuo se vraćalo prema gradu. Odmah je telefonom obavijestio policiju gdje je pošao, ovo prijavio i dao izjavu. Takodje mu je poznato da je okrivljeni početkom 2010. godine u njegovom lokalu imao konflikt sa nekim gostima, ali da se tada sa njim nije svadjao. </span>
</p>
<p class="p1">
<span>	Iskaz ovog svjedoka - oštećenog sud je u cjelosti prihvatio  kao tačan, logičan  i kao takav u odlučnim činjenicama saglasan i sa iskazom  okrivljenog. Oštećeni je na jasan i nedvosmislen način u cjelosti predstavio dogadjaj u kojem je  učestvovao okrivljeni kojeg dobro poznaje i uvjerio se da je on to veče  bio odnoseći se prema njemu na način kako je to i predstavio. Naime, okrivljeni ne spori činjenicu da je pomenutog dana on bio u gradu. Da je kod njegove kuće dolazila policija i tražila ga i da je saopštila njegovoj majci, koja je policiji kazala da on spava, da se javi u policiju.  Njegov iskaz u ovom dijelu kada se uporedi sa iskazom oštećenog u dijelu koji se odnosi da je on istog prijavio u policiji pomenuto veče,  sud je uzeo kao dokaz, jer je potvrdjen sa iskazom oštećenog. Naime, iz iskaza okrivljenog u ovom dijelu proizilazi  da je njega policija upravo tražila odmah nakon prijavljivanja istog od strane oštećenog  u vezi predmetnog dogadjaja. </span>
</p>
<p class="p1">
<span>	Iskaz okrivljenog u preostalom dijelu sud nije mogao prihvatiti jer je isti usmjeren i sračunat ka izbjegavanju krivičnopravne odgovornosti i kao takav ne nalazi oslonca u izvedenim dokazima. </span>
</p>
<p class="p1">
<span>	Imajući u vidu utvrdjeno činjenično stanje, sud je našao da su u radnjama okrivljenog sadržani svi bitni elementi krivičnog djela ugrožavanje sigurnosti, a čija je radnja izvršenja bliže opisana u izreci ove presude. U konkretnom slučaju, okrivljeni je postupao sa umišljajem. Isti je bio svjestan da se prijetnja  koju je uputio oštećenom odnosi  na život oštećenog. Biće ovog krivičnog djela predstavlja prijetnja da će se napasti na život ili tijelo. Ta prijetnja se mora odnositi na lišavanje života ili pak na povredu tjelesnog integriteta. Ona mora biti ozbiljna, odnosno podobna da kod onoga kome se prijeti izazove osjećaj straha ili nesigurnosti. Prijetnje koje je okrivljeni uputio oštećenom su bile takve, da su kod njega objektivno mogle da izazovu strah i osjećaj nesigurnosti. Za postojanje ovog krivičnog djela nije potrebno da je učinilac i stvarno htio da svoju prijetnju ostvari. Ovo djelo postoji i tada kada oštećeni  osnovano vjeruje u ostvarljivost prijetnje. U konkretnom slučaju, oštećeni je osnovano vjerovao u ostvarljivost prijetnje, koju mu je okrivljeni uputio govoreći mu pored ostalog  "....ubiću te, pičko jedna". Držeći u ruci pištolj koji je uperio nakon upućivanja ovih riječi u pravcu njega. </span>
</p>
<p class="p1">
<span>	Iz utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičngo djela ugrožavanje sigurnosti iz čl. 168.st.1. KZ, za koje ga je sud oglasio krivim pošto je našao da nema  elemenata koji bi isključivali njegovu krivičnopravnu odgovornost i za  izvršeno krivično djelo istog osudio na novčanu kaznu u iznosu od 600 eura.</span>
</p>
<p class="p1">
<span>	 Prilikom odmjeravanja kazne okrivljenomu granicama koja je Zakonom propisana za ovo krivično djelo, imajući u vidu svrhu kažnjavanja, i uzimajući u obzir sve okolnosti da kazna bude manja ili veća, olakšavajuće ili otežavajuće okolnosti iz čl. 42. KZ , sud je kao olakšavajuću okolnost okrivljenom uzeo u obzir njegove porodične prilike, da je otac četvoro maloljetne djece, dok mu je kao otežavajuću okolnost uzeo u obzir to što je do sada više puta osudjivan, pa ga je sud u tom smislu imajući u vidu i imovno stanje okrivljenog,  osudio na novčanu kaznu u naznačenom iznosu, ubijedjen da će se sa istom postići svrha kažnjavanja iz čl. 4. u vezi čl. 32. KZ. </span>
</p>
<p class="p1">
<span>	Na osnovu čl. 202. u vezi čl. 199.st.3. ZKP sud je obavezao okrivljenog da plati ovom sudu na ime troškova krivičnog postupka - paušala iznos od 150 eura imajući u vidu trajanje i složenost krivičnog postupka. </span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 31.01.2011. godine.</span>
</p>
<p class="p1"></p>
<p class="p1"></p>
<p class="p1">
<span>								PREDSJEDNIK SUDA</span>
</p>
<p class="p1">
<span>								        Zahit Camić s.r.</span>
</p>
<p class="p1">
<span>PRAVNA POUKA: Protiv ove presude može se</span>
</p>
<p class="p1">
<span>izjaviti žalba u roku od 8 dana od dana prijema</span>
</p>
<p class="p1">
<span>iste i to Višem sudu u Bijelom Polju, a preko</span>
</p>
<p class="p1">
<span>ovog suda.</span>
</p>
<p class="p1">
<span>	</span>
</p>
<p class="p2"></p>


</body>
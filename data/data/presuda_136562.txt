<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;font-family:Times New Roman;font-size:11pt;}
.p5{text-align:center;hyphenate:auto;keep-with-next.within-page:always;font-family:Times New Roman;font-size:11pt;}
.p6{text-align:justify;hyphenate:auto;font-family:Times New Roman;font-size:11pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">DRŽAVA CRNA GORA</span>
</p>
<p class="p3">
<span class="s1">OSNOVNI SUD U NIKŠIĆU</span>
</p>
<p class="p3">
<span>K.br.134/2011</span>
</p>
<p class="p3">
<span>Dana  01.03.2012. godine</span>
</p>
<p class="p4"></p>
<p class="p5">
<span class="s1">U IME CRNE GORE</span>
</p>
<p class="p3"></p>
<p class="p6">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje Papović Budimirke kao zapisničara, rješavajući u krivičnom predmetu optuženih B. Siniše i A.P.a, zbog krivičnog djela iznuda iz člana 250 stav 1 KZ u vezi stava 23 KZ, postupajući po optužnici ODT Nikšić Kt.br. 396/10 od 02.02.2011.godine, nakon javnog glavnog pretresa održanog dana 27.02.2012. godine, u prisustvu zamjenika ODT-a Doderović Ane i optuženih, donio je i dana 01.03.2012.godine javno objavio </span>
</p>
<p class="p6"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p3">
<span class="s1">	Optuženi:</span>
</p>
<p class="p3"></p>
<p class="p6">
<span class="s1">	1. D.S.</span><span>, JMBG: ., od oca V. i majke M., rodjene M., rodjen ... godine, u Plužinama, sa prebivalištem u Plužinama-selo R., državljanin Crne Gore, nezaposlen, neoženjen, pismen, sa završenom osnovnom školom, lošeg imovnog stanja, ranije neosudjivan </span>
</p>
<p class="p6"></p>
<p class="p6">
<span class="s1">	2. A.P.,</span><span> JMBG: ., od oca N. i majke M., rodjene K., rodjen .. godine, u P., sa prebivalištem u Plužinama-Lisina bb, sa trenutnim boravištem u N.-ul. N. , podstanar u kući D. S., državljanin Crne Gore, nezaposlen neoženjen, lošeg imovnog stanja, ranije osudjivan presudom osnovnog suda u Nikšiću K.br. 316/2008 od 22.09.2009. godine zbog krivičnog djela iz člana 168 stav 1 KZ uslovnom osudom 30 dana zatvora uslovno na jednu godinu. </span>
</p>
<p class="p6"></p>
<p class="p5">
<span class="s1">K r i v i   s u:</span>
</p>
<p class="p3"></p>
<p class="p6">
<span>           	</span><span class="s1">Što su: </span>
</p>
<p class="p6"></p>
<p class="p7">
<span>Dana 08.04.2010.godine, kao saizvršioci, po prethodnom dogovoru, u namjeri da sebi pribave protivpravnu imovinsku korist, sa mobilnih telefona broj ... i broj .. više puta pozivali oštećenog B. N.u na njegov mobilni telefon broj . i istom tražili da im na autobusku stanicu u Nikšiću donese novac, i to u početku tražili novac u iznosu .... eura, a zatim u iznosu od 1.000,00 eura i prijetili da će ako im ne donese novac u protivnom likvidirati njega i nejgovu porodicu i uništiti njegovu imovinu i da će mu »izlomiti kosti«, a okrivljeni D.S. mu uputio prijetnju:« Daćeš ti više kad ti je djetetu oko izvadimo«, na koji način su prijetnjom prinudili B.N. da im na štetu svoje imovine navedenog dana na skveru u neposrednoj blizini Autobuske stanice u N.preda novac ui znosu od 150,00 eura.</span>
</p>
<p class="p7"></p>
<p class="p7">
<span>- čime su kao saizvršioci izvršili krivično djelo iznuda iz člana 250 stav 1 Krivičnog zakonika u vezi člana 23 Krivičnog zakonika</span>
</p>
<p class="p6"></p>
<p class="p7">
<span>- pa sud optužene zbog izvršenja navedenog krivčnog djela primjenom citgiranih zakonskih odredbi, i odredbi iz člana 4 stav 2, člana 32, 36, 39 i 42 KZ i odredbi iz člana 226, 229 i 374 ZKP-a </span>
</p>
<p class="p6"></p>
<p class="p4">
<span class="s1">O S U D J U J E</span>
</p>
<p class="p6"></p>
<p class="p7">
<span class="s1">Svakog optuženog pojedinačno na kaznu zatvora u trajanju od po 6 (slovima: šest) mjeseci, </span><span>koje kazne su optuženi dužni izdržati nakon pravosnažnosti presude. </span>
</p>
<p class="p6"></p>
<p class="p7">
<span>Obavezuju se optuženi da na ime paušala kao dijela troškova krivičnog postupka pojedinačno plate iznose od po 100,00 eura u roku od 15 dana od dana pravosnažnosti presude pod prijetnjom prinudnog izvršenja na žiro račun Osnovnog suda u Nikšiću broj 832-152-32 i da sudu dostave dokaz o izvršenoj uplati.</span>
</p>
<p class="p6"></p>
<p class="p6"></p>
<p class="p4">
<span class="s1">O b r a z l o ž e n j e</span>
</p>
<p class="p4"></p>
<p class="p6">
<span class="s1">	Osnovni državni tužilac u Nikšiću</span><span> svojom optužnicom Kt.br. 396/10 od 02.02.2011. godine, stavio je na teret optuženima D.S. i A.P.u izvršenje krivičnog djela iznuda iz člana 250 stav 1 u vezi člana 23 KZ. Zamjenik ODT-a Doderović Ana, koja je zastupala optužni akt na glavnom pretresu, u svojoj završnoj riječi ostala je pri navodima podnijete optužnice i u konačnom predložila sudu da optužene oglasi krivim i osudi po zakonu.</span>
</p>
<p class="p6">
<span> </span>
</p>
<p class="p6">
<span class="s1">	Optuženi D.S.</span><span> u svojoj odbrani datoj u pretkrivičnom postupku, postupku istrage i na glavnom pretresu, negirajući izvršenje krivičnog djela koje mu je stalvjeno na teret otpužbom, u bitnom je naveo da oštećenog B. N. poznaje unazad dvije godine od kritičnog dogadjaja, da ga zna pod imenom Ivan i da je zajedno sa svojim ocem V. radio fizičke poslove kod oštećenog B., koje poslove je obavljao tokom 2010. godine, uz dogovor da mu B. za svih pet dana provedenih na radu isplati dnevnicu od 25 eura, dakle ukupan iznos od 125 eura. Takodje je istakao da mu oštećeni B. taj novac nije isplatio i da je on dana 06.04.2010. godine, kojeg dana je preminuo njegov djed, pozvao oštećenog B. i tražio od njega isplatu novca, na šta mu je B.odgovorio da nikada neće dobiti novac, da je taj novac dao njegovom ocu i tom prilikom ga opsovao i prekinuo vezu. Dalje je objasnio da je nakon toga razgovarao sa svojim ocem koji mu je rekao da mu B.nije dao taj novac, a da su sjutra dan 07.04.2010.godine povodom djedove smrti on i ostali članovi njegove porodice, uključujući i oca, primali saučešće u kapeli pod Trebjesom i da je oštećeni B.kada je došao da izajvi saučešće njegovom ocu rekao da mu poruči da ga više ne zove i da će mu novac po njemu poslati u petak ili subotu, a da je on istog dana u poslijepodnevnim časovima pozvao oštećenog, pitao ga hoće li mu dati novac, na šta ga je oštećeni mršnuo i prekinuo vezu. Dalje je naveo da je dana 08.04.2010. godine, sa broja telefona svog rodjaka A. G. . pozvao oštećenog B. i rekao mu: “Ivane pare mi spremi što sam zaradio, krenuću tamo” i nakon toga prekinuo razgovor, zatim ponovo oko 15 časova pozvao oštećenog i rekao mu da će doći za novac što je zaradio, na šta mu je oštećeni rekao da nikada neće dobiti pare i prekinuo razgovor i on je nakon toga razgovora krenuo tako što je optuženom A.P.u rekao da ga poveze do D., što je isti prihvatio i zatim se sa optuženim A.P.om i bratom imenovanog optuženog Gavrilom uputio iz P. za N. za koje vrijeme uopšte nije komunicirao sa oštećenim sve do 19 časova kada ga je oštećeni pozvao na njegov broj telefona .. i pitao ga gdje se nalazi jer treba da mu da pare, nakon čega su se dogovorili da se za oko pola sata nadju na skveru, odnosno Trgu S. K. u N., i on je nakon toga zajedno sa optuženim A.P.om i njegovim bratom G. došao do autobuske stanice koja se nalazi u blizini Trga S. K., gdje su čekali oko pola sata, nakon kojeg perioda se pojavio oštećeni B.koji je na to mjesto došao sa vozilom marke . i parkirao se na oko 10 metara udaljenosti od vozila marke O.K., crvene boje, u kome su bili on i braća A. i on je kada je vidio oštećenog izašao iz vozila marke O. i sreo se sa oštećenim B. koji mu je tom prilikom predao iznos od 150,00 eura, na šta je on oštećenom rekao da mu dao više novca jer mu nije dužan 150,00 već 125,00 eura, a oštećeni njemu rekao da je to u redu, nakon čega je on novac koji mu je predao oštešćeni stavio u džep i odmah zatim su mu prišla tri momka koji su se legitimisali kao službenici policije i lišili ga slobode. Istakao je i da nije tačno da je oštećenom B. uputio prijeteću poruku sadržine: “Likvidiraću teme i porodicu, baciću ti bombu u kuću daćeš mi ne sad više 500,00 nego 1.000,00 eura , daćeš ti više kad ti djetetu oko izvadimo” ta takve poruke nikada nije poslao oštećenom B. ni sa svog broja telefona, niti sa nekog drugog broja telefona, kao i da je broj telefona ., broj telefona optuženog A.P.a, sa kojeg je on kritičnog dana povremeno komunicirao sa oštećenim jer nije imao novca na svom broju mobilnog telefona.</span>
</p>
<p class="p6"></p>
<p class="p6">
<span>   	 U svojoj završnoj riječi optuženi D.S. je, ostajući pri svojoj odbrani, predložio sudu da ga oslobodi od optužbe.</span>
</p>
<p class="p6"></p>
<p class="p7">
<span class="s1">Optuženi A.P. </span><span>u svojoj odbrani datoj u pretkrivičnim postupku, postupku</span><span class="s1"> </span><span>istrage i na glavnom pretresu, negirajući izvršenje krivčnog djela za koje je optužen u bitnom je istakao, da oštećenog B. N. poznaje od ranije, ali da ga je znao kao B.I., a da je optuženi D.S. njegov dalji rodjak i da mu se optuženi D. žalio da mu je oštećeni B.ostao dužan novac u iznosu od 150,00 eura za nešto što je radio kod njega, da ga je dana 08.04.2010. godine, oko 11 časova oštećeni D. molio da pozove oštećenog B., što je on i učinio i sa svog broja telefona . pozvao oštećenog, predstavio mu se kao rodjak S.D. i rekao mu da će za dva sata biti u Podgorici da bi on dao novac optuženom B.u i nakon toga prekinuo vezu. Dalje je objasnio da ga je optuženi B. zamolio da ga sa svojim vozilom marke .. odveze do P., kako bi od oštećenog B. uzeo novac i nakon toga su on i njegov brat G., zajedno sa optuženim D. sjeli u vozilo, uputili se iz P. ka Nikšiću, i nakon dolaska u N.otišli u njegov iznajmljeni stan, za koje vrijeme niko od njih trojice nije komunicirao sa oštećenim B., iako je njega optuženi B. svo vrijeme nagovarao da zove B. i nakon što su malo odmorili u Nikšiću, na veliko insistiranje optuženog B.a, uputili su se ka D., za koje vrijeme je optuženi B. i dalje isistirao i govori mu da zove B. i tada je on pozvao oštećenog B., rekao mu da su oni blizu Danilovgrada i pitao ga gdje će se naći, a oštećeni B.mu rekao da dodju na autobusku stanicu u Nikšiću, nakon čega su se vratili u N. i on je opet tada pozvao oštećenog B. koji mu je rekao da će doći na autobusku stanicu za pola sata. Objasnio je i da se ni u jednom razgovoru koje je kritičnog dana vodio sa oštećenim B. istom nije predstavio, a da se na pitanje oštećenog predstavio ka D., jer je bio iznerviran ponašanjem oštećenog i da je u jednom momentu oštećenom B. poslao SMS poruku sadržine: “Misliš da si mangup, motaš nas iz Danilovgrada u Nikšić, šta ti ovo znači”, ali da oštećenom nikada nije poslao poruku sa tekstom: “ Daćeš ti više kad ti djetetu izvadimo oko”, a da nije siguran da tu poruku možda nije napisao optuženi D.S. i poslao sa njegovog broja mobilnog telefona, jer je on svoj telefon kritičnog dana davao na korišćenje B.u. Dalje je objasnio da nakon toga nije imao nikakvu komunikaciju sa oštećenim Banjevićem, a da je nakon dolaska u N. svoje vozilo O., u kome su bili njegov brat Gavrilo i optuženi D.S., parkirao ispred tržnog centra M. i da je nakon što je oštećeni B.došao, optuženi B. izašao iz vozila i našao se sa Banjevićem, a ubrzo zatim su se oko njih pojavili neki momci koji su govorili: “Stani policija” i on je tada instiktivno pokušao da pobjegne sa svojim vozilom, ali je shvatio da se radi o službenicima policije i zaustavio svoje vozilo. </span>
</p>
<p class="p7"></p>
<p class="p6">
<span>            U svojoj završnoj riječi optuženi A.P. je, ostajući pri svojoj odbrani, predložio sudu da ga oslobodi od optužbe.</span>
</p>
<p class="p6"></p>
<p class="p6">
<span>             Sud je na glavnom pretresu u dokaznom postupku izvršio uvid listing komunikacija izdatog od preduzeća Promonte DOO o komunikaciji izmedju brojeva mobilnih telefona ... i ...., koje su koristili optuženi B. i A., sa brojem telefona ... koje je koristio oštećeni B.N., pročitao potvrde Uprave policije CG-PJ N. od 08.04.2010. godine, o privremeno oduzetim predmetima od optuženog B. S. i optuženog A.P.a, neposredno saslušao oštećenog B.N. i svjedoke V. M., L. N. i Č. B. i pročitao izvod iz KE za optužene dat od Uprave policije CG-Ispostava P..</span>
</p>
<p class="p6"></p>
<p class="p6">
<span>                Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i odbranama optuženih, sud je na nesumnjiv način utvrdio da su optuženi D.S. i A.P. kao saizvršioci počinili krivično djelo koje im je stavljeno na teret optužbom, pa ih je zbog izvršenja istog oglasio krivim i krivično pravno odgovornim, sa sljedećih razloga:</span>
</p>
<p class="p6"></p>
<p class="p6">
<span>	Krivično djelo iznuda iz člana 250 stav 1 KZ čini onaj ko, u namjeri da sebi i drugom pribavi protivpravnu imovinsku korist, silom ili prijetnjom prinudi drugoga da nešto učini ili ne učini na štetu svoje ili tudje imovine. </span>
</p>
<p class="p6"></p>
<p class="p6">
<span>	Potvrdom Uprave policije CG PJ N. o privremenom oduzimanju predmeta izdatom dana 08.04.2010. godine, utvrdjeno je da je navedenog datuma izmedju ostalog od optuženog B. Siniše oduzet i mobilni telefon marke N. marke ., imei broj: ., sa SIM karticom operatera P. sa brojem telefona .</span>
</p>
<p class="p6"></p>
<p class="p6">
<span>	Potvrdom Uprave poolicije CG-PJ Nikšić broj 193 od 08.04.2010. godine, utvrdjeno je da je od optuženog A.P.a navedenog datuma oduzet mobilni telefon marke N. . i kartica sa brojem mobilnog telefona ....</span>
</p>
<p class="p6"></p>
<p class="p6">
<span>	Uvidom u listing telefonskog saobraćaja izdat od mobilnog operatera P.utvrdjeno je da je sa broja mobilnog telefona koji je oduzet od optuženog B. S. . dana 08.04.2010. godine, obavljen telefonski razgovor sa brojem telefona oštećenog B.N.i to j 11:58:05 časova, zatim istog dana u periodu od 17:24:51 časova do 17:27:59 časova četiri telefonska razgovora, a da je sa broja telefona oštećenog B.N. na broj telefona optuženog B. Siniše u 17:05:44 časova poslata jedna SMS poruka; da su izmedju broja telefona optuženog A.P.a .. i broja mobilnog telefona oštećenog B.N.e dana 08.04.2010.godine u periodu od 15:04:35 do 17:13:17 časova ostvarena četiri poziva i razmijenjeno pet SMS poruka, a da je u periodu od 18:08:58 časova do 18:10:09 časova ostvareno dva poziva .</span>
</p>
<p class="p6"></p>
<p class="p6">
<span>	</span><span class="s1">Oštećeni B.N.</span><span> u svom svjedočkom iskazu naveo je da poznaje optuženog D.S., a da optuženog A.P.a i njegovog brata G. ne poznaje, da se duži niz godina poznaje sa ocem optuženog B. S., V., koji je kod njega radio i kome je on pozajmnjivao novac, da ga je isti molio da optuženom D.S. nadje neki posao i on je tu njegovu molbu uslišio i optuženom B.u dao posao na kopanju nekog kanala za vodu, koji posao je isti obavljao tri ili četiri dana, ali mu se to nije svidjalo tako da je taj posao napustio i on je za taj posao imenovanog optuženog platio ocu optuženog B. V., kada su i on i optuženi D.S. bili prisutni, iznos od 250,00 eura. Dalje je naveo da je krajem matra i početkom aprila mjeseca 2010. godine optuženi D.S. počeo da ga poziva na mobilni telefon govoreći mu da mora da mu da 500,00 eura, a da ukoliko se ne bude lijepo ponašao da će to bili 1.000 eura ili više novca, nakon čega se on sretao sa ocem optuženog B.a i rekao mu da istog upozori i da nema potrebe da se tako ponaša, nakon čega je optuženi B. nastavio da ga zove, što je činio I kritičnog dana 08.04.2010.godine kada je takodje počeo da mu prijeti i govori da sprema pare i da će mu izlomiti kosti, nakon čega je on odlučio da to prijavi i kada je dana 08.04.2010. godine, podnosio prijavu u prostorijama stanice policije dolazile su poruke i pozivi u kojima mu je tražen novac da mu je tada rečeno i: “daćeš ti više kada ti djetetu izvadimo oko”, a nakon toga i da su krenuli kući kod njegove žene u D. da uzmu novac, nakon čega je on optuženima rekao da nema potrebe da idu u .. već da će im on u N. dati novac i tom prilikom su ga radnici policije posavjetovali da je najbolje da oni obilježe novac koji bi on predao optuženima, nakon čega se on dogovorio sa optuženima da se nadju ispred Tržnog centra MEX i on je po dolasku na dogovoreno mjesto vidio da se optuženi B. nalazi u vozilu crvene boje, da su sa njim u vozilu bili dva lica za koje je kasnije saznao da se zovu A.P. i A. G. i on je nakon što je izašao iz svog vozila i nakon što mu je optuženi B. prišao istoga pitao šta mu sve to treba, a optuženi B. mu rekao da je došao za pare, da nemaju šta da pričaju i on je tada izvadio jednu novčanicu od 100,00 eura i jednu novčanicu od 50,00 eura i rekao optuženom B.u da nema više novca dam u da,  nakon čega je optuženi B. uzeo taj novac i kada je krenuo da se udaljava istom su prišli službenici policije i lišili ga slobode, a ubrzo zatim i su službenici policije lišili slobode i optuženog A.P.a i njegovog brata G. koji su se nalazili u vozilu marke ..  Naveo je i da žali zbog svega što se desilo i da zbog činjenice da je dugogodišlji prijatelj sa ocem optuženog B. S.smatra da to predstavlja veću korist za njega nego čin koji je napravio imenovani optuženi kao njegov sin i da iz tih razloga ne želi da se pridruži krivičnom gonjenju protiv optuženih i da sada, nakon proteka odredjenog vremena od kritičnog dogadjaja, smatra da optuženi prijetnje koje sum u kritičnog dana uputili ne bi sproveli u djelo, ali da je kritičnog dana te prijetnje shvatio kao ozbiljne.</span>
</p>
<p class="p6"></p>
<p class="p6">
<span>	Odgovarajući na pitanja postavljena na glavnom pretresu oštećeni je istakao da mu je kritičnog dana optuženi D.S. u telefonskom razgovoru rekao da će mu dati više novca kada njegovom djetetu izvade oko i da se sjeća da je taj razgovor obavljen u prostorijama stanice policije, kojom prilikom je on na zahtjev prisutnih policijskih službenika aktivirao zvučnik na svom mobilnom telefonu, tako da su te riječi otpuženog B.a svi prisutni mogli da čuju. </span>
</p>
<p class="p6"></p>
<p class="p6">
<span>	Svjedoci L. N.V. M. i Č. B. u svojim iskazima naveli su da su kao policijski službenici od svog starješine kritičnog dana dobili nalog da izvrše akciju lišenja slobode nekih lica u blizini poslovnog centra MEX, nakon čega su se oni I kolege koje su toga dana bili na dužnosti podijelili na dvije grupe od po tri člana, s tim što su njih trojica bili u jednoj grupi i kritičnom prilikom po dobijenom naredjenju prišli vozilu marke O., podgoričkih registarskih oznaka, koje je nalazilo na parkingu pored poslovnog centra M. i legitimisali se kao službenici policije, nakon čega je optuženi A.P. koji je sjedio na mjestu vozača mjenjač tog vozila ubacio u rikverc i pokušao da se sa vozilom udalji sa mjesta dogadjaja, ali u tome nije uspio s obzirom na položaj službenog vozila, nakon čega su njih trojica lišili slobode optuženog A.P.a i njegovog brata G.. </span>
</p>
<p class="p6"></p>
<p class="p7">
<span>Na osnovu navedenog iskaza oštećenog B.N. koji je sud cijenio kao istinit jer je oštećeni kritični dogadjaj opisao odredjeno i ubjedljivo, kazujući pri tom na istovjetan način i u postupku istrage i na glavnom pretresu u prisustvu optuženih, kao i na osnovu navedenih činjenica utvrdjenih potvrdama o oduzimanju predmeta od optuženih i listingom komunikacija sa brojeva telefona koje su koristzili optuženi i oštećeni, dakle da su kritičnom prilikom komunikaciju sa oštećenim B. ostvrivali i optuženi D.S. sa svog broja mobilnog telefona broj . i optuženi A.P. sa svog broja mobilnog telefona ., pri čemu je kazivanjem optuženih B.a i A. utvrdjeno da su obadvojica optuženih kritičnog dana za komunikaciju sa oštećenim koristili broj oštećenog B.N., sud je na nesumnjiv način utvrdio da su ooptuženi D.S. i A.P. dana 08.04.2010.godine, kao saizvršioci, po prethodnom dogovoru, u namjeri da sebi pribave protivpravnu imovinsku korist, sa mobilnih telefona broj . i broj . više puta pozivali oštećenog B. N. na njegov mobilni telefon broj . i istom tražili da im na autobusku stanicu u N. donese novac i to u početku tražili novac u iznosu od 500,00 eura, a zatim u iznosu od 1.000,00 eura i prijetili da će ako im ne donese novac u protivnom likvidirati njega i nejgovu porodicu i uništiti njegovu imovinu i da će mu »izlomiti kosti«, a okrivljeni D.S. mu uputio prijetnju: «Daćeš ti više kad ti je djetetu oko izvadimo«, na koji način su prijetnjom prinudili B.N. da im na štetu svoje imovine navedenog dana na skveru u neposrednoj blizini Autobuske stanice u Nikšiću preda novac ui znosu od 150,00 eura, na koji način su kao saizvršioci počinili krivično djelo iznuda iz člana 250 stav 1 KZ u vezi člana 23 KZ na način, u vrijeme i na mjestu kako je to predstavljeno u izreci presude. Naime, da se u konkretnom slučaju radi o saizvršilaštvu kao načinu izvršenja krivičnog djela sud je utvrdio jer iz utvrdjenog činjeničnog stanja nedvosmisleno proizilazi da su optuženi kritičnom prilikom preduzimanjući radnje opisane u izreci presude postupali sa očiglednom namjerom da umišljajno učestvujući u radnji izvršenja predmetnog krivičnog djela isto zajednički počine.</span>
</p>
<p class="p7"></p>
<p class="p7">
<span>Cijeneći subjektivni odnos optuženih prema učinjenom krivičnom djelu sud je utvrdio da su prilikom izvršenja predmetnog krivičnog djela optuženi postupali sa direktnim umišljajem, jer iz utvrdjenog činjeničnog stanja nedvosmisleno proizilazi da su optuženi preduzimajući radnje opisane u izreci presude postupali sa očiglednom namjerom da na taj način, zajednički djelujući, prijetnjom da će napasti na život i tijelo oštećenog i članova njegove porodice prinude oštećenog da im na štetu svoje imovine preda novac u iznosu od 500, a zatim u iznosu od 1.000 eura, odakle nedvosmisleno proizilazi da su optuženi preduzimajući radnje opisane u izreci presude bili svjesni da na taj način čine predmetno krivično djelo i htjeli njegovo izvršenje. </span>
</p>
<p class="p7"></p>
<p class="p7">
<span>Cijeneći odbranu optuženih sud je istu odbacio kao neosnovanu i usmjerenu na izbjegavanje krivično pravne odgovornosti, jer je odbrana optuženih u dijelu u kome su isti naveli da je oštećeni B.N. bio dužan novac optuženom B.N. i da su oni kritičnog dana telefonskim putem komunicirali sa oštećenim u vezi sa plaćanjem toga duga, pri čemu nijesu prijetili oštećenom ni na koji način. Na odbacivanje ovakvih odbrana optuženih sud se odlučio iz razloga što su navedene odbrane optuženih u potpunosti opovrgnute iskazom oštećenog B.N., kojem dokazu je sud iz već navedenih razloga poklonio povjerenje i na istom zasnovao odluku o krivici optuženih. </span>
</p>
<p class="p7"></p>
<p class="p7">
<span>Prilikom donošenja odluke o kazni optuženima sud je u smislu člana 42 stav 1 KZ kao olakšavajuće okolnosti na strani optuženih našao loše imovne prilike, relativnu mladost optuženih u vrijeme izvršenja predmetnog krivičnog djela, činjenicu da se oštećeni nije pridružio krivičnom gonujenju protiv optuženih, a na strani optuženog B. S. i njegovu raniju neosudjivanost utvrdjenu u izvod iz KE za imenovanog optuženog, dok otežavajućih okolnosti na strani optuženih po ocjeni suda nije bilo, jer raniju osudjivanost optuženog A.P.a sud istom nije cijenio kao otežavajuću okolnost, jer je imenovani optuženi ranije osudjivan zbog izvršenja krivičnog djela koje nije istorodno sa krivičnim djelom za koje mu se sudilo u predmetnom postupku. Cijeneći navedene olakšavajuće okolnosti sud je našao da se radi o osobito olakšavajućim okolnostima i primjenom odredbe člana 36 KZ optužene D.S. i A.P.a osudio na kazne zatvora u trajanju od po 6 mjeseci, koje kazne su optuženima primjenom odredbi člana 45 i 46 KZ ublažene ispod zakonskog miimuma predvidjenog za predmetno krivično djelo, smatrajući da su navedene kazne primjerene težini krivičnog djela i optuženima kao izvršiocima istog, da će se sa ovakvim kaznama na optužene u dovoljnoj mjeri uticati da ne čine nova krivična djela i da će se na taj način u slučaju imenovanih optuženih ostvariti svrha kažnjavanja iz člana 32 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p6"></p>
<p class="p6">
<span>            Odluku o troškovima krivičnog postupka sud je donio na osnovu člana 226 i 229 ZKP-a i istom obavezao optužene da na ime paušala kao dijela troškova krivičnog postupka plate iznose od po 100,00 eura, koji iznosi su odredjeni imajući u vidu složenost predmeta, trajanje postupka i imovne prilike optuženih. </span>
</p>
<p class="p6"></p>
<p class="p7">
<span>Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p6"></p>
<p class="p4">
<span class="s1">OSNOVNI SUD U NIKŠIĆU</span><span>, dana 01.03.2012. godine</span>
</p>
<p class="p4"></p>
<p class="p3"></p>
<p class="p3">
<span class="s1">Zapisničar                                                                                                              		S U D I J A</span>
</p>
<p class="p3">
<span class="s1">Papović Budimirka s.r.                                                                                     Djuričković Igor s.r. </span>
</p>
<p class="p3"></p>
<p class="p3">
<span class="s1">	Za tačnost otpravki tvrdi i ovjerava: SLužbenik suda</span>
</p>
<p class="p3"></p>
<p class="p3">
<span class="s1">PRAVNA POUKA: Protiv ove presude dozvoljena je žalba u roku od 15 dana od dana prijema</span>
</p>
<p class="p3">
<span class="s1">                                  Iste preko ovog suda Višem sudu Podgorica +</span>
</p>
<p class="p3"></p>
<p class="p3"></p>
<p class="p8"></p>


</body>
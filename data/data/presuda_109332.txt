<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br.163/2013</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U P., kao prvostepeni krivični, u vijeću sastavljenom od  sudije Mugoša Suzane, kao predsjednika vijeća i sudija Vesne Pean I ŠljI.čanin Vere kao članova vijeća,</span><span class="span1"> uz učešće Rakočević Biljane kao zapisničara</span><span class="span1">, u krivičnom predmetu protiv optuženog V. L., kojeg brani adv. N. K. iz P., zbog krivičnog djela razbojništvo iz čl. 242 st.2 u vezi st.1 Krivičnog zakonika, krivičnog djela teška krađa iz čl.240 st.2 KZ-a i krivičnog djela bjekstvo lica lišenog slobode iz čl. 393 KZ-a, odlučujući po optužnici Višeg državnog tužilaštva iz P. Kt.br. 159/13 od 13.12.2013.godine, koju je na glavnom pretresu zastupala zamjenik VDT-a u P. M. J., nakon glavnog i javnog pretresa održanog dana 09.10.2014.godine, u prisustvu optuženog i njegovog branioca, donio je i javno objavio dana 16.10.2014.godine</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">OPTUŽENI:</span>
</p>
<p>&nbsp;</p>
<p>
<span class="span1">V. L., zvani L., od oca V. i majke M., rođene R., rođen .....godine u B., sa prebivalištem u B., Ilino bb, Crnogora, po zanimanju mesar, oženjen , otac dvoje djece, pismen, završio osnovnu školu, srednjeg imovnog stanja, osuđivan presudom Osnovnog suda B. K.br.95/96 od 18.06.1996.god. zbog krivičnog djela iz čl. 149 stav 1 KZ RCG na kaznu zatvora u trajanju od šest mjeseci, presudom Osnovnog suda B. K.br.295/96 od 07.02.1997.god. zbog krivičnog djela iz čl.149 st.1 KZ RCG na kaznu zatvora u trajanju od četiri mjeseca, presudom Osnovnog suda B. K.br.48/97 od 25.06.1997.god. zbog krivičnog djela iz čl.144 st.1 KZ RCG na kaznu zatvora u trajanju od jedne godine, presudom Osnovnog suda B. K.br.48/97 od 19.08.1997.god. zbog krivičnog djela iz čl.149 st.1 KZ RCG na kaznu zatvora u trajanju od osam mjeseci, presudom Osnovnog suda B. K.br. 152/97 od 19.08.1997.god. zbog krivičnog djela iz čl.144 st.1 KZ RCG na kaznu zatvora u trajanju od jedne godine; presudom Osnovnog suda B. K.br.110/98 od 23.12.1998.god. zbog krivičnog djela iz čl.144 st.1 i čl. 149 st.1 KZ RCG na kaznu zatvora u trajanju od dvije godine i šest mjeseci; presudom Osnovnog suda B. K.br. 119/05 od 26.10.2005.godine zbog krivičnog djela iz čl.244 st.1 KZ CG na kaznu zatvora u trajanju od jedne godine i tri mjeseca; presudom Osnovnog suda B. K.br. 11/02 od 01.11.2002.god. zbog krivičnog djela iz čl.136 st.2 KZ RCG na kaznu zatvora u trajanju od četiri mjeseca; presudom Osnovnog suda B. K.br.324/00 od 30.11.2001.god. zbog krivičnog djela iz čl.149 st.1 KZ RCG na kaznu zatvora u trajanju od jedne godine; presudom Osnovnog suda B. K.br. 64/96 od 16.11.2004.godine zbog krivičnog djela iz čl.240 st.1 KZ RCG na kaznu zatvora u trajanju od jedne godine uslovno na tri godine; presudom Osnovnog suda B. K.br. 61/04 od 25.10.2007.godine zbog krivičnog djela iz čl.240 st.1 KZ CG na kaznu zatvora u trajanju od jedne godine; presudom Osnovnog suda B. K.br.444/06 od </span><span class="span1">28.01.2008.godine zbog krivičnog djela iz čl.244 st.1 KZ CG na kaznu zatvora u trajanju od osam mjeseci; presudom Osnovnog suda B. K.br.290/06 od 21.03.2008.godine zbog krivičnog djela iz čl. 244 st.1 KZ CG na kaznu zatvora u trajanju od četiri mjeseca; presudom Osnovnog suda B. K.br.645/05 od 16.05.2008.god. zbog krivičnog djela iz čl.244 st.1 KZ CG na kaznu zatvora u trajanju od šest mjeseci; rješenjem Osnovnog suda B. osude K.290706 i K. 645/05-preinačavaju se na jedinstvenu kaznu zatvora u trajanju od 9 mjeseci; presudom Osnovnog suda B. K.br. 365/05 zbog krivičnog djela iz čl.240 st.1 KZ CG na kaznu zatvora u trajanju od jedne godine i dva mjeseca; presudom Osnovnog suda B. K.br.227/07 od 30.08.2007.godine zbog krivičnog djela iz čl.240 st.1 KZ CG na kaznu zatvora u trajanju od jedne godine i dva mjeseca; Kazne K.119/05, 365/05 i 227/07 preinačavaju se u jedinstvenu kaznu zatvora u trajanju od 4 godine i 9 mjeseci; presudom Osnovnog suda B. K.br.86/08 od 05.08.2008. zbog krivičnog djela iz čl.399 st.1 KZ CG na kaznu zatvora u trajanju od šest mjeseci; presudom Osnovnog suda B. K.99/07 od 29.05.2007.god. zbog krivičnog djela iz čl.240 st.1 u vezi čl.23 i čl.49 KZ CG na kaznu zatvora u trajanju od jedne godine; presudom Osnovnog suda B. K.br.278/07 od 17.09.2008.god. zbog krivičnog djela iz čl.240 st.1 KZ CG na kaznu zatvora u trajanju od jedne godine; Kazne K.br. 188/08, 61/04 i 444/06 preinačavaju se na jedinstvenu kaznu zatvora u </span><span class="span1">trajanju od šest godina i dva mjeseca; Kazne K.br.350/08, 99/07 i 86/08 preinačavaju se na jedinstvnu kaznu zatvora u trajanju od sedam godina i sedam mjeseci; presudom Osnovnog suda u B. K.br.427/08 od 02.09.2009.god. zbog krivičnog djela iz čl.240 st.1 u vezi čl. 23. I čl. 49. KZ CG na kaznu zatvora u trajanju od tri godine; Kazne Kv.273 i K.278/07 preinačavaju se na jedinstvenu kaznu zatvora od devet godina i jedan mjesec; Kazne K.427/08 i Kv.402/09 preinačavaju se na jedinstvenu kaznu zatvora u trajanju od 12 godina,</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">1.</span><span class="span1"> Dana 10.aprila 2013.godine oko 21,00 čas u P., u Bulevaru Save Kovačevića, svjestan svog djela čije je izvršenje htio, upotrebom sile protiv oštećene M. M., oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, na način što je u ugostiteljskom objektu „L.“, gdje je prethodno sjedio kao gost, nakon što je napustio lokal, poslije nekoliko minuta se vratio u isti, i u trenutku kada je oštećena izašla iz toaleta, uhvatio je desnom rukom oko vrata i viknuo joj „skidaj zlato“, a potom drugom rukom skinuo četiri zlatna lanca, sa privjescima, koja je nosila oko vrata, nakon čega je počeo da skida prstenje sa njenih ruku, a kada ga je upitala zašto to radi isti joj je rekao „ne pitaj, nego skidaj zlato, ubiću te“, nakon čega je skinula osam prstenova i predala mu ih, a potom je sa njene desne ruke strgao zlatnu narukvicu, sveukupne vrijednosti 3.265,50 eura, zatim je otišao do šanka i iz staklene posude uzeo sav papirni novac koji je pronašao u iznosu od 60 eura, vlasništvo oštećene S. M.- Ć., da bi, u trenutku kada su u lokal ušle V. S. i B. G., izašao iz lokala govoreći oštećenoj „nemoj ništa da prijavljuješ muriji jer ću ti ubiti sina i muža, noćas sam te spasio od smrti“</span>
</p>
<p>&nbsp;</p>
<p>
<span class="span1">- čime je izvršio krivično djelo razbojništvo iz čl.242 st. 2 u vezi st.1 Krivičnog zakonika</span>
</p>
<p>&nbsp;</p>
<p>
<span class="span1">2. Dana 03.januara 2013.godine, oko 17,00 časova, u P., u ul. Oktobarsske revolucije, svjestan svog djela čije je izvršenje htio, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist na način što je, u zlatari „N.“ , vlasništvo oštećenog S. N., dok je razgledao nakit koji mu je prodavac S. M. stavio na pult, iskoristio njegovu nepažnju i oduzeo kožnu tacnu sa zlatnim lancima, ukupne vrijednosti 7.344,75 eura i istrčao iz zlatare u nepoznatom pravcu</span>
</p>
<p>&nbsp;</p>
<p>
<span class="span1">- čime je izvršio krivično djelo teška krađa iz čl.240 st.2 Krivičnog zakonika</span>
</p>
<p>&nbsp;</p>
<p>
<span class="span1">3. Dana 25.juna 2013.godine, oko 01,00 čas, u P., u krugu Kliničkog centra CG, kao osuđeno lice, upotrebom sile prema policijskom službeniku J. I., pobjegao, pri čemu je bio svjestan svog djela i htio je njegovo izvršenje, na način što je, nakon što je doveden u KC CG i ZIKS-a, gdje se nalazi na izdržvanju zatvorske kazne, a zbog ukazI.ja ljekarske pomoći, u trenutku dok se nalazio u toaletu sa J. I., odjednom sa obje ruke snažno otvorio vrata od toaleta i istima udario oštećenog u predjelu desnog lakta, desne strane lica i lijevog koljena, a potom pobjegao kroz hodnik Kliničkog centra i izašao kroz izlaz Urgentnog bloka, da bi, kada ga je J. sustigao, iz donjeg veša izvadio metalni predmet i okrenuo ga u pravcu J. , govoreći mu „makni se, ubiću te“ i opet počeo da bježi, a kada ga je J. ponovo sustigao, a službenim vozilom došao i policijski službenik S. S., predao se imenovanim policajcima</span>
</p>
<p>&nbsp;</p>
<p>
<span class="span1">-čime je izvršio krivično djelo bjekstvo lica lišenog slobode iz čl. 393 Krivičnog zakonika</span>
</p>
<p>&nbsp;</p>
<p>
<span class="span1">Pa mu sud primjenom citiranih zakonskih propisa te čl. 4, 5,15, 32, 36, 42, 48 st.1   Krivičnog zakonika, prethodno utvrdjuje</span>
</p>
<p>&nbsp;</p>
<p>
<span class="span1">- za krivično djelo</span><span class="span1">  razbojništvo iz čl. 242 st.2 u vezi st.1 Krivičnog zakonika, kaznu zatvora u trajanju od  4 (četiri) godine.</span>
</p>
<p>&nbsp;</p>
<p>
<span class="span1">-</span><span class="span1"> za krivično djelo  teška kradja iz čl. 240 st.2 Krivičnog zakonika, kaznu zatvora u trajanju od 6 ( šest)  godina.</span>
</p>
<p>&nbsp;</p>
<p>
<span class="span1">-za krivično djelo  bjekstvo lica lišenog slobode iz čl. 393 Krivičnog zakonika, kaznu zatvora u trajanju od 6 ( šest) mjeseci.</span>
</p>
<p>&nbsp;</p>
<p>
<span class="span1">Pa ga sud na osnovu citiranih zakonskih odredbi te čl. 48 st. 2 tač.2  Krivičnog zakonika, te čl. 226, 229, 239 i 374 Zakonika o krivičnom postupku.</span>
</p>
<p>&nbsp;</p>
<p style="text-align:center;">
<span class="span1">O S U DJ U J E</span>
</p>
<p>&nbsp;</p>
<p>
<span class="span1"> Na jedinstvenu kaznu zatvora u trajanju od 8 (osam) godina.</span>
</p>
<p>&nbsp;</p>
<p>
<span class="span1">Optuženi je  dužan da na ime sudskog paušla uplati u budžet C.G. iznos od 100,00€, kao i iznos od 165,00€ na ime troškova izvršenog vještačenja,</span><span class="span1"> a sve u roku od 15 dana od pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Obavezuje se optuženi  V. L. da na ime imovinsko pravnog zahtjeva isplati oštećenoj M. M. iznos od 3.265,50 €  i  oštećenom S. N. iznos od 7.344,75 €, sve u roku od 15 dana od pravosnažnosti presude, pod prijetnjom prinudne naplate. </span>
</p>
<p>&nbsp;</p>
<p>
<span class="span1">Shodno čl. 75 Krivičnog zakonika, optuženom se izriče</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI </span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">Pa se od optuženog V. L. oduzima kašika, kao sredstvo izvršenja krivičnog djela iz tačke 3. optužnice.</span><span class="span1"></span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom VDT-a Kt.br. 159/13 od 13.12.2013.godine optuženom V. L. stavljeno je na teret izvršenje krivičnog djela </span><span class="span1">razbojništvo iz čl.242 st. 2 u vezi st.1 Krivičnog zakonika, krivičnog djela teška krađa iz čl.240 st.2 Krivičnog zakonika i krivičnog djela bjekstvo lica lišenog slobode iz čl. 393 Krivičnog zakonika. </span>
</p>
<p>
<span class="span1">Zastupnik optužbe u završnoj riječi je izjavila da u cjelosti ostaje pri podignutoj optužnici, te da je tokom postupka nesporno dokazano da je optuženi izvršio krivična djela stavljena mu na teret pa je predložila sudu da ga oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Punomoćnik oštećenog S. N. adv. K. M. u završnoj riječi je izjavio da se pridružuje završnoj riječi tužioca i izdvojio video zapis spornog događaja kao dokaz koji potvrđuje svjedočke iskaze oštećenog iz kojih razloga se pridružio krivičnom gonjenju i postavio imovinskopravni zahtjev u visini vrijednosti otuđenog zlata u iznosu od 7.344,75€, koju vrijednost je utvrdio vještak komercijalne struke u svom nalazu.</span>
</p>
<p>&nbsp;</p>
<p>
<span class="span1">Branilac optuženog V. L., adv. N. K. u završnoj riječi je zatražila od suda da prilikom odmjeravanja kazne za krivična djela pod tačkom 2. i 3. optužnice ima u vidu brojne olakšavajuće okolnosti na strani optuženog, dok je u odnosu na krivično djelo koje se optuženom stavlja na teret pod tačkom 1. optužnice predložila sudu da donese oslobađajuću presudu jer nema dokaza da je optuženi izvršio to krivično djelo. </span>
</p>
<p>&nbsp;</p>
<p>
<span class="span1">U odnosu na krivično djelo pod tačkom 1. optužnice optuženi V. L. je u svojoj odbrani na saslušanju pred Osnovnim državnim tužilaštvom, a kasnije i pred Višim državnim tužilaštvom izjavio da se sjeća da je u kafani “L.” pio tokom čitavog dana, dok nije pomislio da ga konobarica M. M. potkrada a onda kada je u jednom trenutku ostao sam sa njom rekao joj je da mu da zlato koje je nosila. Ona je tada skinula tri zlatna prstena, tri zlatne ogrlice i jednu narukvicu. Istakao je da joj je rekao svoje pravo ime i prezime, ostavio svoj broj telefona i rekao da će zlato vratiti ujutro a zauzvrat da dobije svoj novac, kao i da je te večeri sjedio u kafiću “L.”sa dva druga, Š M. i G. I., koji su nakon pola sata otišli pa im se nakon kritičnog događaja pridružio u kafani na autobuskoj stanici i tada im je rekao da u džepu ima zlato i da ujutro pod hitno mora da ga vrati. Optuženi je izjavio da nije tačno da joj je prijetio, niti da je udarao, niti bi ikada ženu udario.</span>
</p>
<p>
<span class="span1">U odbrani datoj na glavnom pretresu optuženi je izjavio da nije kriv za predmetno krivično djelo i u bitnom dešavanja od kritične noći opisao kao u prethodnom postupku, s tim što je dodao da nije od oštećene oduzeo količinu zlata koja mu se </span><span class="span1">stavlja na teret kao i da mu je oštećena te noći dala i 50-60 eura, kao pazar iz kafića, a on je taj novac kao i sav nakit koji je prethodno uzeo od nje dao drugu Bosancu sa kojim je pio tog dana u lokalu “L." sa namjerom da joj vrati.</span>
</p>
<p>&nbsp;</p>
<p>
<span class="span1">U odnosu na krivično djelo pod tačkom 2. optužnice optuženi je na saslušanju pred Osnovnim državnim tužilaštvom izjavio da je kriv, da je u tom periodu bio u bjekstvu iz ZIKS-a i da je tih par mjeseci svakodnevno konzumirao veliku količinu alkohola i opojnih droga, baš kao i tog dana, pa se iz tog razloga nije mogao izjasniti o svim radnjama koje je preduzimao, kao ni o količini zlata koje je oduzeo. Objasnio je da je tog dana ušao u zlataru “N.” i tražio od radnika zlatare da mu pokaže nekoliko lančića nakon čega je on izvadio tacnu na kojoj je bilo 5-6 lančića, a onda je, dok je radnik stajao za pultom, uzeo tu tacnu i išetao iz radnje i sjeo u taksi kojim se uputio ka autobuskoj stanici, a odatle ka P. gdje je proveo nekoliko dana, nakon čega se vratio u P. U svojoj odbrani na glavnom pretresu optuženi i  ponovio  svoju odbranu  kao pred ODT-om, s tim što je dodao da vrijednost nakita koji je otuđio nije onolika kolika mu se stavlja na teret optužnicom, već se radi o svega 5-6 lančića. </span>
</p>
<p>&nbsp;</p>
<p>
<span class="span1">U odnosu na krivično djelo pod tačkom 3. optužnice optuženi je na saslušanju pred zamjenikom Osnovnog državnog tužioca negirao izvršenje krivičnog djela i izjavio da je tačno da je u noći 24.06.2013.godine u ćeliji ZIKS-a, gdje se nalazi na izdržavanju kazne, žiletom isjekao podlakticu i nadlakticu lijeve i desne ruke, pa su ga zbog krvarenja dva službenika ZIKS-a, kojima ne zna imena, odveli do KBC-a, a nakon što su mu doktori obavili preglede i zašili posjekotine on se požalio da mora do toaleta da se umije, što su mu službenici ZIKS-a i omogućili pa su mu pred ulazak u toalet skinuli lisice sa ruku i jedan službenik je ušao sa njim, dok je drugi ostao ispred da ih čeka. Nakon što se umio iznad umivaonika okrenuo se prema službeniku ZIKS-a koji je bio sa njim u toaletu i odgurnuo ga, ali ne jako,više mu je pokazao rukom da se odmakne, nakon čega je ubrzanim hodom izašao iz toaleta i krenuo da trči niz hodnik. Kada je izlazio iz toaleta zalupio je vrata koja su tom prilikom povrijedila službenika ZIKS-a, ali je istakao da ga nije udario ni rukom ni nogom,ni vratima. Objasnio je da izašao iz KBC-a  i otrčao sve do američke ambasade gdje se sam zaustavio nakon čega su mu prišla dva gore pomenuta službenika ZIKS-a. To lice je krenulo na njega i počela je prepirka i psovke među njima nakon čega je optuženi iz desnog džepa šortsa izvadio običnu kašiku, koja nije bila naoštrena i držao je podignutu u ruci, Istakao je da njome nije prijetio ni radnicima ni ovom trećem licu. Nakon ovog događaja službenici ZIKS-a su mu stavili lisice,on je dobrovoljno ušao u vozilo i odvezen nazad u ZIKS. Optuženi je na glavnom pretresu izjavio da  službenika ZIKS-a nije udario na način kako je to opisano optužnicom, već se on udario u vrata kada je optuženi krenuo da bježi, kao ni da je službeniku rekao “makni se,ubiću te”, već je te riječi uputio licu iz privatnog obezbjeđenja. Objasnio je da je tačno da je pokušao bjekstvo. Istakao je da je već 15 godina u ZIKS-u i da nikada nije imao problema sa komandirima i službenicima. </span>
</p>
<p>&nbsp;</p>
<p>
<span class="span1">U završnoj riječi je prihvatio završnu riječ svog branioca.</span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: saslušao svjedoke oštećene M. M. i S. N., svjedoke V. S., S. M., J. I. i S. S.; pročitao dvije službene zabilješke ZIKS-a KPD P. Ku.br.563/13 od 25.05.2013.godine, nalaz i mišljenje sudskog vještaka medicinske struke Kti.br.58/13, nalaz i mišljenje sudskog vještaka komercijalne struke Kti.br.58/13 od 11.07.2013.godine i saslušao vještaka na </span><span class="span1">glavnom pretresu dana 11.09.2014.godine, zapisnik o prepoznavanju ODT-a Ktr.br.361/13 od 26.04.2013.godine;  izvršio uvid u video snimak iz zlatare “N.” od dana 03.01.2013.godine; izvršio uvid u kašiku, pročitao izvod iz kaznene evidencije na ime optuženog CB B. br.71-03/1-245/13-1730/2 od 27.07.2013.godine.</span>
</p>
<p>&nbsp;</p>
<p>
<span class="span1">Svjedok oštećena M. M. je  na saslušanju pred Osnovnim državnim tužilaštvom svjedočila da je kao konobarica zaposlena u ugostiteljskom objektu “L.” i da je kritičnog dana oko 16h u kafanu ušao muškarac kojeg je već jedanput vidjela u toj kafani i tada se predstavio kao P. I. i rekao da radi sa drvima. Oko 21h, kada je već popio sigurno 15 velikih piva i bio u vidno alkoholisanom stanju, predložio je njenim bivšim koleginicima S. V. i G., čije prezime ne zna, da pođu sa njim kako bi u pekari “K.” zajedno kupili nešto da pojedu, na šta su one pristale i zajedno su izašli iz kafića, nakon čega je ona otišla da pere kupatilo. Kada je nakon nekoliko minuta izašla iz kupatila i krenula prema šanku dočekao je isti muškarac i svojom desnom rukom je uhvatio za vrat dovoljno jako da se uplaši za svoj život, jer je imala osjećaj da hoće da je uguši. Navela je da joj je povišenim tonom rekao “skidaj zlato”,ona je to shvatila kao naređenje ali prije nego što je uspjela da reaguje na ove riječi on je svojom lijevom rukom istrgao četiri zlatna lančića sa privjescima, koje je nosila oko svog vrata, od kojih je uspio da uzme tri dok su ostaci četvrtog lančića i jedan mali privjezak pronađeni u kafani. Svjedočila je da je, nakon što joj je otrgao lančiće, lijevom rukom počeo da je vuče snažno za prste njene lijeve ruke da bi joj oduzeo prstenje koje je nosila,  kada joj je na domalom prstu napravio ranu koja je krvarila. Navela je da ga je pitala zašto to radi a on joj je rekao “ne pitaj, skidaj zlato, ubiću te” i tada je shvatila da neće odustati od svoje namjere jer je konstantno stiskao za vrat desnom rukom, pa mu je predala ukupno 8 prstenova sa obije ruke. Istakla je da je dok je stezao za vrat, svojom drugom rukom sa njene desne ruke skinuo debelu zlatnu narukvicu. Pošto joj je skinuo nakit otišao je do šanka odakle je uzeo 60 eura, koliko je popisom utvrđeno da fali, nakon čega je optuženi normalnim hodom napustio kafanu govoreći joj “nemoj ništa da prijavljuješ muriji jer ću ti ubiti sina i muža, nocas sam te spasio od smrti” i ušao u taksi. Istakla je da su joj oduzeta tri zlatna lančića od žutog zlata, debelog klasičnog pleta sa dužim alkama koje su povezane jedna na drugu, sa zlatnim privjescima i to jedan polu-medaljon srednje veličine, drugi, veći privjezak u obliku krsta i treći. Pridružila se krivičnom gonjenju i postavila imovinskopravni zahtjev  u vrijednosti zlata koje joj je otuđio. </span>
</p>
<p>
<span class="span1">Na glavnom pretresu je svjedočila  kao na saslušanju pred Osnovnim državnim tužilaštvom s tim što je dodala da je optuženom kritične večeri više puta naplaćivala i da on nije imao nikakve primjedbe na račune koje je donosila, kao i da joj on ne može nadoknaditi vrijednost ovog nakita jer ga je dobila od pokojnog oca i istakla da od tog dana osjeća strah. Istakla je da precizira imovinsko pravni zahtjev na iznos od 3.265,00€.</span>
</p>
<p>&nbsp;</p>
<p>
<span class="span1">Svjedok V. S. je na saslušanju pred Osnovnim državnim tužilaštvom, kao i  na glavnom pretresu svjedočila da je kritičnog dana došla u kafanu “L.”,  da popije piće i tamo je zatekla radnicu M. M., U. B., a malo kasnije je došao i P. M. i njena prijateljica G. B.. Oko 16 časova u kafanu je došlo nepoznato muško lice, za kojeg se kasnije ispostavilo da je optuženi V. L., koji je u više navrata slao piće gostima u kafani. Oko 19 časova u kafanu su ušla još dva nepoznata muška lica i pridružili se optuženom, popili piće i ubrzo otišli. Nakon toga, optuženi je nazvao taksi na predlog G. B. da ode do pekare “K.” i kupi im hamburger. Optuženi je nju i G. B. otpratio do taksija i one su otišle do pekare, a kada su se vratile nakon desetak minuta u kafani </span><span class="span1">su zatekle optuženog V. koji je stajao za šankom i M. M. koja je stajala sa unutrašnje strane šanka i primijetila je da je bila izrazito blijeda u licu. Njih dvoje nisu komunicirali u tom trenutku, a dva minuta kasnije optuženi je normalnim hodom izašao iz kafane i ušao u taksi. Navela je da je M. M. nakon njegovog odlaska pala iza šanka, a kada su je ona i G. B. uspjele povratiti, objasnila im je da joj je optuženi silom i prijetnjom sa vrata otrgao zlatne lančiće, a sa ruku zlatno prstenje i narukvicu,te joj zaprijetio ubistvom muža i sina ako pozove policiju, ali ona je odmah obavijestila policiju i objasnila šta se desilo.</span>
</p>
<p>&nbsp;</p>
<p>
<span class="span1">Svjedok oštećeni S. N. je na glavnom pretresu kao i  na saslušanju pred Osnovnim državnim tužilaštvom svjedočio da je kritičnog dana, o dešavanjima u njegovoj radnji, obaviješten od strane njegovih sinova i službenika policije. Objasnio je da je sjutradan zajedno sa sinovima uradio popis zlatare i utvrdio da je optuženi kritičnog dana otuđio 209,85 grama zlata,  da je prosječna cijena grama zlata u iznosu od 35 eura. Pridružio se krivičnom gonjenu i postavio imovinsko pravni zahtjev  u vrijednosti oduzetnog nakita u iznosu od 7.344,75€. </span>
</p>
<p>&nbsp;</p>
<p>
<span class="span1">Svjedok S. M. je na saslušanju pred Osnovnim državnim tužilaštvom svjedočio da je kritičnog dana radio kao prodavac u zlatari “N.” koju drži njegov otac S. N.. Oko 17,15 časova u zlataru je ušao nepoznati muškarac, za kojeg se kasnije ispostavilo da je optuženi V., i tražio da mu pokaže zlatne lančiće koje bi poklonio supruzi jer je rodila sina, da se optuženi osjećao na alkohol,ali se ponašao normalno pa je povjerovao u njegovu priču. Objasnio je da je na pult izvadio tacnu na kojoj je bilo oko 50 lančića od žutog i bijelog zlata. U jednom trenutku su u zlataru ušle dvije djevojke,a optuženi ga je zamolio da izvaga jedan od lančića i pitao ga za cijenu, a onda je, iskoristivši to što se svjedok okrenuo prema vagi, zgrabio tacnu sa lančićima i velikom brzinom istrčao, kojom prilikom mu je nekoliko lančića ispalo unutar i ispred zlatare. Takođe, svjedok je objasnio da su sjutradan on i njegov otac uradili popis zlatare i utvrdili da je optuženi kritičnog dana otuđio 209,85 grama zlata. Precizirao je da tačan broj lančića koje je optuženi otuđio nisu mogli da utvrde s obzirom da zlato uvoze po gramaži, a ne po broju. Istakao je da su uspjeli da povrate svega desetak lančića koji su ispali optuženom prilikom bjekstva, dok im ostatak zlata nije vraćen. Svjedok je na glavnom pretresu svjedočio isto kao i pred Osnovnim državnim tužilaštvom, s tim što je dodao da je kritični događaj snimljen kamerom iz njihove zlatare, a CD sa snimkom je predat policiji. </span>
</p>
<p>&nbsp;</p>
<p>
<span class="span1">Svjedok J. I. je na saslušanju pred Osnovnim državnim tužilaštvom, a u vezi krivičnog djela iz tačke 3 optužnice, svjedočio da je kritičnog dana radio kao obezbjeđenje u paviljonu "F" kada je oko 00,15 časova obaviješten da je osuđeno lice L. V. iskidao vene žiletom a zatim progutao žilet, pa se sa kolegama odmah uputio ka sobi u kojoj se nalazio V. gdje su ga zatekli i uočili da obilno krvari iz šake desne ruke,pa ga je on sa kolegom S. S. odveo do KBC-a, gdje mu je sanirana rana i urađen skener a nakon obavljenih pregleda optuženi se požalio da mu je muka i da mora do toaleta pa ga je  otpratio, optuženi stajao ispred njega za lavaboom u polusagnutom položaju prema česmi kada je odjednom sa obije ruke snažno uhvatio vrata od toaleta, koja nijesu bila skroz zatvorena a zatim ih veoma snažno otvorio i tom prilikom su ga vrata udarila u predjelu desnog lakta,u lijevo koljeno i malo ga zakačila po desnom dijelu lica. V. je bježao kroz hodnik i izašao kroz glavni izlaz Urgentnog bloka ka sanitarnom dijelu KBC-a, a svjedok je trčao za njim pa kada su došli do jedne čistine svjedok je iz pištolja ispalio u vazduh jedan metak kao upozorenje V.u da stane, </span><span class="span1">konstantno mu govoreći da se zaustavi, na šta optuženi nije reagovao pa je i dalje trčao za njim. Nakon pedesetak metara uspio je da ga sustigne ali je optuženi iz donjeg veša u tom trenutku izvadio nepoznati metalni predmet svijetle boje sa kojim je mahao u njegovom pravcu govoreći mu: "Makse,ubiću te!" pa je od straha da ga ne ugrozi ponovo u vazduh ispalio metak,  a s obzirom da se on ni na ovo upozorenje nije obazirao svjedok je naveo da je ispalio još jedan metak u vazduh i nakon pedesetak metara uspio je da sustigne V.a, kada je on krenuo prema njemu govoreći mu da se skloni ili će ga ubiti. U tom trenutku je sa službenom maricom došao njegov kolega S. S. i nakon kraćeg ubjeđI.ja da se preda, V. je odbacio metalni predmet, a kolega S. mu je stavio lisice na ruke, uveo ga u službenu maricu i odveo ga u ZIKS. Svjedok je na glavnom pretresu ostao u svemu kao na zapisniku pred Osnovnim državnim tužilaštvom s tim što je objasnio je da se za ovaj metalni predmet kasnije ispostavilo da je kašika i da su to primijetili i tehničari u KBC-u na rengen snimku jer je držao u donjem vešu. </span>
</p>
<p>&nbsp;</p>
<p>
<span class="span1">Svjedok S. S. je na glavnom pretresu i  na saslušanju pred Osnovnim državnim tužilaštvom, svjedočio da je kritične večeri sa kolegom J. I.om odveo u KBC</span><span class="span1"> </span><span class="span1">optuženog V.a, koji je prethodno sebi nanio povrede žiletom u svojoj ćeliji u ZIKS-u, gdje su mu sanirane povrede i urađeno snimanje, kojom prilikom su mu skinute lisice sa ruku jer je to bilo nužno radi obavljanja pregleda. Nakon obavljenog snimanja optuženi se požalio da mu je muka pa ga je njegov kolega J. odveo do toaleta a on je ostao da sačeka snimak od tehničara, a kada mu je tehničlar objasnio da se na snimku vidi da optuženi kod sebe ima neku kašiku, nakon čega je  krenuo prema toaletu i u tom momentu je čuo vikanje: "Stani!" i vidio je kolegu J.a kako trči za V.em prema glavnom ulazu KBC-a, a kako on nije mogao da ih stigne, maricom se uputio za njima i prepriječio im put.</span>
</p>
<p>&nbsp;</p>
<p>
<span class="span1">Sud je prihvatio iskaze svih saslušanih svjedoka kao istinite , jasne i objektivne, nemajući razloga da im ne vjeruje jer su u skladu sa ostalim dokazima koji su sprovedeni tokom postupka.</span>
</p>
<p>&nbsp;</p>
<p>
<span class="span1">Cijeneći navode optužbe, odbrane, sprovedene dokaze i utvrđeno činjenično stanje sud nalazi da je optuženi izvršio krivična djela koja mu se stavljaju na teret, na način, vrijeme i mjesto kako je to utvrđeno optužnicom. </span>
</p>
<p>&nbsp;</p>
<p>
<span class="span1">Sud je nesporno utvrdio da je optuženi izvršio krivično djelo iz tačke 1. Optužnice. Optuženi ne spori da je dana 10. aprila 2013.godine, boravio u kafani "L.", u P.,kao ni da je od oštećene M. M. u jednom trenutku tražio svo zlato koje je imala na sebi, jer je mislio da ga potkrada. </span>
</p>
<p>
<span class="span1">Ono što optuženi spori jeste upotreba fizičke sile nad oštećenom M. M. pa tvrdi da mu je ona sama na njegovo naređenje predala sav nakit kao i 60,00€ uz dogovor da će joj on sve to vratiti sjutradan a kojom prilikom joj je ostavio i svoj broj telefona, koju odbranu optuženog sud nije prihvatio jer smatra da je  neosnovana i sračunata u cilju izbjegavanja krivice a opovrgnuta je jasnim i uvjerljivim kazI.jem svjedoka oštećene navodeći  da je optuženi  kojeg je oštećena prepoznala kako to proizilazi iz zapisnika o prepoznavanju, tokom kritičnog događaja stiskao za vrat svojom desnom rukom i prijetio joj riječima "skidaj zlato, ubiću te", kao i riječima "nemoj ništa da prijavljuješ muriji jer ću ti ubiti sina i muža, noćas sam te spasio od smrti", te da je optuženi sam prišao šanku I uzeo sav papirni novac koji je našao, vlasništvo vlasnice objekta “L.” S. M. Ć., kao i da optuženi ni u jednom trenu nije imao prigovor na račune koje mu je </span><span class="span1">donosila i da među njima nije bilo dogovora o povraćaju otuđenih stvari, a koji iskaz je u saglasnosti sa iskazom svjedoka V. S.,  koja je svjedočila kako je zatekla oštećenu nakon izlaska optuženog iz kafane, čiji iskaz je sud prihvatio kao istinit, nemajući razloga da joj ne vjeruje, koja je navela da je nakon  izlaska optuženog iz kafane oštećena pala a nakon što se povratila rekla  joj da je isti silom sa vrata otrgao zlato prijeteći joj ubistvom muža i sina. Takođe, prigovor optuženog koji se tiče vrijednosti otuđenog nakita, navodeći da kritične večeri nije od oštećene otuđio količinu nakita koja mu se stavlja na teret već mnogo manje, sud nije prihvatio sa razloga što je vrijednost otuđenog nakita u iznosu od 3.265,50€, utvrđena nalazom i mišljenjem vještaka komercijalne struke Kti.br.58/13 od 11.07.2013.godine, a koja vrijednost je određena nakon što je od oštećene dobio precizne podatke o količini i težini otuđenog nakita pa je sud ovaj nalaz prihvatio kako jasan, objektI. i stručan, obzirom da je oštećena vrlo detaljno opisala svaki komad nakita koji joj je oduzet. Na osnovu svega gore navedenog proizilazi da je optuženi izvršio krivično djelo razbojništvo iz čl. 242 st.2 u vezi st.1 Krivičnog zakonika, jer je nesporno da je upotrijebio silu i oduzeo tuđe pokretne stvari u namjeri da sebi pribavi protivpravnu imovinsku korist, pa je neosnovana njegova odbrana da je oduzeto zlato imao namjeru da vrati jer isti to nije učinio.</span>
</p>
<p>&nbsp;</p>
<p>
<span class="span1">Da je optuženi izvršio krivično djelo iz tačke 2. optužnice proizilazi iz odbrane optuženog, koje je potvrđeno saglasnim iskazima svjedoka S. M. i svjedoka oštećenog S. N. koje je sud prihvatio kao istinite, nemajući razloga da im ne vjeruje jer su isti saglasni i potvrđeni ostalim dokazima u toku postupka, a naročito video snimkom  na kojem se jasno vidi trenutak kada optuženi ulazi u radnju a onda nakon kraćeg razgledanja, kada u radnju ulaze dvije djevojke, iskoristivši nepažnju prodavca koji je usluživao iste, brzo sa stola uzima tacnu sa lančićima I istrčava iz radnje, čime je opovrgnuta njegova odbrana da je “jednostavno izašao iz radnje I ušao u taksi” jer se jasno vidi kako u namjeri da zadrži otuđeni nakit istrčava držeći u ruci isti a za njim istrčava svjedok S. M. i dvije djevojke koje su se nalazile u radnji. Sud nije prihvatio odbranu optuženog u dijelu u kojem tvrdi da vrijednost nakita koji je otuđio nije onolika koliko mu se stavlja na teret optužnicom već se radi o svega 5-6 lančića, sa razloga što je ista opovrgnuta iskazom svjedoka oštećenog S. N. koji je na osnovu popisa u radnji utvrdio da nedostaje 209,85 grama bijelog I žutog zlata, ukupne vrijednosti 7.344,75 €, a koja vrijednost je utvrđena nalazom i mišljenjem vještaka komercijalne struke Kti.br.58/13 od 11.07.2013.godine, na osnovu cjenovnika oštećene zlatarske radnje "N." P., odnosno 35,00€ po jednom gramu zlata, a na osnovu popisa koji je uradjen po gramaži zlata. Na osnovu gore navedenog proizilazi da je optuženi izvršio krivično djelo teške kradje iz čl. 240 st.2 Krivičnog zakonika, na način kako je to opisano u izreci presude  oduzeo tudje pokretne stvari u namjeri da sebi pribavi protivpravnu imovinsku korist  u iznosu preko  3,000,00€.</span>
</p>
<p>&nbsp;</p>
<p>
<span class="span1">Da je optuženi izvršio krivično djelo iz tačke 3 optužnice, nesporno  proizilazi iz iskaza saslušanih svjedoka J. I.a i S. S. čijim iskazima je opovrgnuta  odbrana optuženog gdje navodi da iako  je imao namjeru da bježi nije upotrijebio silu, obzirom da je svjedok J. I. posvjedočio a čiji iskaz je sud prihvatio  da ga je V. udario vratima od toaleta, snažno ih otvarajući, nakon čega je nastavio da bježi, što su svjedoci i konstatovali u svojoj službenoj zabilješci od 25.06.2013 godine, a nakon predmetnog događaja kojom prilikom je J. I. zadobio lake tjelesne povrede kako to poizilazi iz nalaza i mišljenja vještaka medicinske struke R. N. od 05.09.2013 godine iz kojeg </span><span class="span1">proizilazi da su povrede mogle nastati dejstvom tupine mehaničke sile i dejstvom aktivno zamahnutog udarca, moguće snažno odgurnutim vratima,pa je nesporno da je optuženi upotrebom sile  kao lice lišeno slobode pobjegao iz KBC-a. Na osnovu gore navedenog proizilazi da je optuženi izvršio krivično djelo bjekstvo lica lišenog slobode iz čl. 393 Krivičnog zakonika, odnosno da je kao lice lišeno slobode upotrebom sile protiv policijskog službenika pobjegao, na način kako je to opisano u izreci presude.</span>
</p>
<p>&nbsp;</p>
<p>
<span class="span1">Sud je cijenio i druge dokaze i našao da isti nisu od uticaja na drugačije presuđenje. </span>
</p>
<p>&nbsp;</p>
<p>
<span class="span1">Kod ovakvog činjeničnog utvrđenja za sud je nesporno da je optuženi u odnosu na sva tri krivična djela koja mu se stavljaju na teret predmetnom optužnicom postupao sa direktnim umišljajem, jer je bio svjestan svojih djela i htio izvršenje istih. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime optuženog CB B. br. 71-03/1-245/13-1730/2 od 27.07.2013.godine proizilazi da je isti osuđivan i to </span><span class="span1">presudom Osnovnog suda B. K.br.95/96 od 18.06.1996.god. zbog krivičnog djela iz čl. 149 stav 1 KZ RCG na kaznu zatvora u trajanju od šest mjeseci, presudom Osnovnog suda B. K.br.295/96 od 07.02.1997.god. zbog krivičnog djela iz čl.149 st.1 KZ RCG na kaznu zatvora u trajanju od četiri mjeseca, presudom Osnovnog suda B. K.br.48/97 od 25.06.1997.god. zbog krivičnog djela iz čl.144 st.1 KZ RCG na kaznu zatvora u trajanju od jedne godine, presudom osnovnog suda B. K.br.48/97 od 19.08.1997.god. zbog krivičnog djela iz čl.149 st.1 KZ RCG na kaznu zatvora u trajanju od osam mjeseci, presudom Osnovnog suda B. K.br. 152/97 od 19.08.1997.god. zbog krivičnog djela iz čl.144 st.1 KZ RCG na kaznu zatvora u trajanju od jedne godine; presudom Osnovnog suda B. K.br.110/98 od 23.12.1998.god. zbog krivičnog djela iz čl.144 st.1 i čl. 149 st.1 KZ RCG na kaznu zatvora u trajanju od dvije godine i šest mjeseci; presudom Osnovnog suda B. K.br. 119/05 od 26.10.2005.godine zbog krivičnog djela iz čl.244 st.1 KZ CG na kaznu zatvora u trajanju od jedne godine i tri mjeseca; presudom Osnovnog suda B. K.br. 11/02 od 01.11.2002.god. zbog krivičnog djela iz čl.136 st.2 KZ RCG na kaznu zatvora u trajanju od četiri mjeseca; presudom Osnovnog suda B. K.br.324/00 od 30.11.2001.god. zbog krivičnog djela iz čl.149 st.1 KZ RCG na kaznu zatvora u trajanju od jedne godine; presudom Osnovnog suda B. K.br. 64/96 od 16.11.2004.godine zbog krivičnog djela iz čl.240 st.1 KZ RCG na kaznu zatvora u trajanju od jedne godine uslovno na tri godine; presudom Osnovnog suda B. K.br. 61/04 od 25.10.2007.godine zbog krivičnog djela iz čl.240 st.1 KZ CG na kaznu zatvora u trajanju od jedne godine; presudom Osnovnog suda B. K.br.444/06 od 28.01.2008.godine zbog krivičnog djela iz čl.244 st.1 KZ CG na kaznu zatvora u trajanju od osam mjeseci; presudom Osnovnog suda B. K.br.290/06 od 21.03.2008.godine zbog krivičnog djela iz čl. 244 st.1 KZ CG na kaznu zatvora u trajanju od četiri mjeseca; presudom Osnovnog suda B. K.br.645/05 od 16.05.2008.god. zbog krivičnog djela iz čl.244 st.1 KZ CG na kaznu zatvora u trajanju od šest mjeseci; rješenjem Osnovnog suda B. osude K.290706 i K. 645/05-preinačavaju se na jedinstvenu kaznu zatvora u trajanju od 9 mjeseci; presudom Osnovnog suda B. K.br. 365/05 zbog krivičnog djela iz čl.240 st.1 KZ CG na kaznu zatvora u trajanju od jedne godine i dva mjeseca; presudom Osnovnog suda B. K.br.227/07 od 30.08.2007.godine zbog krivičnog djela iz čl.240 st.1 KZ CG na kaznu zatvora u trajanju od jedne godine i dva mjeseca; Kazne K.119/05, 365/05 i 227/07 preinačavaju se u jedinstvenu kaznu zatvora u trajanju od 4 godine i 9 mjeseci; presudom Osnovnog suda B. K.br.86/08 od 05.08.2008. zbog krivičnog djela iz </span><span class="span1">čl.399 st.1 KZ CG na kaznu zatvora u trajanju od šest mjeseci; presudom Osnovnog suda B. K.99/07 od 29.05.2007.god. zbog krivičnog djela iz čl.240 st.1 u vezi čl.23 i čl.49 KZ CG na kaznu zatvora u trajanju od jedne godine; presudom Osnovnog suda B. K.br.278/07 od 17.09.2008.god. zbog krivičnog djela iz čl.240 st.1 KZ CG na kaznu zatvora u trajanju od jedne godine; Kazne K.br. 188/08, 61/04 i 444/06 preinačavaju se na jedinstvenu kaznu zatvora u trajanju od šest godina i dva mjeseca; Kazne K.br.350/08, 99/07 i 86/08 preinačavaju se na jedinstvnu kaznu zatvora u trajanju od sedam godina i sedam mjeseci; presudom Osnovnog suda u B. K.br.427/08 od 02.09.2009.god. zbog krivičnog djela iz čl.240 st.1 u vezi čl. 23. I čl. 49. KZ CG na kaznu zatvora u trajanju od tri godine; Kazne Kv.273 i K.278/07 preinačavaju se na jedinstvenu kaznu zatvora od devet godina i jedan mjesec; kazne K.427/08 i Kv.402/09 preinačavaju se na jedinstvenu kaznu zatvora u trajanju od 12 godina.</span>
</p>
<p>&nbsp;</p>
<p>
<span class="span1">Prilikom odlučvanja o kazni sud je od olakšavajućih okolnosti na strani optuženog cijenio to što je isti porodični čovjek i otac dvoje djece, dok je od otežavajućih okolnosti cijenio njegovu brojnu osuđivanost za istorodna krivična djela, pa mu je sud prethodno za svako krivično djelo izrekao pojedinačne kazne a primjenom čl.</span><span class="span1"> 48 st. 2 tač.2 Krivičnog zakonika,  izrekao</span><span class="span1"> jedinstvenu kaznu zatvora u trajanju od 8(osam) godina, n</span><span class="span1">alazeći da će se jedino sa ovako izrečenom kaznom na optuženog u dovoljnoj mjeri uticati da ubuduće ne vrši nova krivična djela, čime će se ostvariti svrha kažnjavanja iz čl. 32 Krivičnog zakonika  u okviru opšte svrhe izricanja krivičnih sankcija u smislu čl. 4 Krivičnog zakonika</span><span class="span2">. </span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi člana 226 i 229 ZKP-a a isti se odnose na sudski paušal u iznosu od 100,00€, a koji je određen imajući u vidu složenost i dužinu trajanja postupka, kao i troškove krivičnog postupka u iznosu od 165,00€ i to na ime nagrade sudskom vještaku medicinske struke dr. N. R. iznos od 60,50€, na ime nagrade sudskom vještaku komercijalne struke D. Đ. za vještačenje vrijednosti protivpravno oduzetih stvari iznos od 60,50€ kao i iznos od 44,00€ na ime odbrane istog nalaza I pristupa vještaka na glavnom pretresu dana 11.09.2014.godine.  </span>
</p>
<p>&nbsp;</p>
<p>
<span class="span1">Sud  je obavezao optuženog  V. L. da na ime imovinsko pravnog zahtjeva isplati oštećenoj M. M. iznos od 3.265,50 €  i  oštećenom S. N. iznos od 7.344,75 €, a sve u roku od 15 dana od pravosnažnosti presude, pod prijetnjom prinudne naplate. </span>
</p>
<p>&nbsp;</p>
<p>
<span class="span1">Shodno odredbi člana 75 stav 1 Krivičnog zakonika sud je od optuženog V. L. oduzeo metalni predmet-kašiku, kao sredstvo koje je upotrijebljeno prilikom izvršenja krivičnog djela iz tačke 3. optužnice.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP-a, odlučeno je kao u izreci presude. </span>
</p>
<p>&nbsp;</p>
<li>
<span class="span1">                                          </span><span class="span2">VIŠI SUD U P.</span>
</li>
<li>
<span class="span1">                                          Dana  16.10.2014. godine</span>
</li>
<p>&nbsp;</p>
<p>&nbsp;</p>
<li>
<span class="span2">ZAPISNIČAR       </span><span class="span1">                                          </span><span class="span2">PREDSJEDNIK VIJEĆA</span><span class="span1">- </span><span class="span2">SUDIJA </span>
</li>
<li>
<span class="span1">Rakočević Biljana s.r                                                        Mugoša Suzana </span>
</li>
<p>&nbsp;</p>
<li>
<span class="span1">Dn-a : Po primjerak presude dostaviti:</span>
</li>
<li>
<span class="span1">-VDT-u P.</span>
</li>
<li>
<span class="span1">-optuženom</span>
</li>
<li>
<span class="span1">-braniocu</span>
</li>
<li>
<span class="span1">-oštećenima nakon pravosnažnosti</span>
</li>
<li>
<span class="span1">-a/a</span>
</li>
<p>&nbsp;</p>
<li>
<span class="span1">Post.dana________________</span>
</li>
<li>
<span class="span1">Radnik suda______________</span>
</li>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<!--Image link to '0.png' can be here-->
</p>
<p class="p1"></p>
<p class="p2">
<span>K.br.469/13</span>
</p>
<p class="p1"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U PODGORICI, kao prvostepeni krivični po sudiji Larisi Mijušković - Stamatović, uz učešće zapisničara Vukašinović Valentine, u krivičnom postupku protiv B. S. iz P. zbog krivičnog djela teška krađa u pokušaju iz čl.240 st.1 tač.1 u vezi čl.20 i 23 Krivičnog Zakonika,postupajući po optužnici Osnovnog Državnog Tužilaštva-Podgorica Kt.br.726/12 od 16.05.2013 godine, koju je na glavnom pretresu zastupala Radović Ana, zamjenik ODT-a Podgorica, nakon glavnog i javnog pretresa održanog u prisustvu stranaka,dana 08.07.2013 godine, Sud je donio i javno objavio dana 09.07.2013 godine,</span>
</p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p3">
<span>OKRIVLJENI;</span>
</p>
<p class="p3"></p>
<p class="p3">
<span>B. S. po nadimku T. od oca M. i majke F., rođene N., rođen ... godine u Podgorici, sa prebivalištem u N. - ... bez državljanstva, razumije crnogorski jezik, govori srpskim jezikom, bavi se otkupom sekundarnih sirovina, neoženjen, nepismen, nije pohađao školu, lošeg imovnog stanja, neosuđivan,</span>
</p>
<p class="p3"></p>
<p class="p1">
<span>K r i v   j e </span>
</p>
<p class="p1"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 26 aprila 2012 godine, oko 18,00 sati, u P.,u naselju V... ,svjestan svog djela čije je izvršenje htio znajući da je njegovo djelo zabranjeno , dogovorno i zajedno sa jednim za sada nepoznatim licem, obijanjem tuđu pokretnu stvar pokušao da oduzme drugom u namjeri da njenim prisvajanjem sebi pribavi protivpravnu imovinsku korist,na način što je zajedno sa NN licem podesnim predmetom odvalio metalni katanac na vratima ostave u vlasništvu oštećene Radulović Sanje, a zatim u namjeri da iz prostorije prisvoje sve vrjednije stvari koje pronađu, ušli u unutrašnjost ostave gdje je  NN lice podesnim predmetom-šipkom  pokušalo da odvali metalni motor od frižidera, dok je okrivljeni B. S. fizičkom snagom  pokušao da skine bakarnu cijev sa mašinskog kazana, u kojem trenutku su dolaskom M. Z. i V. M. spriječeni u dovršenju djela,kada je okrivljeni lišen slobode dok se nepoznato lice udaljilo sa lica mjesta,</span>
</p>
<p class="p3"></p>
<p class="p3">
<span>-čime je kao saizvršilac izvršio krivično djelo teška krađa u pokušaju iz čl. 240 st.1 tač.1 u vezi čl.20 i 23  Krivičnog Zakonika,</span>
</p>
<p class="p3"></p>
<p class="p3">
<span>- pa ga Sud, primjenom citirane zakonske odredbe, te čl.2, 3, 4, 5, 13, 15, 20, 23, 36, 42, 45 i 46 KZ-a, te čl.226, 227 i 229 ZKP-a,</span>
</p>
<p class="p3"></p>
<p class="p3"></p>
<p class="p1">
<span>O S U Đ U J E</span>
</p>
<p class="p1"></p>
<p class="p3">
<span>Na KAZNU ZATVORA u trajanju od 3 (tri) mjeseca.</span>
</p>
<p class="p3"></p>
<p class="p3">
<span>Dužan je okrivljeni na ime troškova krivičnog postupka uplatiti iznos od 60,50  € (šezdeseteurapedesetcenti), kao i paušal u iznosu od 50,00 € (pedeseteura), sve prednje u roku od 15 dana po pravnosnažnosti presude pod prijetnjom prinudne naplate.</span>
</p>
<p class="p3"></p>
<p class="p3"></p>
<p class="p1">
<span>O b r a z l o ž e nj e </span>
</p>
<p class="p3"></p>
<p class="p3">
<span>Optužnicom ODT-a Podgorica Kt.br. 726/12 od 16.05.2013. godine,  koju je na glavnom pretresu zastupala Ana Radović zamjenik ODT-a, okrivljenom  B. S. stavljeno je na teret da je kao saizvršilac počinio krivično djelo  teška krađa iz čl. 240 st.1 tač.1 u vezi čl.20 i 23 Krivičnog Zakonika, a kako je to bliže opisano izekom ove presude.</span>
</p>
<p class="p3"></p>
<p class="p3">
<span>Zastupnik optužbe je do kraja glavnog pretresa u svemu ostala pri podignutoj optužnici, predlažući u završnoj riječi Sudu da okrivljenog oglasi krivim i kazni zatvorom.</span>
</p>
<p class="p3"></p>
<p class="p3">
<span>Okrivljeni je kako u prethodnom postupku, tako i na glavnom pretresu izjavio da ne priznaje izvršenje krivičnog djela stavljenog mu na teret, te da se sjeća da se tog 26 aprila 2012 godine,vraćao iz pravca mosta ispod kojeg je desetak dana ranije sakrio nekoliko komada lima koje nije ukrao već ih je pronašao u rijeci. Svoja kolica koja se nalaze na fotografijama iz spisa je  parkirao pored kante - kontejnera za smeće, i ista su njegovo vlasništvo. Izjavio je da se on tada spustio nekih 30-40 metara odatle prema mostu gdje je ostavio lim. Istakao je da je bijela metalna konstrukcija na kolicima njegova i istu je negdje po Podgorici pronašao istog tog dana. Kada se vraćao ispod mosta u pravcu kolica koja je parkirao kraj kante njemu su iz pravca kafane dotrčala dva nepoznata lica koja su počela da ga ispituju u vezi nekog momka kojeg su vidjeli da nešto krade oko njihove kuće, i napali su ga da je on bio sa tim momkom, što nije tačno, već je on bio na onom mjestu ispod mosta kako je ranije naveo. Ta dvojica muškaraca su rekla da će pozvati policiju sa čim se i on složio jer nije kriv ni za kakvu krađu. Naveo je da im je rekao da mu ne prilaze jer će se pobiti sa njima pa ga oni i nijesu držali, Pojasnio je da je toga dana imao na sebi koliko se sjeća trenerku crne boje marke “Adidas” i gore šarenu majicu kratkih rukava,te da je i tada imao dužu kosu vezanu u rep.</span>
</p>
<p class="p3"></p>
<p class="p3">
<span>U završnoj riječi okrivljeni je ostao pri svemu što je naveo u svojoj odbrani, nemajući šta novo dodati.</span>
</p>
<p class="p3"></p>
<p class="p3">
<span>Sud je u dokaznom postupku: saslušao svjedoke M. Z., V. M., M. M., na saglastan predlog stranaka pročitao svjedočki iskaz oštećene R. S. sa zapisnika pred ODT-om od 13.05.2013 godine,pročitao nalaz i mišljenje stalnog sudskog vještaka komercijalne struke Đurašković Duška od 24.04.2012 godine, pročitao zapisnik o uviđaju UP PJ Podgorica Ku.br.354/12 od 27.04.2012 godine sa fotoelaboratom, pročitao izvod iz KE za okrivljenog br.29-245/13-9736/2-1605 izdat od UP PJ Podgorica dana 31.05.2013 godine.</span>
</p>
<p class="p3"></p>
<p class="p3">
<span> Svjedok M. Z. je i u prethodnom postupku i na glavnom pretresu izjavio da živi u mjestu V… gdje se u blizini njegove kuće nalazi i stara kuća formalno vlasništvo njegove sestre od strica S. R. koja živi u P. Pola sata - sat prije predmetnog događaja , obzirom da blizu živi, primijetio je dva pripadnika romske nacionalnosti kako se motaju kroz naselje. Izjavio je da je negdje predveče oko 18,00 časova bio sa kumom V. M. kada su ugledali ista ta dva momka koji su pješačili starim magistralnim putem iz pravca Spuža prema Podgorici. Nakon nekoliko trenutaka kada nijesu obraćali pažnju na ta dva momka romske nacionalnosti, kada su došli u restoran po imenu “K…” njemu i kumu je momak koji je vlasnik restorana kazao da pogledaju iz predostrožnosti da nijesu ta dva momka ulazila u staru kuću, objasnivši im da je vidio pored magistrale prema Podgorici parkirana kolica nalik onima za sakupljanje starog gvožđa. Svjedok je dalje naveo da su tada on i kum V. pošli ka staroj kući, udaljenoj nekih 5-6m od “K…”,prišli su sa prednje strane i vidjeli otvorena metalna vrata od ostave,pa kada su se približili samom ulazu na vrata , u unutrašnjosti ostave  zatekli su ta dva momka koja je ranije opisao,od kojih je jedan bio nižeg rasta i imao kratku kosu, dok je drugi bio krupniji od prvog i imao je dugu kosu negdje do ramena, dok se nije mogao sjetiti konkretne garderobe u kojoj su bila ta dva lica. Istakao je da su kada su ih on i V. zatekli u ostavi, ta dva lica su nekim improvizovanim šipkama natezanjem pokušavali da odvale motor sa frižidera,pa kada su se njih dvojica pojavili na vratima ta dva lica su djelovala iznenađeno, okrenuli su se prema njima, da bi tada momak niže građe jednu svoju ruku provukao prema ivici metalnih vrata. Svjedok je istakao da je njemu tada prosto bilo žao da ga zatvaranjem vrata spriječi da pobjegne jer bi ga tako povrijedio, pa je taj momak niže građe uspio da pobjegne, dok je taj drugi,stariji ostao i nije pokušavao pobjeći. U prvi mah mu je djelovao kao da se hoće potući sa njim i V.,i dok su tako stajali naišao je komšija policajac V. M. kojem su objasnili o čemu se radi i koji je pozvao policiju, koja je došla veoma brzo i odvela tog momka u stanicu policije. Dodao je da ostava u staroj kući u kojoj su zatekli ta dva lica ,površine nekih 40-tak m2, i ista je prije nego što su u njoj zatekli ta lica bila metalnim katancem zaključana, kojeg u trenutku njegovog i V. dolaska i zaticanja tih lica u unutrašnjosti ostave, nije bilo na vratima. U ostavi je, a kako je dalje naveo, tog dana od stvari bio jedan veliki stari frižider,star sigurno 10 godina,marke “Obod”; zatim željezni mašinski kazan za pečenje rakije  star oko 20 godina,jedna rashladna vitrina sa natpisom “Pago” žute boje starosti 5 do 6 godina, napravljena od lima visoka najviše 1m a široka oko 80 cm; kao i dva polovna dušeka za krevet starosti 10-tak godina, kao i staro željezo težine od najviše 1 tonu. Na glavnom pretresu je ovaj svjedok ustvrdio da je upravo okrivljeni B. S. to drugo lice koje je predmetnom prilikom zajedno sa tim manjim licem zatečeno na licu mjesta.</span>
</p>
<p class="p3"></p>
<p class="p3">
<span>Svjedok V. M. je na glavnom pretresu pnovio iskaz iz prethodnog postupka, gdje je  izjavio da je tog dana između 17-18 h, dok je sjedio u restoranu “K... ” na V...,on i momak koji drži taj objekat su vidjeli dva lica romske nacionalnosti kako se kreću starim putem iz pravca D. ka P., koji su upravljali nekim improvizovanim kolicima za prevoz otpada i starog gvožđa. Uspio je da vidi kako parkiraju kolica na nekih 30-tak m od kuće vlasništvo pokojnog djeda njegovog kuma M. Z. koji je negdje u to vrijeme svratio u restoran, pa su pošli da obiđu tu staru kuću koja je bila u ranijem periodu predmet obijanja. Kada su došli do prizemnog dijela te kuće, vidjeli su da su vrata ostave obijena i otvorena, a u unutrašnjosti ostave vidjeli su upravo ta dva lica koja su došla iz pravca Danilovgrada, i to jedan je bio izrazito nizak, a drugi znatno visočiji i krupniji i sa kosom dugom do ramena, pri tom se ne sjećajući garderobe u koju su bila obučena ta dva lica tog dana. Pojasnio je da u momentu kada su ih zatekli ovaj niži momak je pokušavao da skine motor sa frižidera upotrebom nekog sredstva,dok je drugi –krupniji momak, duže kose, pokušavao da skine neku bakarnu cijev sa mašinskog kazana u prostoriji. Kada su ih vidjeli, niži momak je pobjegao, a stariji je ostao pozivajući ih na tuču i pokazujući da želi da se svađa. U tim trenucima naišao je komšija koji radi u policiji, kojem su kazali o čemu se radi i on je pozvao patrolu, koja je ubrzo došla, i koja je preuzela momka koji je ostao sa njima i odveli ga u stanicu policije. Istakao je da je sačekao ekipu za uviđaj na licu mjesta, pokazao im mjesto gdje su bila kolica ovih lica, gdje su ih zatekli, što je policija fotografisala i obavila uviđaj.Na glavnom pretresu je ovaj svjedok ustvrdio da je upravo okrivljeni B. S. to drugo lice koje je predmetnom prilikom zajedno sa tim manjim licem zatečeno u krađi.</span>
</p>
<p class="p3"></p>
<p class="p3">
<span>Svjedok M. M. je izjavio i na glavnom pretresu i u prethodnom postupku da su on i kolega V. R. dana 26.04.2012 godine oko 18,00 časova od strane Dežurne službe PJ Podgorica obaviješteni da je u mjestu V... izvršena provalna krađa, pa su se uputili na lice mjesta, gdje su zatekli lica Z. M. i M. V. sa još jednim licem duže kose, romske nacionalnosti, i isti su se nalazili između restorana “K...” i jedne stare kuće. Dalje je naveo da je od lica M. i V. obaviješteni da su to lice romske nacionalnosti zatekli sa još jednim licem koje je uspjelo pobjeći, u trenutku kada su iz ostave stare kuće pokušali odnijeti frižider. Nakon tog razgovora oni su to lice romske nacionalnosti poveli u prostorije Područne jedinice, i poslali patrolu na adresu stanovanja tog lica romske nacionalnosti koju im je on saopštio, tako da je ubrzo u stanicu područne jedinice došao otac tog lica i rekao im da se to lice zove B. S. Dodao je da su takođe na lice mjesta poslali ekipu za uviđaj koja je sačinila zapisnik i fotografisala lice mjesta.</span>
</p>
<p class="p3"></p>
<p class="p3">
<span>Svjedok – oštećena R. S. je u prethodnom postupku, a koji iskaz je Sud pročitao na saglastan predlog stranaka, izjavila da stara kuća u mjestu V... koja je bila predmet obijanja u aprilu 2012 godine je formalno njeno vlasništvo,a istu je njen sada pok.djed Lj. M. preveo za života na njeno ime. Izjavila je da se ona kao oštećena ne pridružuje krivičnom gonjenju prema okrivljenom B. S. i da ne postavlja nikakav odštetni zahtjev.</span>
</p>
<p class="p3"></p>
<p class="p3">
<span>Sud je prihvatio sve naprijed navedene svjedočke iskaze i cijenio ih je kao istinite i jasne, te saglasne kako međusobno tako i sa ostalim provedenim dokazima. </span>
</p>
<p class="p3"></p>
<p class="p3">
<span>U svom nalazu i mišljenju od 24.04.2013 godine,stalni sudski vještak komercijalne struke Đurašković Duško je vršeći procjenu vrijednosti predmetnih stvari na dan izvršenja krivičnog djela utvrdio da je vrijednost frižidera marke “Obodin” korišćenog 10 godina, kupoprodajne cijene 249,00 eura,sa stopom amortizacije 90°% iznosila 24,90 eura; željeznog mašinskog kazana za pečenje rakije u upotrebi do 20 godina, kupoprodajne cijene cijelog kazana 650,00 eura (vrijednost jedne trećine željeznog dijela kazana iznosi 216,66 eura) sa stopom amortizacije 60 % iznosi 86,64 eura;rashladne vitrine od lima (dimenzije 1x0.8m) žute boje sa natpisom “Pago” u upotrebi do 6 godina,kupoprodajne cijene 135,00 eura (ne utvrđuje se amortizacija jer lim ne korozira ni u vodi ni u vazduhu); dva dušeka za krevet NN proizvođača u upotrebi do 10 godina kupoprodajne cijene od po 39,00 eura po komadu, po stopi amortizacije 90% iznosi 7,80 eura; starog željeza(sekundarna sirovina) 1000 kg (jedna tona) pri kupoprodajnoj cijeni od 0,22 eura po kilogramu iznosi 220,00 eura. Ukupno procijenjena vrijednost predmetnih stvari na dan izvršenja krivičnog djela po nalaženju ovog vještaka iznosi 474,34 eura. </span>
</p>
<p class="p3"></p>
<p class="p3">
<span>Cijeneći nalaz i mišljenje vještaka komercijalne struke Sud je našao da je isti precizan, jasan te u svemu sačinjen na pravilima struke, pa ga je kao takvog u svemu prihvatio.</span>
</p>
<p class="p3"></p>
<p class="p3">
<span>Iz zapisnika o uviđaju UP PJ Podgorica Ku.br.354/12 od 27.04.2012 godine sa fotoelaboratom,je konstatovano da je dana 26.04.2012 godine obaviještena Ekspozitura za dežurstvo PJ Podgorica od strane M. V. nastanjenog u mjestu Vranjske njive da je NN izvršilac provalio u donji dio kuće vlasništvo Lj. M. u mjestu V... te da je na licu mjesta ekipa za uviđaj konstatovala da je NN izvršilac upotrebom podesnog sredstva-poluge u toku predmetnog dana odvalio katanac, koji se  nalazio na metalnoj rezi, ušao u unutrašnjost kuće i zatim pokušao da otuđi motor od frižidera demontirajući ga-kidajući ga. Krim.tehnilčar je izvršio pregled lica mjesta, fotografisao ga i sačinio fotoelaborat koji je u svemu u skladu sa citiranim zapisnikom i iz kog se vidi bliži izgled predmetne kuće,vrata pomoćne prostorije gdje se nalazio katanac,unutrašnjost prostorije,motor frižidera,bačve sa koje je demontirana cijev,predmeta ostavljenih od strane izvršioca na kolicima.</span>
</p>
<p class="p3"></p>
<p class="p3">
<span>Iz izvoda iz KE za okrivljenog br.29-245/13-9736/2-1605 izdatog od UP PJ Podgorica dana 31.05.2013 godine, konstatovano je da je okrivljenom B. S. presudom Osnovnog suda Podgorica Km.11/8 od 22.04.2011 godine zbog krivičnog djela iz čl.240 st.1 tač.1 i2 i st.2, bila izrečena vaspitna mjera pojačan nadzor od strane organa starateljstva.</span>
</p>
<p class="p3"></p>
<p class="p3">
<span>Dakle, cijeneći navode optužbe, odbrane okrivljenog, te provedene dokaze, kako pojedinačno tako i u njihovoj međusobnoj vezi, ovaj Sud nalazi da je neosporno utvrđeno da je okrivljeni B. S. tog 26 aprila 2012 godine, oko 18,00 sati, u Podgorici,u naselju V... dogovorno i zajedno sa jednim za sada nepoznatim licem, obijanjem tuđu pokretnu stvar pokušao da oduzme drugom sa namjerom da njenim prisvajanjem sebi pribavi protivpravnu imovinsku korist,tako što je zajedno sa NN licem podesnim predmetom odvalio metalni katanac na vratima ostave u vlasništvu oštećene R. S., a zatim u namjeri da iz prostorije prisvoje sve vrjednije stvari koje pronađu, ušli u unutrašnjost ostave gdje je  NN lice podesnim predmetom-šipkom  pokušalo da odvali metalni motor od frižidera, dok je okrivljeni B. S. fizičkom snagom  pokušao da skine bakarnu cijev sa mašinskog kazana, u kojem trenutku su dolaskom M. Z. i V. M. spriječeni u dovršenju djela,kada je okrivljeni lišen slobode dok je nepoznato lice pobjeglo sa lica mjesta.</span>
</p>
<p class="p3">
<span>Prednje navedeno je utvrđeno najprije iz svjedočkih iskaza očevidaca M. Z. i V. M. koji su posvjedočili da su okrivljenog sa još jednim nižim momkom najprije vidjeli kako se kreću starim putem od Danilovgrada ka Podgorici i sa sobom imaju improvizovana kolica koja služe za prevoz otpada i starog gvožđa, da bi potom nakon sumnje a prilaskom predmetnoj kući koja je nekada bila vlasništvo pok.M. Lj. a sada R. S. , vidjeli otvorena metalna vrata ostave na kojima se nije nalazio katanac, koji se inače nalazio tu, i onda u unutrašnjosti prostorije ugledali kako okrivljeni i taj drugi niži momak improvizovanim šipkama  pokušavaju odvaliti motor frižidera, kako je to naveo svjedok M., dok je svjedok V. detaljnije opisao šta je vidio naglasivši da je niži momak pokušavao da skine motor sa frižidera upotrebom nekog sredstva - šipke,dok je taj drugi –krupniji, sa dužom kosom, pokušavao da skine neku bakarnu cijev sa mašinskog kazana u prostoriji; da bi potom taj niži momak pobjegao a ovaj drugi, krupniji sa dužom kosom, ostao na licu mjesta sa njima. Iskaze oba svjedoka Sud je cijenio kao istinite prikaze onoga što su predmetnom prilikom vidjeli i na osoben način kasnije interpretirali u svojim izjavama, s tim što je svjedok V. po nalaženju Suda obzirom da isti nije bio i lično iziritiran zatečenim( za razliku od svjedoka  M. jer se radilo o kući njegove porodice) detaljnije i preciznije opisao u kojim radnjama je zatekao okrivljenog i to za sada nepoznato lice u izvršenju predmetnog krivičnog djela. Vrijednost stvari koje su se nalazile predmetnom prilikom u navedenoj ostavi (i koje su detaljno prikazane fotoelaboratom koji je sastavni dio zapisnika o uviđaju Uprave policije) i u pojedinačnim iznosima i u ukupnoj vrijednosti Sud je utvrdio iz detaljnog, preciznog i u svemu na struci zasnovanog komercijalnog vještačenja koje je Sud u cjelosti prihvatio.</span>
</p>
<p class="p3"></p>
<p class="p3">
<span>Dakle, takvim naprijed utvrđenim radnjama, okrivljeni je, po nalaženju Ovog suda, kao saizvršilac ostvario sva bitna obilježja bića krivičnog djela teška krađa u pokušaju iz čl. 240 st.1 tač.1 u vezi čl.20 i 23 Krivičnog Zakonika. Cijeneći subjektivni odnos okrivljenog prema izvršenom krivičnom djelu, Ovaj sud nalazi da je okrivljeni postupao sa direktnim umišljajem, ovo sa razloga jer je bio svjestan svoga djela i htio je njegovo izvršenje, odnosno bio je svjestan da zajedno sa za sada nepoznatim licem nakon što su obijanjem – odvaljivanjem katanca, ušli u ostavu vlasništvo oštećene R. S. gdje su po metodi podjele rada i jedinstvenim umišljajem pokušali otuđiti tuđe pokretne stvari sve sa namjerom pribavljanja za sebe protiv-pravne imovinske koristi, odnosno po nalaženju Ovog suda isti je bio svjestan svog djela i htio njegovo izvršenje.</span>
</p>
<p class="p3"></p>
<p class="p3">
<span>Sud je cijenio i navode odbrane okrivljenog koji negira izvršenje krivičnog djela stavljenog mu na teret, ističući da je predmetnog dana drugim poslom bio na licu mjesta, tj.kako je ostavio neki iz rijeke prikupljeni željezni otpad nekih deset dana prije predmetnog događaja ispod mosta to je po navedeno došao svojim kolicima kada su do njega iz pravca restorana dotrčala dvojica njemu nepoznatih muškaraca koji su počeli da ga ispituju u vezi nekog momka kojeg su vidjeli da nešto krade oko njihove kuće, i napali su ga da je on bio sa tim momkom, što nije tačno, već da je on bio na tom mjestu ispod mosta kako je ranije naveo, pa je imajući u vidu da je takva odbrana u svemu opovrgnuta svim naprijed navedenim dokazima (svjedočkim iskazima M. Z., V. M., M. M., uviđajnoj dokumentaciji) našao da je ista sračunata sa ciljem izbjegavanja krivične odgovornosti pa je kao irelevantnu nije prihvatio.</span>
</p>
<p class="p3"></p>
<p class="p3">
<span>Prilikom izbora krivične sankcije, Sud je cijenio sve okolnosti predviđene u čl. 42 Krivičnog Zakonika, pa je u odsustvu otežavajućih okolnosti na strani okrivljenog kao olakšavajuće okolnosti cijenio lične i imovinske prilike okrivljenog, njegovu mladost,stav oštećene koja se nije pridružila krivičnom gonjenju, niti je postavila imovinsko - pravni zahtjev, cijeneći navedene okolnosti kao naročito olakšavajuće, pa je okrivljenog primjenom odredbi čl.45 i 46 KZ-a osudio na kaznu zatvora ispod zakonom propisanog minimuma u trajanju od tri mjeseca. Po nalaženju Suda ovako odmjerena kazna zatvora je neophodna i dovoljna kako sa aspekta generalne, tako i specijalne prevencije, te da će u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha kažnjavanja a u okviru opšte svrhe izricanja krivičnih sankcija iz čl. 4 st.2 KZ-a CG.</span>
</p>
<p class="p3"></p>
<p class="p3">
<span>Sud je okrivljenog obavezao na plaćanje troškova krivičnog postupka, shodno čl. 226, 227, 229 ZKP-a, a isti se odnose na troškove komercijalnog vještačenja u iznosu od 60,50 eura, kao i na sudski paušal u iznosu od 50,00 eura,koji je odmjeren shodno dužini trajanja postupka, složenosti predmeta i imovnom stanju okrivljenog.</span>
</p>
<p class="p3"></p>
<p class="p3">
<span>Na osnovu izloženog, a shodno čl. 374 ZKP-a, odlučeno je kao u izreci presude.</span>
</p>
<p class="p3"></p>
<p class="p1"></p>
<p class="p1"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 09.07.2013. godine</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR                                                                                           SUDIJA</span>
</p>
<p class="p3">
<span>Valentina Vukašinović                                                        Larisa Mijušković-Stamatović</span>
</p>
<p class="p3"></p>
<p class="p3"></p>
<p class="p3">
<span>DN-a:</span>
</p>
<p class="p3">
<span>Primjerak presude dostaviti:</span>
</p>
<p class="p3">
<span>- ODT-u Podgorica</span>
</p>
<p class="p3">
<span>- Okrivljenom</span>
</p>
<p class="p3">
<span>	SUDIJA,</span>
</p>
<p class="p3">
<span>________________________</span>
</p>
<p class="p3"></p>
<p class="p3">
<span>Postupljeno dana_____________</span>
</p>
<p class="p3">
<span>Namještenik________________</span>
</p>
<p class="p4"></p>
<p class="p3"></p>
<p class="p3"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p3"></p>
<p class="p3"></p>
<p class="p5"></p>
<p class="p5"></p>
<p class="p5"></p>


</body>
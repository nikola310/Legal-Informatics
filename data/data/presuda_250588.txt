<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.375in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:center;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br.  519/2010</span>
</p>
<p class="p3">
<span class="s1">U IME NARODA</span>
</p>
<p class="p4"></p>
<p class="p5">
<span>Osnovni sud u Bijelom Polju, kao prvostepeni krivični i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljene Z.F.iz Bijelog Polja, zbog krivičnog djela kradje iz čl. 239. st. 1. KZ CG, pokrenut Optužnim predlogom ODT iz B.Polja Kt.br. 655/10 od 04.10.2010. godine, nakon održanog usmenog, glavnog i javnog pretresa u prisustvu Zamjenika ODT iz B.Polja Jelić Ljubice, okrivljene Z.F.i njenog branioca Č.K.a adv. iz Bijelog Polja, a u odsustvu uredno obaviještenog predstavnika oštećene E. Bijelo Polje, dana 05.11.2010. godine, donio je i javno objavio, </span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p6"></p>
<p class="p5">
<span class="s1">Okrivljena Z.A</span><span>, od oca R.. i majke M.. rodjene M.., rodjena ..........godine u mjestu Pa Opština Bijelo Polje, živi u R. Opština Bijelo Polje, Muslimanka, državljanka Crne Gore, pismena, završila daktilografski, nezaposlena, razvedena, majka sedmoro djece, od kojih je četvoro maloljetno, lošeg imovnog stanja - korisnik socijalne pomoći, ne osudjivana. </span>
</p>
<p class="p6">
<span class="s1">K r i v a   j e</span>
</p>
<p class="p5"></p>
<p class="p5">
<span class="s1">Što je :</span>
</p>
<p class="p5">
<span>- u periodu od 07.12.2009.godine do 07.03.2010.godine  u mjestu R., Opština Bijelo polje, neovlašćeno vršila potrošnju električne energije, na način što je kablom presjeka 3 x 2,5 mm, priključila električne aparate u svom domaćinstvu direktno na konzolu, mimo električnog brojila, tako da se potrošnja električne energijie nije registrovala preko brojila i time sebi, na štetu E. B.polje, pribavila protivpravnu imovinsku korist u iznosu od 275,87 eura, </span>
</p>
<p class="p5"></p>
<p class="p5">
<span>-čime je izvršila  krivično djelo kradja iz čl. 239. st. 1. KZ CG.</span>
</p>
<p class="p7"></p>
<p class="p5">
<span>-pa joj sud primjenom citiranog zakonskog propisa i čl. 2,4,5,13,15,32,36,42, 52,53, i 54  KZ CG, te čl. 199,202,212  i 364. ZKP-a, </span><span class="s1">i z r i č e :</span>
</p>
<p class="p6"></p>
<p class="p6">
<span class="s1">USLOVNU OSUDU</span>
</p>
<p class="p6"></p>
<p class="p5">
<span>Kojom joj utvrdjuje kaznu zatvora u trajanju od 30 ( trideset) dana, i istovremeno odredjuje da se ista neće izvršiti ako okrivljena u roku od 1 ( jedne ) godine, ne izvrši neko novo krivično djelo.</span>
</p>
<p class="p7"></p>
<p class="p5">
<span>Okrivljena se obavezuje da na ime paušala plati ovom sudu iznos  od 30 € ( trideset eura), kao i na ime troškova krivičnog postupka iznos od 71,50 € ( sedamdeset jedan euro i pedeset centi ) sve u roku od 15. dana po pravosnažnosti presude.</span>
</p>
<p class="p5"></p>
<p class="p7">
<span>	Obavezuje se okrivljena da na ime imovinsko pravnog zahtjeva oštećenoj E. u B.Polje, koji se odnosi na neovlašćenu potrošnju električne energije uplati iznos od 275,87 eura ( dvestasedamdesetpet eura i osamdesetsedam centi ), sve u roku od 15. dana po pravosnažnosti presude. Dok se za preostali dio oštećena upućuje na parnicu.  </span>
</p>
<p class="p7"></p>
<p class="p6">
<span class="s1">O b r a z l o ž e nj e</span>
</p>
<p class="p6"></p>
<p class="p5">
<span>Optužnim predlogom ODT iz B.Polja Kt.br.655/2010 od 04.10.2010. godine, okrivljenoj Z.i iz R.a Opština Bijelo Polje, stavljeno je na teret izvršenje krivičnog djela kradje iz čl. 239. st. 1. KZ CG.</span>
</p>
<p class="p7"></p>
<p class="p5">
<span>Glavni pretres je održan i zaključen u odsustvu uredno obaviještenog  predstavnika oštećene '' E. '' B.Polje, shodno odredbama čl. 453. ZKP-a.</span>
</p>
<p class="p5"></p>
<p class="p5">
<span>Zamjenik ODt Jelić Ljubica prije davanja završnih riječi je izjavila, da mijenja činjenični opis dispozitiva optužnog predloga na način što na početku dispozitiva izostavlja riječi </span><span class="s1">'' neutvrdjenog dana''</span><span>. U ostalom dijelu činjenični opis kao i pravna kvalifikacija ostaju nepromijenjeni. U završnoj riječi je ostala  pri preciziranom optužnom predlogu i predložila da se okrivljena oglasi krivom i osudi na kaznu po Zakonu.</span>
</p>
<p class="p5"></p>
<p class="p8">
<span>Okrivljena Z.a u svojoj odbrani tokom postupka  je navela, da je  razvedena već 8. godina i ima sedmoro djece, a u kući u kojoj ona živi sa svojom djecom, i  htjela je da napravi kupatilo te je pozvala jednog majstora koji joj  je tada priključio direktno sa konzole jedno kablo koje je išlo samo do bojlera i priključen je bojler na to kablo, a ostali potrošači su išli preko strujomjera. Tada joj je taj majstor rekao da je to uradio iz razloga što strujomjer nije mogao da Pnese da bi se preko njega vršila potrošnja električne energije za bojler, jer je strujomjer imao samo 2. osigurača, a ista kuća se vodi na njenog pok. svekra. Tačno je da su električari iz ED Bijelo Polje, došli kod nje u kući i tako stanje pronašli što su zapisnički i konstatovali. To je sve uradila zato što nije imala sredstava da kupi novi strujomjer i novi bojler, tako da je tako trošila struju oko jedan mjesec dana, i ističe da njen bivši muž N. ništa nije radio u vezi pomenute struje.</span>
</p>
<p class="p8"></p>
<p class="p5">
<span>Branilac okrivljene u završnoj riječi je izjavio, da je na glavnom pretresu nepobitno dokazano da je Z.a počinila krivično djelo stavljeno joj na teret javnom tužbom. Napomenuo je da šteta koja je navedena u optužnom predlogu nije tolika već mnogo manja upravo onolika koliko je u svojoj dopuni i vještak odredio tj. šteta zadnja tri mjeseca. Obzirom da se radi o ženi, majci sedmoro djece od čega četvoro maloljetne, njeno puno priznanje, osjećaj krivice, dobro držanje na sudu iz kojih razloga i predlaže sudu da joj izrekne što blažu uslovnu osudu kojom bi se ostovarila svrha kažnjavanja. A pored ostalog a u smislu ličnih prilika činjenice da je nosilac Materijalnog obezbjedjenja porodice tj. da nigdje ne radi niti joj rade djeca, što bi u svakom slučaju mogla i dokazati.</span>
</p>
<p class="p5">
<span> </span>
</p>
<p class="p5">
<span>Okrivljena Z.a  u završnoj riječi je izjavila, da prihvata završnu riječ branioca i nema šta da doda. </span>
</p>
<p class="p8"></p>
<p class="p8">
<span>Radi utvrdjivanja odlučnih činjenica i krivice okrivljene, sud je na glavnom pretresu saslušao svjedoke P.V.a i K.B.a, saslušao vještaka elektro struke R.G., na saglasni predlog stranaka pročitao zapisnik o kontroli mjernog mjesta br. 16 od 07.03.2010.godine sa obračunom neovlašćene potrošnje br. 1192/1 od 08.04.2010.godine, pročitao nalaz i mišljenje vještaka elektro struke R.G.od 27.06.2010.godine, izvršio uvid u spise predmeta ODT -a iz Bijelog Polja Kt.br. 364/2010 i izvršio uvid u izvod iz KE na ime okrivljene Z.e, izdat od strane Uprave Policije PJ B.Polje br. 2477 od 05.11.2010.godine.</span>
</p>
<p class="p7"></p>
<p class="p5">
<span>Cijeneći odbranu okrivljene i dokaze pojedinačno i u medjusobnoj vezi a shodno čl. 360. st. 2. Zakonika o krivičnom postupku, sud je utvrdio činjenično stanje i na osnovu istog zaključio da je okrivljena izvršila krivično djelo kradje iz čl. 239. st. 1. KZ koje je bliže opisano u izreci presude. </span>
</p>
<p class="p5"></p>
<p class="p5">
<span>Naime, odbranu okrivljene Z.e, na način kako je iznešena, sud je cijenio kao Ppuno i nedvosmisleno priznanje. Tako, okrivljena na glavnom pretresu je istakla, da živi u kući pok. svekra sa sedmoro djece i da je razvedena. Te je htjela da pravi kupatilo u toj kući i pozvala je jednog majstora koji je tom prilikom direktno sa konzole priključio do bojlera jedno kablo, a ostali potrošači su išli preko strujomjera. A to je uradio jer je strujomjer imao samo dva osigurača i nije mogao da Pnese da potrošnja struje ide preko njega, a ona nije imala sredstava da kupi novi strujomjer. Kada su došli električari iz ED B.Polje, to su pronašli i sve zapisnički konstatovali. </span>
</p>
<p class="p5"></p>
<p class="p5">
<span>Odbrana okrivljene udopunjena je iskazom saslušanih svjedoka P.V.a i K.B.a, iz kojih se utvrdjuje, da su dana 07.03.2010.godine, zajedno vršili kontrolu električnih brojila i u mjestu R. u kući Z. N.a pronašli da je onemogućeno tačno registrovanje električne energije na način što je sa konzole kabal presjeka 3 x 2,5 mm, napajao kupatilo i tako se koristila neovlašćena potrošnja električne energije. U trenutku kontrole pronašli su veš mašinu, bojler, šporet i frižider, a zapisnik su sačinili na ime Z. N.a iz razloga što se brojilo vodi na njegovo ime. </span>
</p>
<p class="p5"></p>
<p class="p8">
<span>Predhodno izloženo Pkrepljuje se pisanim dokazima. Tako se iz zapisnika o kontroli mjernog mjesta ED B.Polje br. 16 od 07.03.2010.godine, vidi da su električari P.V. i K.B.o tog dana izvršili kontrolu i konstatovali da kod ovog potrošača su upisali ime Z. N. i da je taj potrošač onemogućio tačno registrovanje električne energije, na način što je sa konzole kabal presjeka 3 x 2,5 mm, napajao kupatilo i tako koristio neovlašćeno električnu energiju. U trenutku kontrole imao je bojler, veš mašinu, Električni šporet i frižider. A uvidom u nalaz i mišljenje vještaka Elektro struke R.G.od 27.06.2010.godine, se vidi da je ovaj potrošač za period od 07.03.2009.godine do 07.03.2010.godine, obračunat za neovlašćenu potrošnju električne energije u iznosu od 910,38 eura. Medjutim, sud je prihvatio nalaz u kojem se ovaj vještak neposredno na glavnom pretresu izjasnio, da imajući u vidu (''Sl. list CG br. 54/09 čl. 59. tač. 3.'') , period obračuna neovlašćene električne energije je od 07.12.2009.godine do 07.03.2010.godine. Tako da na osnovu (''Sl. lista CG br. 13/05 čl. 26. tač. 2.'') obračun neovlašćene potrošnje električne energije za predhodno navedeni period iznosi 275,87 eura. Inače nalaz ovog vještaka Sud je cijenio kao objektivno i stručno dat.</span>
</p>
<p class="p8"></p>
<p class="p8">
<span>Predhodno izloženo udopunjeno je sadržinom spisa predmeta ovog suda Kri.br. 236/2010, tačnije rješenja ODT iz B.Polja Kt.br. 364/2010 od 04.10.2010.godine, iz kojeg se utvrdjuje, da je odbačena krivična prijava EP CG AD Nikšić - E. B.Polje br. 1932 od 03.06.2010.godine, protiv osumnjičenog Z. N.a, zbog krivičnog djela kradje iz čl. 239. st. 1. KZ, jer ne postoji osnovana sumnja da je isti izvršio prijavljeno krivično djelo, iz razloga što je iz izjave svjedoka Z.F.i osumnjičenog Z. N.a proizilazi, da u kuću u kojoj su radnici ED B.Polje izvršili kontrolu brojila, živi Z.a a ne osumnjičeni Z. N., te je Tužilac protiv iste i Pnio Osnovnom sudu u B.Polju optužni predlog. </span>
</p>
<p class="p5"></p>
<p class="p5">
<span>Dakle, kod ovakvog stanja stvari sud zaključuje da se u radnjama okrivljene stiču svi elementi bića kriv.djela kradje iz čl. 239. st. 1. KZ, ovo kod činjenice da je okrivljena u konkretnom slučaju oduzela tudju pokretnu stvar, tačnije u periodu od 07.12.2009.godine do 07.03.2010.godine  u mjestu R., Opština Bijelo polje, neovlašćeno vršila potrošnju električne energije, na način što je kablom presjeka 3 x 2,5 mm, priključila električne aparate u svom domaćinstvu direktno na konzolu, mimo električnog brojila, tako da se potrošnja električne energijie nije registrovala preko brojila i time sebi, na štetu E. B.polje, pribavila protivpravnu imovinsku korist u iznosu od 275,87 eura, te je tako predmetno djelo izvršila s umišljajem, obzirom da je njen umišljaj bio usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečena u vršenju neovlašćene potrošnje električne energije. </span>
</p>
<p class="p7"></p>
<p class="p5">
<span>Prema Čl. 239. st. 1. KZ CG, kojim je regulisano krivično djelo kradje, koje je okrivljenoj stavljeno na teret propisano je ko tudju pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist, kazniće se novčanom kaznom ili zatvorom do 3. godine.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ CG, koje utiču na to da kazna bude veća ili manja, pa je na strani okrivljene našao olakšavajuće okolnosti da se radi o porodičnoj osobi, majci sedmoro djece od kojih je četvoro maloljetno, nezaposlena, razvedena, da je ista lošeg imovnog stanja, koja nije do sada osudjivana, da je ista priznala izvršenje krivičnog djela, dok otežavajućih okolnosti nije našao, zbog čega joj je za izvršeno krivično djelo utvrdio kaznu zatvora u trajanju od 30. dana i istovremeno odredio da se ista neće izvršiti P uslovom da okrivljena u roku od 1. godine ne izvrši neko novo krivično djelo. Imajući u vidu navedene olakšavajuće okolnosti ovaj sud je mišljenja da u konkretnom slučaju prema okrivljenoj nije nužno primijeniti kaznu i da se može osnovano očekivati da će se i samim upozorenjem uz prijetnju kazne dovoljno uticati na okrivljenu da više ne vrši krivična djela odnosno da će se postići svrha izricanja uslovne osude iz čl. 52 u vezi čl. 4. st. 2. KZ CG.  Okrivljenoj je ukazano na značaj uslovne osude i na mogućnost njenog opoziva u vremenu provjeravanja. </span>
</p>
<p class="p5"></p>
<p class="p5">
<span>Ovaj sud je cijenio i ostale izvedene dokaze – obračun ED Bijelo Polje br. 1192 od 08.04.2010.godine,  pa je našao da je isti bez uticaja na drugačije odlučivanje u ovoj krivičnoj  stvari, obzirom na ukupno utvrdjeno činjenično stanje. </span>
</p>
<p class="p5"></p>
<p class="p5">
<span>Shodno čl. 199 ZKP-a odlučeno je u pogledu paušala a koji je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljene, kao i na ime troškova krivičnog postupka iznos od 71,50 eura, koji se odnose na ime nagrade vještaku elektro struke R.G. koji su troškovi isplaćeni tokom vodjenja krivičnog postupka, shodno čl. 202. ZKP-a. </span>
</p>
<p class="p7"></p>
<p class="p5">
<span>Sud je obavezao okrivljenu da na ime imovinsko pravnog zahtjeva oštećenoj E. u B.Polje, koji se odnosi na neovlašćenu potrošnju električne energije uplati iznos od 275,87 eura, u roku od 15. dana po pravosnažnosti presude, shodno čl. 212. st. 2. ZKP-a, a za preostali dio upućuje se na parnicu.</span>
</p>
<p class="p7"></p>
<p class="p5">
<span>Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p9">
<span class="s1">Dana : 05.11.2010.godine</span>
</p>
<p class="p9"></p>
<p class="p5"></p>
<p class="p5">
<span class="s1">Zapisničar,							S u d i j a,</span>
</p>
<p class="p5">
<span class="s1">Ljiljana Popović       		                              Rahmo Banda</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p4"></p>


</body>
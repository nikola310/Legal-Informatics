<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt}
.span3{;font-family:'Arial'}
.span4{color:#008000;font-family:'Arial'}
.span5{;font-family:'Arial';font-weight:800}
.span6{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">Posl.br.K. 10/15/15</span>
</li>
<li style="text-align:center;">
<span class="span2"></span>
</li>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<p>
<span class="span3">Osnovni sud u Kotoru kao nadležni prvostepeni, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog Ćosović Marka kojeg brani adv. Ilija Đurđevac iz Kotora, zbog krivičnog djela zloupotreba povjerenja iz čl. 249 st. 2 u vezi st. 1 Krivičnog zakonika Crne Gore, koji se vodi po optužnici ODT-a Kotor Kt.br. 375/14 od 31.12.2014. godine, nakon održanog glavnog i javnog pretresa dana 19.09.2016. godine u prisustvu državne tužiteljke ODT-a Kotor Ljiljane Milić, okrivljenog i njegovog branioca, kao i oštećenog Arsović Vidaka, dana 26.09.2016. godine</span><span class="span4"> </span><span class="span3">donio je i javno objavio sledeću</span>
</p>
<p>&nbsp;</p>
<li style="text-align:center;">
<span class="span1">P R E S U DU</span>
</li>
<p>&nbsp;</p>
<p>
<span class="span3">Okrivljeni ĆOSOVIĆ MARKO, JMBG 1012965131547, od oca Đorđa i majke Kose, rođene Marić, rođen 10.12.1965. godine u Foči, sa prebivalištem u Budvi, Velji vinogradi 1/2, državljanin BiH, preduzetnik, oženjen, otac troje djece, sa završenom SSS,</span><span class="span5"> </span><span class="span3">lošeg imovnog stanja, ranije osuđivan </span><span class="span3">presudom Osnovnog suda u Kotoru K. 549/10/08 od 08.07.2011. godine zbog krivičnog djela iz čl. 244 st. 3 u vezi st. 1 KZ-a i krivičnog djela iz čl. 339 st. 3 u vezi st. 1 KZ-a na kaznu zatvora u trajanju od 7 mjeseci uslovno na dvije godine, presudom Osnovnog suda u Kotoru K. 147/03 od 19.03.2004. godine zbog krivičnog djela iz čl. 197 st. 1 KZ RCG na kaznu zatvora u trajanju od 60 dana uslovno na jednu godinu, kao i presudom Osnovnog suda u Kotoru K. 233/06 od 19.10.2006. godine zbog krivičnog djela iz čl. 403 st. 1 KZ-a na kaznu zatvora u trajanju od dva mjeseca</span><span class="span3">, protiv kojeg se ne vodi postupak za neko drugo krivično djelo,</span>
</p>
<p>&nbsp;</p>
<li style="text-align:center;">
<span class="span1">K r i v   j e</span>
</li>
<li>
<span class="span1">Što je,</span>
</li>
<p>
<span class="span3">Dana 05.12.2013. godine u Budvi, zastupajući imovinske interese oštećenog Arsović Vidaka iz Budve, prilikom prodaje nepokretnosti i to kat. par. 240 KO Kovači kupcu Zhukova Liudmili, zloupotrijebio data mu ovlašćenja, u namjeri da sebi pribavi imovinsku korist, na način što je sa Zhukova Liudmilom kao kupcem zaključio Ugovor o kapari dana 05.12.2013. godine i na ime kapare primio na ruke 8.000,00 eura, koji iznos nije predao oštećenom, niti je isti uračunao u ugovorenu kupoprodajnu cijenu od 28.000,00 eura, a koju činjenicu je prikrio oštećenom i Zhukova Liudmili, koja je za kupovinu navedene nepokretnosti uplatila preostali iznos od 20.000,00 eura, pa je umjesto da oštećenom preda iznos od 8.000,00 eura koji je primio na ime kapare, isti zadržao za sebe, čime je sebi pribavio imovinsku korist u iznosu od 8.000,00 eura, pri čemu je bio uračunljiv i svjestan svoga djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span3">-čime je učinio krivično djelo zloupotreba povjerenja iz čl. 249 st. 2 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span3">Pa ga sud na osnovu napred navedene krivičnopravne odredbe i odredbi čl.</span><span class="span3"> 4, 5, 8, 13, 15, 36, 36a, 42, 45 i 46 Krivičnog zakonika i čl. 227, 229, 239 i 374 ZKP-a</span>
</p>
<p>&nbsp;</p>
<p style="text-align:center;">
<span class="span3">O S U Đ U J E</span>
</p>
<p>&nbsp;</p>
<p>
<span class="span3">Na kaznu zatvora u trajanju od 4 (četiri) mjeseca, koju će okrivljeni izdržati nakon pravosnažnosti presude, s tim što se istovremeno određuje da će se ova kazna izvršiti u prostorijama u kojima stanuje. </span>
</p>
<p>&nbsp;</p>
<p>
<span class="span3">Okrivljeni Ćosović Marko kome je određeno izvršenje kazne zatvora u prostorijama u kojima stanuje, ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija. Ukoliko osuđeni jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenje krivičnih sankcija.</span>
</p>
<p>&nbsp;</p>
<p>
<span class="span3">Okrivljeni je dužan da na ime sudskog paušala uplati iznos od 30,00 eura u roku od mjesec dana od dana pravosnažnosti presude u korist Budžeta Crne Gore na žiro račun br. 831-16-52. </span>
</p>
<p>&nbsp;</p>
<p>
<span class="span3">Obavezuje se okrivljeni da oštećenom Arsović Vidaku na ime imovinsko pravnog zahtjeva isplati iznos od </span><span class="span3">3.000,00 eura u roku od tri mjeseca od dana pravosnažnosti presude.</span>
</p>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<p>
<span class="span3">ODT iz Kotora podnio je ovom sudu optužnicu Kt.br. 375/14 od 31.12.2014. godine protiv Ćosović Marka zbog krivičnog djela </span><span class="span3">zloupotreba povjerenja iz čl. 249 st. 2 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span3">U svojoj odbrani okrivljeni Ćosović Marko je na glavnom pretresu izjavio da ne priznaje djelo koje mu se stavlja na teret i krivicu za isto, kao i da ostaje u svemu što je izjavio pred ODT Kotor od dana 02.10.2014. godine kada je izjavio da je vlasnik Agencije za prodaju nekretnina „Adria dom“ Budva, koja se nalazi u TQ Plaza, koja je osnovana još 2008. godine, da se uspješno bavi prodajom i prometom nekretnina a otvorio je i web sajt „www.adria.dom.com“ koji je na ruskom jeziku, da Arsović Vidaka zna iz viđenja 10 godina, te da mu se obratio prije više od godinu dana sa namjerom da mu proda njegovo zemljište u Zagori, koje je on kupio za 3.000,00 eura, jer se nalazi u finansijskim problemima, a koje zemljište nije urbanizovano, već je seosko područje. Dalje je naveo da ga je Arsović zvao svaki dan, obraćao mu se jer je Arsović u blizini njegove zgrade držao ugostiteljski objekat, gdje je on prolazio više puta i molio ga da proda ovo zemljište, a što mogu potvrditi svjedoci Bajo Radović i Boro Janković, da je prva cijena koju je ponudio bila oko 36.000,00 eura, što se može provjeriti sa sajta, a pošto nije bilo </span><span class="span3">interesovanja za taj plac po toj cijeni on mu je rekao da spusti cijenu na 28.000,00 eura i da je on upravo tu cijenu istakao na web sajtu. Dodao je da misli da se u novembru 2013. godine, preko interneta pojavilo interesovanje za kupovinu ovog zemljišta i to konkretno od Žukova Ljudmile iz Rusije, a njegova radnica zaposlena u agenciji, Uljana Popova je kontaktirala sa Liudmilom, pošto on ne zna ruski jezik, a Liudmila je pokazala interesovanje za ovaj plac, kao i za druge placeve jer je htjela da kupi po nižoj cijeni, da se dogovorila da dođe u Crnu Goru, on misli u decembru 2013. godine, a na aerodromu su je sačekali on i njegova radnica, odmah su je poveli na plac Arsović Vidaka, nakon čega su je smjestili u hotel „Loza“, te da je sutradan, a možda i istog dana uveče, Liudmila pozvala njegovu radnicu da dođe da se dogovore, pa su svi troje pošli do kancelarije, a Liudmila je izrazila želju da kupi predmetni plac, ali pod uslovom da da kaparu od 8.000,00 eura. Okrivljeni Ćosović je naveo da je njegova radnica sačinila priznanicu o uzimanju kapare na ruskom jeziku, koju je on ovjerio pečatom njegove firme i potpisom, da je u priznanici stavljen rok od dva mjeseca u kojem je dužna da dođe i isplati cjelokupnu kupoprodajnu cijenu ili da odustane od ove kupovine, ukoliko joj ne nađu drugi, jeftiniji plac, a ona je trebala da proda neku kuću u Rusiji, ali je slabo išla prodaja i u međuvremenu se čula sa njegovom radnicom, pa je on o ovome obavijestio Arsovića da je uzeo kaparu, ali nije rekao u kom iznosu, i da je ova Ruskinja zainteresovana za njegov plac pod uslovom da proda kuću u međuvremenu. Dodao je da su njegova radnica i Ljudmila komunicirale putem mail-a i kada je isticao rok od dva mjeseca, on misli krajem januara, Ljudmila ih je obavijestila da nije uspjela da proda kuću, ali da je nabavila novac od zeta i to u visini od 20.000,00 eura, pa da oni stupe u kontakt sa vlasnikom zemlje Arsovićem da se taj plac proda za 20.000,00 eura, te je on pozvao Arsovića i rekao mu da dođe kod njegove radnice u njegovu kancelariju, kako bi mu to objasnio pred njom, a tada mu nije rekao da je uzeo kaparu u visini od 8.000,00 eura, a prije nego se javila Žukova, njega je Arsović zvao da mu hitno trebaju pare i da bi plac prodao za 16.000,00 eura, ukoliko neko ima novac da se plac odmah proda. Naveo je da je našao jedno lice i to Peličić Đorđija iz Zete, zajedno su pošli da pogledaju plac, ali je isti odmah odbio ponudu rekavši mu gdje ga je doveo gdje lisica ne nosi poštu, da je Arsović došao u njegovu kancelariju i da mu je on sve saopštio šta Žukova nudi, dakle nudila je 20.000,00 eura za plac i to da mu odmah isplati, a Arsović nije pristao na ovo i ljutito je otišao, da bi ga, posle dva dana, kada je došla Zhukova, pozvao u toku noći telefonom da mu se izvini i da mu je hitno potreban novac, da će sutra poći da izvadi List nepokretnosti kako bi pošli kod notara da zaključe ugovor, pa je on pozvao svoju radnicu i Liudmilu, Liudmila je naravno odmah pristala i pošli su kod notara.  Dalje je naveo da je Liudmila, da bi kupila zemljište morala da otvori firmu i on joj je pomogao u otvaranju firme i njen knjigovođa je pripremila papire, pa je tako otvorena firma DOO „Liudmila Kotor“, Ugovor je sačinjen kod notara Rajka Jankovića u Tivtu a on je notaru odnio papire od firme i LN koji mu je dao Arsović, a Arsović je morao da dovede i suprugu da da saglasnost na prodaju i Arsović je sa Liudmilom potpisao ugovor kod notara na iznos od 20.000,00 eura, u ugovoru je pisalo da je isplata odmah, u toku dana, vratili su se u Budvu kod njenog knjigovođe, da je 8.000,00 eura bilo kod njega a koje je uzeo na ime kapare i 12.000,00 eura koje je donijela Liudmila, sačinjen je nalog za uplatu, ali nisu sačinili priznanicu o tome da je on njoj vratio 8.000,00 eura na ime kapare, odnosno da je on u prisustvu Ludmile, njenog knjigovođe Sanje i svoje radnice, predao tih 8.000,00 eura, tako da je Liudmila dodala još 12.000,00 eura i ukupan iznos od 20.000,00 eura je uplaćen na ime kupoprodajne cijene na račun </span><span class="span3">Arsovića kod CKB banke, pa su ga pozvali telefonom da će mu pare na računu leći u 15:30 časova a nakon toga je Arsović pošao kod notara i dao saglasnost za knjiženje, jer mu je isplaćena sva kupoprodajna cijena po ugovoru, te da je Liudmila položila 20.000,00 eura na račun svoje firme, a zatim ih je podigla i uplatila na račun Arsovića. Okrivljeni je dodao da Arsoviću nije rekao da je uzeo kaparu u visini od 8.000,00 eura iz razloga što nije bio siguran da će kupovina biti obavljena, da je ugovorena provizija od 5% od visine kupoprodajne cijene, što znači 1.000,00 eura a Arsović njemu nije isplatio tu proviziju iako je on prodao plac, da je troškove kod notara on platio, da je dva puta pozajmio pare Liudmili za otvaranje firme i ona mu je to uredno vratila, da je kad je potpisan ugovor Arsović vidio ovu priznanicu o kapari i onda je posumnjao da je on prodao plac više i da je uzeo novac, odnosno pošto su se dogovorili da njemu na ime provizije isplati 5.000,00 eura koje je on sam ponudio, da mu je on navodno na taj način uzeo još 3.000,00 eura i da mu je dužan još 3.000,00 eura. Dodao je da kad je on izvadio ovih 8.000,00 eura i predao Liudmili u prisustvu knjigovođe Sanje Petrović, Liudmila je dodala još svojih 12.000,00 eura, tako da je tih 20.000,00 eura uplaćeno na Podgoričku banku na račun Arsovića i još je on dodao 50,00 eura na ime troškova, te da je u stvari ovim on oštećen, jer on nije uplatio svoju proviziju koja je po zakonu od 3-5% i da je Arsović podnio ovu prijavu samo zato da mu ne bi isplatio proviziju.     </span>
</p>
<p>&nbsp;</p>
<p>
<span class="span3">U dokaznom postupku koji je proveden radi rasvjetljenja činjeničnog stanja i krivice okrivljenog sud je proveo sledeće dokaze:</span><span class="span3"> saslušao je svjedoka oštećenog Arsović Vidaka, kao i svjedoke Đukić Milorada i Popova Ulijanu, na saglasnost stranaka pročitao je iskaz svjedoka Zhukova Liudmile sa zapisnika sa sudske sjednice Podoljskog suda Moskovske oblasti od 18.05.2016. godine, pročitao je Ugovor o kapari od 05.12.2013. godine, Ugovor o kupoprodaji nepokretnosti UZZ 40/2014, izvršio je uvid u dva kreditna naloga od 01.01.2014. godine, pročitao je Ugovor o zajmu od 30.01.2014. godine, </span><span class="span3">izvod 1 – stanje i promjena sredstava na dan 31.01.2014. godine Societe general banke za GRO “Liudmila” DOO, Ugovor o tekućem računu Erste banke, obavještenje UP – Sektora krim. Policije – CB Budva br. 47-245/14-34058/1, izvršio je uvid u presude ovog suda K. 147/03 od 19.03.2004. godine, K. 233/06 od 19.10.2006. godine i K. 549/10/08 od 08.07.2011. godine.</span>
</p>
<p>&nbsp;</p>
<p>
<span class="span3">Svjedok oštećeni Arsović Vidak je na glavnom pretresu izjavio da ostaje u svemu kao na zapisniku pred ODT Kotor od dana 07.11.2014. godine kada je izjavio da Ćosović Marka poznaje odavno, preko 20 godina, iz viđenja, da bi sa njim stupio u kontakt 2012. godine, jer je čuo da se bavi prodajom nekretnina, sreli su se u njegovom lokalu na Gvozdenom mostu i to caffe pizzeria “Zevs”-u, pa mu je tada ponudio da proda njegov plac u mjestu Kovači, opština Kotor i on je na to pristao, a on mu je tražio LN i zahtijevao da vidi plac, te mu je on predao LN a Ćosović je 03.12.2013. godine došao kod njega u lokal i saopštio mu da je za kupovinu placa zainteresovana jedna ruska državljanka. Dalje je naveo da mu je sledećeg dana rekao da ona dolazi sutra, da bi izašla na lice mjesta, da donese List nepokretnosti i da pokosi plac, što je i uradio, da je Ćosović došao sa dvije žene, on je tada bio na placu sa radnikom koji je kosio i po dolasku mu je  odmahnuo rukom, što je on razumio da se ne “petlja”, on se tu zadržao sa ovim ženama desetak minuta, da bi mu uveče po dolasku u njegov lokal saopštio da je ova Ruskinja pristala da kupi plac za 28.000,00 eura, što je u stvari i bila cijena koju je on tražio i dogovorio sa Ćosovićem, s tim da od ovih 28.000,00 eura koje dobije prodajom placa </span><span class="span3">isplati 5.000,00 eura za usluge prodaje. Dodao je da mu je Ćosović rekao da, pošto je u pitanju strankinja, da ona mora prethodno otvoriti preduzeće, odnosno registrovati ga u Crnoj Gori, da bi se zaključio ugovor, u čemu joj je pomogla Ćosovićeva radnica, koju je isti predstavio kao advokaticu a takođe je i ona strana državljanka, da je nakon 5-6 dana vidio Ćosovića i pitao ga je šta je sa prodajom, da li je ova Ruskinja dala kaparu, a Ćosović mu je odgovorio da nije ništa ostavila, već da treba da mu pošalje novac iz Rusije, te da mu se od tada nije javljao, da bi ga krajem januara Ćosović pozvao telefonom i rekao mu da dođe u njegovu agenciju koju drži u “TQ Plaza”, a kada je došao Ćosović mu je rekao da ova Ruskinja stiže toga dana u 13:30 časova na Aerodromu u Tivtu, ali da je ona Ćosoviću rekla da je u drugoj agenciji vidjela da ima jeftinijih placeva i da za njegov plac neće da da više od 20.000,00 eura, a da od tih 20.000,00 eura Ćosović zahtijeva 2.000,00 eura. Oštećeni je dalje naveo da je rekao Ćosoviću da sve to ostave i zajedno se dogovore po dolasku kupca, a Ćosović mu je zatražio ličnu kartu koju mu on nije dao već je rekao da mu je ostala u kolima i da će mu je dati kada dođe Ruskinja, da pošto mu se nije javio do 22:30 časova toga dana, on ga je pozvao i pitao o čemu se radi , zašto se ne javlja, zašto se nisu našli sa Ruskinjom da dogovore potpisivanje ugovora, a Ćosović mu je odgovorio da je namjeravao da ga zovne sutra popodne, posle odlaska ove Ruskinje, da je njemu sve ovo bilo sumnjivo, pa ga je pitao koja je logika da ona odmah sutradan ide, na šta mu je Ćosović odgovorio da će mu ona dati punomoćje da umjesto nje, Ćosović sa njim potpiše ugovor kod notara. Dodao je da je vidio da Ćosović hoće da ga prevari, pa je krenuo da traži Ruskinju po Budvi i uspio je da je nađe u hotelu Grbalj, susreo se sa Liudmilom Zhukovom u restoranu hotela Grbalj, a došao je zajedno sa Miloradom Đukićem, koji je vlasnik jedne agencije u Budvi za prodaju nekretnina, a koji inače dobro zna ruski jezik, tako da je sve prevodio, a obzirom da se on recepcionerki predstavio kao vlasnik placa i da želi da vidi Liudmilu koja kupuje taj plac Liudmila se iznenadila zbog toga što joj je Ćosović rekao da je on teško bolestan, pa ona iz tog razloga daje Ćosoviću punomoćje da zaključi ugovor a takođe i da joj je Ćosović rekao da jedan dio novca njemu, Ćosoviću preda na ruke a ostatk da mu uplati na račun, a on bi potpisao ugovor, te da je ona na to pristala misleći da je on teško bolestan a i zaista je imala povratnu avionsku kartu za povratak. Oštećeni je dalje naveo da je Đukić pitao Liudmilu po kojoj cijeni joj je Ćosović nudio predmetni plac, na što je ona odgovorila da je dogovorena cijena od 28.000,00 eura a da je ona 8.000,00 eura Ćosoviću dala 05.12.2013. godine kao kaparu, za što je on tada prvi put čuo, a ona je čak iz sobe donijela i ugovor o kapari, uz koji je bio i List nepokretnosti, a kada joj je Đukić rekao da je trebala sa njim da zaključi ugovor i da mu isplati 28.000,00 eura, Liudmila se uznemirila pa joj je on predložio da zaključe ugovor na iznos od 20.000,00 eura a da on potražuje 8.000,00 eura od Ćosovića, te da su tako i učinili, odnosno on i Ljudmila su kod notara Rajka Jankovića potpisali ugovor i Liudmila je njemu uplatila na žiro račun 20.000,00 eura, te da je on u prisustvu Liudmile i Đukića, zvao Ćosovića iz restorana hotela Grbalj, saopštio mu da se nalazi u njihovom društvu, odnosno da je tu prisutna Liudmila i da prekine sa igrom, da će sa njom da potpiše ugovor na 20.000,00 eura, jer je žena uznemirena, na što mu je Ćosović odgovorio da izvadi LN i da dođe kod notara da potpiše ugovor. Dalje je naveo da mu je rekao da je saznao da je ugovor o kapari zaključio bez njegovog znanja i od Liudmile uzeo 8.000,00 eura, pa potražuje od njega tih 8.000,00 eura, ali da on na to nije reagovao, osim što mu je rekao da potpiše ugovor kod notara, da je ugovor potpisan kod notara i njemu je uplaćen novac, a on je uporno zvao Ćosovića da mu isplati tih 8.000,00 eura što je on </span><span class="span3">kategorički odbijao, čak je bio i ljut na njega što je našao Liudmilu, pa je pojasnio da se on dogovorio sa Ćosovićem da se njegov plac proda za 28.000,00 eura, da se novac njemu uplati, i to čitava suma, a da on Ćosoviću od tih 28.000,00 eura isplati 5.000,00 eura, ali da je Ćosović uspio da dovede u zabludu Ludmilu rekavši joj da je on bolestan, a sve kako on ne bi stupio u kontakt sa njom, pa je od nje tražio punomoćje da umjesto nje zaključi ugovor sa njim i da ona tu kupoprodajnu cijenu prvo isplati Ćosoviću a on da ga ucjenjuje, jer je tako zaključio na osnovu toga što je čuo u notarskoj kancelariji da je tražio da se pripremi ugovor, da ga on zaključi kao kupac i da je našao još jedan plac za Liudmilu, dosta jeftiniji i da u slučaju da on ne pristane, njoj proda ovaj jeftiniji plac za isti novac. Dodao je da je Ćosović prikrio od njega da je uzeo kaparu u iznosu od 8.000,00 eura od Liudmile, a on je njemu, prije nego je zaključio ugovor, u prisustvu Liudmile i Đukića rekao da će potpisati ugovor na 20.000,00 eura, s tim da mu on isplati 8.000,00 eura, a on njemu za izvršene usluge 5.000,00 eura, te da je dakle, on potraživao od Ćosovića 3.000,00 eura koje je on uzeo neosnovano i do sada mu ih nije vratio a rekao je i da ne namjerava da mu ih vrati, te da on nije ni usmeno, ni pismeno Ćosovića ovlastio da uzima kaparu za prodaju njegovog placa, već samo da nađe kupca i kad ga nađe da ga obavijesti kako bi sa istim zaključio ugovor, da on nikakvu kaparu nije ni tražio, niti je znao da je on tu kaparu uzeo bez ikakvog ovlašćenja. Oštećeni je dodao da kada je podnio prijavu u policiji protiv Ćosovića, da ga je pozvao inspektor Nedović i tražio mu je Liudmilin broj telefona, na što mu je on odgovorio da je sa Liudmilom zaključio ugovor kod notara, da je nije vidio osim u restoranu hotela Grbalj i posle kod notara, da je on otišao u policiju i Nedović mu je rekao da je bio Marko Ćosović, da je donio ugovor od notara, obrazac M1 za radnicu koju Marko predstavlja kao advokaticu, da mu je Nedović rekao da mu je Ćosović donio i uplatnicu, da je on sada dužan Ćosoviću, da ima pravo da ga tuži, na što mu je on odgovorio da nije dobro pročitao predmet, jer u ugovoru o kapari, koji je Ćosović sačinio bez njegovog ovlašćenja fino piše da je cijena 28.000,00 eura, da se ne može mijenjati i da će ta cijena biti navedena u kupoprodajnom ugovoru kod notara, da je takođe bez njegovog ovlašćenja, u ugovoru o kapari naveo da ukoliko se ugovor ne zaključi do 05.02.2014. godine, kaparu zadržava, te da mu je Nedović tada dobronamjerno rekao da sazna kada dolazi Liudmila i da je sačeka, da sa njom dođe u policiju i da potvrdi da je Ćosoviću dala novac. Na glavnom pretresu oštećeni je </span><span class="span3">izjavio </span><span class="span3">da je tačno da mu je Liudmila rekla da je 8.000,00 eura kod Ćosovića a da će njemu predati 20.000,00 eura za plac, da ima i ugovor za to iz kojeg se vidi da je Liudmila Ćosoviću dala novac na ime kapare, a taj ugovor mu je i poslala Liudmila, preko sudskog vještaka za ruski jezik Dragana Veljića, a rekla mu je da će to biti navedeno u glavnom ugovoru o kupoprodaji, da je gospođu Liudmilu vidio samo jednom prije nego što su se sreli u restoranu Grbalj, a dodaje da je sa istom komunicirao preko Đukića, koji zna ruski jezik, a i on sam razumije i zna ruski jezik. Dalje je naveo da je on pristao na cijenu placa od 20.000,00 eura, ali tek kada mu je pokazala da je za taj plac dala 8.000,00 eura kapare, a potpisao je ugovor kod notara, na 20.000,00 eura i niko ga na to nije prisilio, da smatra da ga je prevario Ćosović i dodaje da je kada je dao plac na prodaju prva cijena bila 32.000,00 eura, da mu je izmirena kupoprodajna cijena iz ugovora, da je od notara sve u redu ali da do notara nije bilo sve kako treba, da nije u agenciji okrivljenog dao saglasnost na prodaju tog placa za 20.000,00 eura i nikada nije upoznao ruskinju koja radi kod okrivljenog u agenciji. Dodao je da je nudio okrivljenom plac za 16.000,00 eura u ljeto prije nego što je bio njegov kum, da mu je rekao da ukoliko nađe kupca do kraja avgusta mjeseca plac bi dao za </span><span class="span3">16.000,00 eura, a ako ne cijena se vraća na onu koju je prvobitno ponudio i da nije tačno da ga je zvao u kasnim noćnim satima i rekao da završe to što je potrebno da se plac proda za 20.000,00 eura, a tačno je da išao ujutro da izvadi list nepokretnosti. Dodao je da kod notara nije rekao da se plac ne prodaje za 20.000,00 eura nego za 28.000,00 eura, jer je imao ratu za kredit pa mu je bio potreban novac, a uplašio se da ova ruskinja ne ode i smatrao je da je bolje i da uzme i tih 20,000,00 eura a takav je dogovor bio sa Liudmilom da mu ona da 20.000,00 eura na žiro račun a ostatak da mu da Ćosović, da mu Ćosović nije rekao da je zaključio ugovor o kapari i uzeo 8.000,00 eura, da ga 2-3 dana nije ni gledao,a prvi put je za taj ugovor je saznao u hotelu Grbalj, od Liudmile Zhukove i ona mu je tada pokazala ugovor, a nakon toga on je kontaktiao Ćosovića a zatim je sa Ćosovićem otišao u Kotor za list nepokretnosti, da mu je Liudmila tada rekla da joj je Ćosović govorio da mu da još novca a da dio uplati na žiro račun, kao i da mu da punomoćje da Ćosović kao kupac zaključi ugovor o kupoprodaji navodeći da je on teško bolestan, tada se Ljudmila ne bi izlagala troškovima, a tada mu je potvrdila da je ukupna kupoprodajna cijena 28.000,00 eura i to 8.000,00 koje su date na ime kapare i 20.000,00 eura koje je trebala dati nakon zaključenja kupoprodajnog ugovora a za svo to vrijeme razgovora između njega i Liudmile prisustvovao je Đukić. </span><span class="span3">Oštećeni Arsović je izjavio da je sa okrivljenim imao komunikaciju 19.02.2014. godine, a kada je saznao da mu je Liudmila Zhukova poslala ugovor koji je sačinio Ćosović, tada ga je Ćosović vrijeđao pa je prekinuo razgovor a komunikaciju je nastavio porukama i dostavlja sudu sms poruke koje je upućivao Ćosović, a takođe i vlasnik restorana Grbalj može potvrditi da je on dana 31.01.2014. godine bio u društvu sa Liudmilom Zhukovom, da ga je notar Janković uputio na sudskog tumača Dragana Veljića kako bi preko njega kontaktirao Liudmilu Žukovu, a vezano za ugovor koji je potpisala sa Ćosović Markom, a vezano za njegovu kat.parc., a Liudmila je taj ugovor dostavila Draganu Veljiću na fax. Dodao je da je u restoranu Grbalj njemu Ljudmila pokazala ugovor sa Ćosovićem, da je taj ugovor bio zaheftan sa listom nepokretnosti, a nakon toga je sa Liudmilom zaključio ugovor sa 20.000,00 eura a ovaj ugovor sa Markom Ćosovićem se nije ni pominjao, jer taj iznos od 8.000,00 eura Liudmila nije njemu ni predala, već je taj iznos predala Marku Ćosoviću dana 05.12.2014. godine, odnosno na dan kada je zaključio ugovor sa Liudmilom kod notara znao je da je Marko Ćosović uzeo 8.000,00 eura, za istu parcelu, i to na ime kapare, da iznos od 8.000,00 eura nije naveden u glavnom ugovoru zato što se on dogovorio sa Liudmilom, da ona njemu isplati ostatak od 20,000,00 eura kako ona ne bi bila prevarena, a da će on iznos od 8.000,00 eura potraživati od Marka, te da kada se dogovarao sa Ljudmilom u hotelu Grbalj, prevodio je Đukić koji ima sertifikat za poznavanje ruskog jezika, a ugovor je tražio od Liudmile preko tumača Veljića jer su ga tako naučili u kancelariji notara Jankovića. Oštećeni se pridružio krivičnom gonjenju i postavio je imovinsko pravni zahtjev.</span>
</p>
<p>&nbsp;</p>
<p>
<span class="span3">Svjedok Đukić Milorad je na glavnom pretresu izjavio da ostaje u svemu kao na zapisniku pred ODT Kotor od dana 30.12.2014. godine kada je izjavio da ga Arsović Vidak pozvao prije godinu dana telefonom i saopštio mu da ima problema sa Ćosovićem, koga je ovlastio za prodaju njegove nekretnine, što znači da bude samo posrednik u prodaji, a ne i da potpisuje ugovor i da prima novac, da mu Ćosović onemogućava da stupi u kontakt sa kupcem i odugovlači sa potpisivanjem ugovora, da on inače, posjeduje agenciju za prodaju nekretnina, a ujedno je to i turistička agencija, tako da Arsovića poznaje od ranije, a poznata mu je i procedura prodaje nekretnina, pa </span><span class="span3">ga je zato Arsović i zvao. Dodao je da su se sreli ispred restorana Grbalj, Arsović mu je rekao da mu se Ćosović ne javlja na telefon a da kad mu se javi stalno mu govori da je sve završio, da ne brine, pa je Arsović došao na recepciju i zamolio službenika da pozove Liudmilu Zhukovu, koja je bila smještena u tom hotelu, ona je sišla iz sobe i nije joj bilo jasno ko su oni, mada je Arsovića vidjela samo jednom on je stekao utisak da ga ona nije prepoznala, pa se Arsović predstavio i pokazao joj ličnu kartu, rekao joj je da je došao da se raspita lično kod nje u čemu je problem, iz kog razloga neće da se sretne sa njim, jer je prodavac nekretnine, a Liudmila je objasnila da joj je Marko Ćosović rekao da je Arsović bolestan, pa je spriječen da dođe na potpisivanje ugovora i na susret sa njom, pa da će on umjesto njega potpisati ugovor i sva sredstva će on prebaciti Arsovću, a da ona ništa ne brine jer je on njegov zastupnik. Dalje je naveo da je žena bila u čudu kada je čula od Arsovića šta se desilo a on joj je objasnio na ruskom jeziku, da je Arsović samo angažovao Ćosovića da posreduje tako što će naći kupca i njega obavijestiti o tome, što nije uradio, Ćosović je obavijestio Arsovića da je našao kupca i to Zhukova Liudmilu za iznos od 28.000,00 eura, ali nikako da dođe do potpisivanja ugovora, da je Liudmila pokazala priznanicu koju je izdao Ćosović u svojoj agenciji za iznos od 8.000,00 eura kao dokaz da je ona uplatila kaparu u tom iznosu, a da će preostalih 20.000,00 eura uplatiti prilikom potpisivanja ugovora, da je ona rekla da je kupoprodajna cijena 28.000,00 eura dogovorena sa Ćosovićem, da je dala 8.000,00 eura kapare Ćosoviću po ovoj priznanici i da će preostalih 20.000,00 eura uplatiti kad potpiše ugovor. Svjedok Đukić je naveo da je Arsović u njegovom prisustvu pozvao Ćosovića da ga pita o čemu se radi i zašto je uzimao kaparu, a nije ga obavijestio i pitao ga je kako misli da potpiše ugovor a nije ga opunomoćio za potpisivanje istog, zašto je pričao Liudmili da je bolestan i da ne može da se sastane sa njom, niti da potpiše ugovor, rekao je da je sa Ljudmilom u hotelu i da mu je ona sve objasnila, da je vidio priznanicu, da je sve to obavio u prisustvu njega kao prevodioca, da mu je rekao da ide u Kotor, da izvadi LN za potpisivanje ugovora i da će se vidjeti oko 12:00 – 13:00 časova istog dana, pa je Arsović izvadio LN, on ga je poveo do Tivta i nije poznato šta se dalje dešavalo prilikom potpisivanja ugovora. Dalje je naveo da je u njegovom prisustvu Ljudmila potvrdila da je pristala na cijenu od 28.000,00 eura, da joj je Ćosović rekao da Arsović ne može da dođe jer je bolestan i da će on umjesto njega potpisati ugovor, da je isti uzeo kaparu od 8.000,00 eura, s tim da preostalih 20.000,00 eura Liudmila uplati na račun, vjerovatno njegov, jer Arsovića nije zvao da mu da broj računa na koji bi se uplatilo preostalih 20.000,00 eura, da misli da Arsović nije njega pozvao i da nisu našli Liudmilu, Ćosović bi najvjerovatnije sa njom lično zaključio ugovor bez ovlašćenja i vjerovatno bi zaključio ugovor i uzeo novac bez Arsovića, a ovako je zadržao 8.000,00 eura kapare, a 20.000,00 eura je plaćeno Arsoviću, te da u ugovoru o kapari koji je pokazala Zhukova, jasno piše da je cijena 28.000,00 eura, da ne podliježe izmjenama, da je iznos kapare 8.000,00 eura i da će sve to biti navedeno u kupoprodajnom ugovoru, a da će 20.000,00 eura biti isplaćeno na ruke 05.02.2014. godine, a da koliko on zna ovih 8.000,00 eura Ćosović nije vratio Arsoviću. Na glavnom pretresu svjedok Đukić je dodao </span><span class="span3">da kada je davao izjavu kod tužioca nije bio upoznat sa izjavom oštećenog već je zastupniku optužbe ispričao samo ono što se desilo tog jutra u hotelu Grbalj, da je tog jutra vidio Liudmilu Zhukovu, da je to gospođa od 55-60 godina, koliko se sjeća kratke kose, a noć prije sastanka u hotelu Grbalj, sa Arsovićem nije tražio tu gospođu, da je Arsovića poznavao od ranije, a tog jutra prije sastanka u hotelu Grbalj, probudili su Liudmilu, oko 09:00 časova i kada je Ljudmila vidjela Arsovića bila je iznenađena, te da </span><span class="span3">je, koliko je njemu poznato, Liudmila trebala da opunomoći Ćosovića da zaključi taj ugovor. Dalje je naveo da drži turističku agenciju ali da se pomalo bavi nekretninama, da je plac Arsovića bio na prodaju i kod njega, za iznos od 30.000,00 ili 32.000,00 eura ali da je govorio da može da se i snizi cijena, međutim on taj plac nije nikome nudio, a on nikada nije prisustvovao dogovorima između Ćosovića i Arsovića. </span>
</p>
<p>&nbsp;</p>
<p>
<span class="span3">Svjedok Popova Ulijana je na glavnom pretresu izjavila</span><span class="span3"> da je radila kod okrivljenog u agenciji, u agenciji je održavala sajt i komunicirala sa klijentima, da je na sajtu bila parcela koja se prodavala, vlasnik te parcele je često dolazio kod Marka i molio da se što prije proda jer ima nekih finansijskih problema, a neka žena iz Moskovske oblasti je bila zainteresovana za plac i htjela je da dođe da ga pogleda, da kako je cijena parcele bila 28.000,00 eura a ona je tražila jeftiniju zemlju jer nije imala puno novca za kupovinu, rekla je da će doći krajem 2013. godine, koliko se ona sjeća. Dodala je da je zajedno sa Markom dočekala ovu ženu na aerodromu, smjestili su je u hotel koji je platio Marko, pokazali su joj zemlju koja joj se dopala, pa je trebala da dođe u kancelariju, odnosno došla je u kancelariju i zaključili su ugovor o avansu u iznosu od 8.000,00 eura, da ista nije imala sav novac, već je trebala da se vrati u Rusiju, da bi pozajmila novac od zeta, odnosno dala je avans u iznosu od 8.000,00 eura a za ostatak novca je trebala da ode u Rusiju, pa je molila da je malo sačekaju, a vlasnik parcele se složio i nije bilo nikakvih problema. Dalje je navela da kada je došlo vijeme da se plati cijela suma, odnosno da se zaključi ugovor, ona je javila da nema u potupunosti svu sumu nego je imala zajedno sa avansom oko 20.000,00 eura, pa je molila da popričaju sa vlasnikom da snizi cijenu, da je Marko popričao sa vlasnikom koji se složio, jer mu je bio potreban novac za neku operaciju, da više nikakvih problema nije bilo, a da je ta žena bila zadovoljna i svi su bili zadovoljni, da je sve pregovore sa vlasnikom parcela radio Marko tako da joj nije poznato da li je vlasnik parcele bio obaviješten da je Marko uzeo avans od 8.000,00 eura, jer to i nije bio njen posao već samo da kontaktira sa klijentima, da je vlasnik parcele dolazio par puta u kancelariju ali ona sa njim nije komunicirala jer ona ne govori dovoljno dobro srpski, a poznato joj je da je ugovor bio zaključen i da nije bilo nikakvih problema, odnosno na osnovu riječi Liudmile je shvatila da su svi bili zadovoljni, jer nije bilo nikakvih problema, niko nije tražio Marka. Dodala je da je novac od 8.000,00 eura bio pohranjen u sefu u kancelariji, a ona ne zna da li je taj novac okrivljeni predao oštećenom, niti je to njen posao, već samo komunikacija sa klijentima, a da nije bilo nikakvih problema zna i zbog toga što su oni Liudmili pomagali da otvori firmu i nikada nije govorila da je bilo ikakvih problema za kupovinu placa, da je ona sastavila ugovor o avansu, a to su radili sa svakim klijenotom, sačinjavali su ugovor o avansu, a to je bila garancija da će prodaja biti izvršena i da Ugovor o avansu ne predaju prodavcu, da je ova zemlja prodata za 20.000,00 eura zajedno sa avansom, a ne zna koliko je Liudmila uplatila kada je zaključen ugovor kod notara za predmetni plac, jer se ona nije ni bavila finansijama i nije prisustvovala zaključenju ugovora, a da je dokumencija sva kod Marka koji je direktor agencije i to se sve čuva u sef. Dodala je da je ona prenijela Ljudmili da je prodavac spustio cijenu placa na 20.000,00 eura, u protivnom ona ne bi mogla ni kupiti plac jer nije imala 28.000,00 eura već samo 20.000,00 eura, pa je zato Marko pregovarao sa vlasnikom parcele da se cijena, snizi na šta je vlasnik i pristao a nakon toga je došla Liudmila da zaključi ugovor, te da je okrivljeni pozajmljivao novac Liudmili za otvaranje firme i plaćao joj je hotel.</span>
</p>
<p>&nbsp;</p>
<p>
<span class="span3">Svjedok Zhukova Liudmila je na Zapisniku sa sudske sjednice Podoljskog suda Moskovske oblasti od 18.05.2016. godine izjavila da je ona predala Marku Ćosoviću iznos od 8.000,00 eura u svojstvu kapare po ugovoru o kupoprodaji nekretnine, da joj ista kapara nije vraćena, te da je ukupan iznos koji je platila Arsović Vidaku po ugovoru o kupoprodaji nekretnine, i to katastarske parcele 240 KO Kovači, koji ugovor je zaključen 31.01.2014. godine kod notara Rajka Jankovića iz Tivta, iznosio 20.000,00 eura.</span>
</p>
<p>&nbsp;</p>
<p>
<span class="span3">Iz Ugovora o kapari od 05.12.2013. godine proizilazi da je Marko Ćosović na ime kapare uzeo 8.000,00 eura od Žukova Ljudmile, za kupovinu predmetne katastarske parcele, da je cijena predmetne parcele 28.000,00 eura i da ne podliježe promjenama. </span>
</p>
<p>&nbsp;</p>
<p>
<span class="span3">Iz Ugovora o kupoprodaji UZZ 40/2014 od 31.01.2014. godine proizilazi da je isti zaključen između Arsović Vidaka, kao prodavca i “Ljudmila” DOO Kotor, koga zastupa izvršni direktor Zhukova Liudmila, kao kupac, da je predmet ovog ugovora nepokretnost evidentirana u Listu nepokretnosti br. 248 KO Kovači, katastarska parcela br. 240, da ukupna kupoprodajna cijena predmetne nepokretnosti iznosi 20.000,00 eura koja će biti isplaćena na žiro račun prodavca kod Crnogorske komercijalne banke AD Podgorica. </span>
</p>
<p>&nbsp;</p>
<p>
<span class="span3">Uvidom u dva kreditna naloga od 31.01.2014. godine utvrđeno je da je navedenog dana uplaćen iznos od 20.050,00 eura na račun DOO “Ljudmila” Kotor, od strane Liudmila Zhukove a kao svrha transfera je navedeno uplata po ugovoru o zajmu, kao i da je istog dana od strane DOO “Ljudmila” Kotor uplaćeno 20.000,00 eura na račun Arsović Vidaka iz Budve.</span>
</p>
<p>&nbsp;</p>
<p>
<span class="span3">Iz Ugovora o zajmu od 30.01.2014. godine proizilazi da je isti zaključen između Liudmile Zhukove, kao zajmodavca i DOO “Ljudmila” Kotor, kao zajmoprimca, a u istom ugovoru je navedeno da zajmoprimac prima na zajam od zajmodavca iznos od 20.050,00 eura na dalju upotrebu.</span>
</p>
<p>&nbsp;</p>
<p>
<span class="span3">Iz izvoda 1 stanja i promjena sredstava na dan 31.01.2014. godine proizilazi da je na račun DOO “Ljudmila” Kotor uplaćen iznos od 20.050,00 eura od strane Liudmile Zhukove, kao i da je sa istog računa izvršena uplata na račun Arsović Vidaka.  </span>
</p>
<p>&nbsp;</p>
<p>
<span class="span3">Iz Ugovora o tekućem računu Erste banke br. 3208969665 proizilazi da je isti zaključen između “Erste banke AD Podgorica” i Liudmile Zhukove, kao vlasnika računa i u istom su regulisana međusobna prava i obaveze.</span>
</p>
<p>&nbsp;</p>
<p>
<span class="span3">Iz obavještenja UP – Sektora krim. Policije – CB Budva br. 47-245/14-34058/1 od 03.07.2014. godine proizilazi da su od strane NCB Interpol-a Moskva obaviješteni da su nadležni organi pronašli lice: Zhukova Liudmilu i da je ista izjavila da je imala potpisan ugovor o depozitu sa licem Ćosović Marko i da mu je isplatila 8.000,00 eura kao depozit za kupovinu zemlje koja pripada Arsović Vidaku, da je ista otvorila račun u Erste banci u Podgorici za uplatu ostatka novca, te da je predmetnu nekretninu platila ukupno 28.000,00 eura.</span>
</p>
<p>&nbsp;</p>
<p>
<span class="span3">Uvidom u tri presude ovog suda proizilazi da je Ćosović Marko ranije osuđivan i to: presudom ovog suda K. 549/10/08 od 08.07.2011. godine zbog krivičnog djela iz čl. 244 st. 3 u vezi st. 1 KZ-a i krivičnog djela iz čl. 339 st. 3 u vezi st. 1 KZ-a na kaznu zatvora u trajanju od 7 mjeseci uslovno na dvije godine, presudom ovog suda K. 147/03 od 19.03.2004. godine zbog krivičnog djela iz čl. 197 st. 1 KZ RCG na kaznu zatvora u trajanju od 60 dana uslovno na jednu godinu, kao i presudom ovog suda K. 233/06 od 19.10.2006. godine zbog krivičnog djela iz čl. 403 st. 1 KZ-a na kaznu zatvora u trajanju od dva mjeseca.  </span>
</p>
<p>&nbsp;</p>
<li>
<span class="span1">Cijeneći sve izvedene dokaze pojedinačno, kao i u njihovoj međusobnoj povezanosti, te u odnosu na odbranu okrivljenog sud je utvrdio činjenično stanje navedeno u izreci presude.</span>
</li>
<p>&nbsp;</p>
<p>
<span class="span3">Sud je nesporno utvrdio, a kako to proizilazi iz iskaza oštećenog, svjedoka Popove, a i same odbrane okrivljenog, da je između okrivljenog i oštećenog postojao dogovor da okrivljeni, koji je vlasnik agencije za prodaju nekretnina, proda zemljište oštećenog Arsovića po cijeni od 36.000,00 eura, odnosno 28.000,00 eura, kako su se kasnije dogovorili, da je </span><span class="span3">Zhukova Liudmila </span><span class="span3">kontaktirala agenciju okrivljenog i pokazala interesovanje za predmetno zemljište, te je zbog kupovine predmetnog zemljišta i došla u Crnu Goru gdje se sastala sa Ćosovićem i Popovom. Takođe sud je iz provedenih dokaza, a u prvom redu Ugovora o kapari, utvrdio da je okrivljeni na ime kapare primio 8.000,00 eura od Zhukova Liudmile 05.12.2013. godine, a isto je potvrdila i svjedok Žukova u svom iskazu, koji iskaz je sud u potpunosti prihvatio kao istinit i objektivan obzirom da je isti potkrijepljen ostalim provedenim dokazima, koja je izjavila da joj kapara u iznosu od 8.000,00 eura koju je dala okrivljenom nije vraćena, kao i da ukupan iznos koji je platila Arsović Vidaku po Ugovoru o kupoprodaji iznosi 20.000,00 eura.</span>
</p>
<p>
<span class="span3">Iz Ugovora o kupoprodaji utvrđeno je da je cijena navedene nepokretnosti iznosila 20.000,00 eura a isto je potvrdio i oštećeni u svom iskazu u kojem je između ostalog, naveo da je sa okrivljenim dogovorio prodaju svog zemljišta za iznos od 28.000,00 eura, da je nakon što mu je okrivljeni rekao da je Zhukova došla ali da za njegov plac ne želi da da više od 20.000,00 eura i da će ona dati punomoćje okrivljenom Ćosoviću da on u njeno ime zaključi ugovor jer ona ide za Rusiju, a kako je sve ovo njemu bilo sumnjivo on je potražio Zhukovu i pronašao je da je smještena u hotel „Grbalj“, pa se sreo sa istom u prisustvu Milorada Đukića, koji je i prevodio što su oni pričali, i tada je saznao od Zhukove da je okrivljeni Ćosović njoj ispričao da je on (Arsović) bolestan te je tražio da mu ona da punomoćje da bi on u ime Zhukove sa vlasnikom zemljišta zaključio ugovor o kupoprodaji, a takođe je tada saznao i da je Zhukova sa okrivljenim ranije već zaključila Ugovor o kapari i na osnovu istog ugovora mu predala kaparu u iznosu od 8.000,00 eura. Na osnovu svega što je saznao od </span><span class="span3">Zhukova Liudmile</span><span class="span3">, oštećeni se sa njom dogovorio da zaključe ugovor o kupoprodaji nepokretnosti na iznos od 20.000,00 eura a navedenu kaparu, odnosno 3.000,00 eura bi on potraživao od okrivljenog, a on smatra da je oštećen upravo za taj iznos novca jer je sa okrivljenim dogovorio da će mu nakon prodaje zemljišta za izvršene usluge isplatiti 5.000,00 eura, a obzirom da je iskaz oštećenog potvrđen iskazom svjedoka Đukić Milorada koji je sud prihvatio u cjelosti. Naime, svjedok Đukić je izjavio da se sa Arsovićem sreo ispred restorana „Grbalj“, obzirom da mu se isti požalio da ima problema sa Ćosovićem, da mu onemogućava da stupi u kontakt sa kupcem i odugovlači sa potpisivanjem ugovora, pa su zajedno stupili u </span><span class="span3">kontakt sa kupcem </span><span class="span3">Zhukova Liudmilom </span><span class="span3">koja je bila smještena u tom hotelu, a on je bio sa oštećenim u svojstvu prevodioca a inače posjeduje agenciju za prodaju nekretnina pa se i razumije u taj posao. Naveo je da je Zhukova bila u čudu kada je shvatila da je Arsović vlasnik nepokretnosti koju je ona došla da kupi, jer joj je Ćosović rekao da je on bolestan, pa je spriječen da dođe na potpisivanje ugovora i na susret sa njom, nakon što joj je on objasnio na ruskom jeziku da je Arsović samo angažovao Ćosovića da posreduje tako što će naći kupca i njega obavijestiti o tome, a Žukova je tada pokazala priznanicu koju je izdao Ćosović u svojoj agenciji za iznos od 8.000,00 eura kao dokaz da je ona uplatila kaparu u tom iznosu, a da će preostalih 20.000,00 eura uplatiti prilikom potpisivanja ugovora, te da je u njegovom prisustvu Liudmila potvrdila da je pristala na cijenu od 28.000,00 eura.</span>
</p>
<p>&nbsp;</p>
<p>
<span class="span3">Dakle, imajući u vidu navedeno, sud nije mogao prihvatiti navode odbrane okrivljenog Ćosovića da je kaparu u navedenom iznosu predao  Zhukova Liudmili i da je ista uračunata u iznos od 20.000,00 eura, a koji iznos je naveden u Ugovoru o kupoprodaji  kao kupoprodajna cijena predmetne nekretnine, kao i da se sa oštećenim na zahtjev Zhukove dogovorio da se kupoprodajna cijena snizi na 20.000,00 eura, jer iako je svjedok Popova izjavila da je okrivljeni sa oštećenim dogovorio da cijena bude snižena na 20.000,00 eura, sud ovakav iskaz svjedoka Popova nije posebno cijenio jer ista, kako je i sama navela, nije lično prisustvovala potpisivanju ugovora kod notara, a takođe okrivljeni je naveo da je iznos </span><span class="span3">od 8.000,00 eura predao </span><span class="span3">Zhukova Liudmili</span><span class="span3"> u prisustvu knjigovođe Sanje i njegove radnice Uljane Popove, međutim svjedok Popova je izjavila da nije prisustvovala potpisivanju predmetnog ugovora, kao i da ne zna da li je okrivljeni vratio kaparu oštećenom jer, kako je navela, to i nije bio njen posao. Ovakva odbrana okrivljenog u potpunosti je opovrgnuta iskazom svjedoka </span><span class="span3">Zhukova Liudmile </span><span class="span3">koja je </span><span class="span3">je na Zapisniku sa sudske sjednice Podoljskog suda Moskovske oblasti izjavila da je ona predala Marku Ćosoviću iznos od 8.000,00 eura u svojstvu kapare po ugovoru o kupoprodaji nekretnine, da joj ista kapara nije vraćena, te da je ukupan iznos koji je platila Arsović Vidaku po ugovoru o kupoprodaji nekretnine, i to katastarske parcele 240 KO Kovači, koji ugovor je zaključen 31.01.2014. godine kod notara Rajka Jankovića iz Tivta, iznosio 20.000,00 eura, a koji iskaz svjedoka je sud u potpunosti prihvatio obzirom da je potvrđen obavještenjem UP – Sektora krim. Policije – CB Budva br. 47-245/14-34058/1 od 03.07.2014. godine proizilazi da su od strane NCB Interpol-a Moskva obaviješteni da su nadležni organi pronašli lice Zhukova Liudmilu i da je ista izjavila da je imala potpisan ugovor o depozitu sa licem Ćosović Marko i da mu je isplatila 8.000,00 eura kao depozit za kupovinu zemlje koja pripada Arsović Vidaku, da je ista otvorila račun u Erste banci u Podgorici za uplatu ostatka novca, te da je predmetnu nekretninu platila ukupno 28.000,00 eura, a što sve proizilazi i iz iskaza samog oštećenog čiji iskaz je sud u potpunosti prihvatio, pa je za sud bilo nesporno </span><span class="span3">da je odbrana okrivljenog očigledno smišljena na izbjegavanje krivice u ovoj krivično pravnoj stvari, te je kao takvu nije mogao prihvatiti.</span>
</p>
<p>&nbsp;</p>
<p>
<span class="span3">Imajući u vidu sve napred navedeno za sud je bilo nesporno da su se u gore opisanim radnjama okrivljenog Ćosovića ostvarila sva bitna obilježja bića krivičnog djela zloupotreba povjerenja iz čl. 249 st. 2 u vezi st. 1 Krivičnog zakonika, obzirom da je zastupajući imovinske interese oštećenog Arsović Vidaka iz Budve, prilikom prodaje nepokretnosti i to k.p. 240 KO Kovači kupcu Zhukova Liudmili, zloupotrijebio data mu </span><span class="span3">ovlašćenja, </span><span class="span3">u namjeri da sebi pribavi imovinsku korist, na način što je sa </span><span class="span3">Zhukova Liudmilom </span><span class="span3"> kao kupcem zaključio Ugovor o kapari dana 05.12.2013. godine i na ime kapare primio na ruke 8.000,00 eura, koji iznos nije predao oštećenom, niti je isti uračunao u ugovorenu kupoprodajnu cijenu od 28.000,00 eura, a koju činjenicu je prikrio oštećenom i </span><span class="span3">Zhukova Liudmilom</span><span class="span3">, koja je za kupovinu navedene nepokretnosti uplatila preostali iznos od 20.000,00 eura, pa je umjesto da oštećenom preda iznos od 8.000,00 eura koji je primio na ime kapare, isti zadržao za sebe, čime je sebi pribavio imovinsku korist u iznosu od 8.000,00 eura.</span>
</p>
<p>&nbsp;</p>
<li>
<span class="span1">Okrivljeni je postupao s umišljajem, svjestan svog djela i želeći njegovo izvršenje, a motivisan time da za sebe pribavi protivpravnu imovinsku korist u vrijednosti od 8.000,00 eura, iako je znao da je ovakav osnov sticanja protivpravan a to je i htio.</span><span class="span1"> </span>
</li>
<p>&nbsp;</p>
<p>
<span class="span3">Prilikom odluke o vrsti i visini krivične sankcije sud je imao u vidu da je za predmetno krivično djelo predviđena kazna zatvora od jedne do šest godina. </span><span class="span3">U smislu čl. 42 KZ, kao olakšavajuće okolnosti na strani okrivljenog sud je cijenio činjenicu da je okrivljeni porodičan čovjek, otac troje djece, a što je cijenio i kao naročito olakšavajuću okolnost, dok je kao otežavajuću okolnost na strani okrivljenog cijenio njegovu raniju osuđivanost, pa mu je sud utvrdio kaznu zatvora u trajanju od </span><span class="span3">4 (četiri) mjeseca,</span><span class="span3">pri čemu su primijenjene odredbe čl. 45 i 46 KZ o ublažavanju kazne</span><span class="span3">, koju će okrivljeni izdržati nakon pravosnažnosti presude </span><span class="span3">i istovremeno odredio da će se izrečena kazna izvršiti tako što će je isti izdržavati u prostorijama u kojima stanuje. Krivični zakonik Crne Gore odredbom čl. 36 a propisao je način izvršenja ove kazne, tako da je odredjeno da osudjeni ne smije napuštati prostorije u kojima stanuje osim u slučajevima propisnanih zakonom kojim se uredjuje izvršenje krivičnih sankcija, i istovremeno odredio da ukoliko osudjeni jednom u trajanju preko 6 časova, ili dva puta u trajanju do 6 časova samovoljno napusti prostorije u kojima stanuje sud će odrediti da ostatak kazne zatvora izdrži u Zavodu za izvršenje krivičnih sankcija.</span>
</p>
<p>
<span class="span3">Sud smatra da je izrečena kazna adekvatna ličnosti okrivljenog, težini učinjenog krivičnog djela i okolnostima pod kojima je djelo učinjeno, te da će se njome ostvariti ciljevi specijalne i generalne prevencije i u dovoljnoj mjeri uticati na okrivljenog i druge eventualne učinioce ovih i sličnih krivičnih djela, da ubuduće ne vrši kako ova, tako ni druga krivična djela.</span>
</p>
<p>
<span> </span>
</p>
<p>
<span class="span3">Na osnovu svega navedenog, te primjenom čl. 4, 5, 8, 13, 15, 36, 36a, 42, 45 i 46 Krivičnog zakonika i čl. 227, 229, 239 i 374 ZKP-a riješeno je kao u dispozitivu. </span>
</p>
<p>&nbsp;</p>
<p>
<span class="span3">Sud je obavezao okrivljenog na plaćanje sudskog paušala u iznos od 30,00 eura u roku od mjesec dana od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p>&nbsp;</p>
<p>
<span class="span3">Sud je shodno čl. 239 ZKP-a obavezao okrivljenog Ćosovića da na ime imovinsko pravnog zahtjeva uplati oštećenom Arsović Vidaku iznos od </span><span class="span3">3.000,00 eura, obzirom da je sud </span><span class="span6"> </span><span class="span3">utvrdio iz provedenih dokaza, u prvom redu iskaza oštećenog koji je objasnio da od okrivljenog potražuje novac u tom iznosu, obzirom da je sa istim dogovorio da mu za izvršene usluge plati 5.000,00 eura, </span><span class="span3"> i to u roku od 3 mjeseca od dana pravosnažnosti presude. </span>
</p>
<p>&nbsp;</p>
<li style="text-align:center;">
<span class="span1">OSNOVNI SUD U KOTORU</span>
</li>
<li style="text-align:center;">
<span class="span1">Dana, 26.09.2016. godine</span>
</li>
<p>&nbsp;</p>
<li>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                                          S U D I J A</span>
</li>
<li>
<span class="span1">Aleksandra Čolan</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                      Danijela Samardžić</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA: Protiv ove presude dozvoljena je žalba Višem sudu Podgorica, u roku od 15 dana od dana prijema, a preko ovog suda. </span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
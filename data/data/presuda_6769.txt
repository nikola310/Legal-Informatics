<div style="text-align: right">
	<strong>K.br. 2010/28</strong><br>
	&nbsp;</div>
<div style="text-align: center">
	<strong>U IME NARODA</strong></div>
&nbsp;
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U PODGORICI</strong>, kao prvostepeni, krivični po sudiji pojedincu Željki Jovović, uz učešće Rajković Ranijele, kao zapisničara u krivičnom predmetu protiv okrivljenog <strong>A. R.</strong> iz Podgorice, zbog krivičnog djela neovlašćeno snimanje i prisluškivanje iz čl. 173 Krivičnog zakonika, odlučujući po privatnoj tužbi S. Đ. od 19.01.2010. godine, nakon održanog glavnog, javnog pretresa dana 24.04.2010. godine u prisustvu&nbsp; privatnog tužioca S.&nbsp; Đ., okrivljenog A. R. i njegovog branioca adv. A. J. donio je i istog dana javno objavio<br>
	&nbsp;</div>
<div style="text-align: center">
	<strong>P R E S U D U</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Okrivljeni:&nbsp; </strong><br>
&nbsp;
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>A. R.</strong>, JMB xxxxxxxxxxxxx, od oca Š. i majke B., rođene A., rođen 19. 11. 1960.&nbsp; godine u Podgorici, sa prebivalištem u mjestu rođenja ul Holandske sestre n.Zagorič, završio Osnovnu školu, nezaposlen, oženjen, otac dvoje punoljetne djece, državljanin Crne Gore, po nacionalnosti Rom, Islamske vjeroispovjesti, lošeg imovnog stanja, osuđivan presudom Opštinskog suda u Titogradu K. br. 378/80 od 28. 04. 1981. godine zbog krivičnog djela iz čl. 152 KZ SRCG (4 mjeseca zatvora uslovno 2 godine), presudom Suda u Njemačkoj od 22. 03. 1990. godine zbog krivičnog djela krađa (10 mjeseci zatvora uslovno 2 godine) i presudom Osnovnog suda u Podgorici K. br. 01/7109 od 27. 05. 2002. godine zbog krivičnog djela iz čl. 172 st. 3 u vezi st. 1 KZ RCG (1 mjesec zatvora uslovno 1 godina).</div>
<div style="text-align: center">
	&nbsp;<br>
	<strong>K r i v&nbsp; &nbsp;j e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Što je:</strong><br>
&nbsp;
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tokom druge polovine 2009. godine neovlašćeno prisluškivao i putem nepoznatih tehničkih sredstava snimao razgovore u stanu S. D., koji mu nisu namijenjeni koje je vodio sa ženom, djecom, bratom i prijateljima, a što je isti saznao dana 15. 10. 2009. godine, gledajući emisiju TV IN „Robin Hud“ tokom koje su emitovani snimci razgovora iz njegovog stana,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo neovlašćeno snimanje i prisluškivanje iz čl. 173 st.1 Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu Sud za navedeno krivično djelo primjenom&nbsp; čl. 4 st.2, čl.42 st.1, čl.52 st.2, čl.53 i 54 Krivičnog zakonika i čl.199, 202 i 364 Zakonika o krivičnom postupku, izriče<br>
	&nbsp;</div>
<div style="text-align: center">
	<strong>USLOVNU OSUDU</strong></div>
<div style="text-align: justify">
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu predhodno utvrđuje kaznu zatvora u trajanju od 40 (četrdeset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se okrivljeni da ovom Sudu plati na ime troškova krivičnog postupka iznos od 30,00€, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	&nbsp;</div>
<div style="text-align: center">
	<strong>O b r a z l o ž e n j e</strong><br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Privatni tužilac je dana 19.01.2010. godine, a nakon što je od strane ODT donijeto rješenje da se odbacuje krivična prijava u kojoj je upućen da se krivično gonjenje u pravu izvršenja krivičnog djela neovlašćeno prisluškivanje i snimanje iz čl. 173. Krivičnog zakonika preduzima po privatnoj tužbi, pokrenuo postupak pred ovom Sudu aktom koji je naslovio kao optužni predlog, protiv okrivljenog A. R. zbog krivičnog djela neovlašćeno prisluškivanje i snimanje iz čl. 173 Krivičnog zakonika. Imajući u vidu da se krivično gonjenje za navedeno krivično djelo vodi po privatnoj tužbi, sud je akt cijenio kao privatnu tužbu. U tužbi je navedeno da je okrivljeni&nbsp; tokom druge polovine 2009. godine neovlašćeno prisluškivao i putem nepoznatih tehničkih sredstava snimao razgovore u stanu privatnog tužiona, a koje je on vodio sa ženom, djecom, bratom i prijateljima, a što je saznao dana 15.10.2009. godine gledajući emisiju TV IN- Robin Hud, tokom koje su emitovani snimci razgovora iz njegovog stana. Ostajući u cjelosti pri navodima podnijete tužbe, privatni tužilac je u završnoj riječi naveo da smatra da je dokazano da je okrivljeni izvršio krivično djelo stavljeno mu na teret, pojašnjavajući da je u podnijetom optužnom aktu okrivljenom stavio na teret da je izvršio krivično djelo iz čl. 173 Krivičnog zakonika, da optuženom stavlja na teret neovlašćeno prisluškivanje iz njegovog stana, a kako se ne razumije u zakon, predlažio je sudu da kvalifikuje djelo kako je to precizirano zakonom,&nbsp; pa je konačno predložio da sud okrivljenog oglasi krivim i osudi po zakonu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je u svojoj odbrani naveo da nije izvršio djelo koje mu je staljeno na teret, te da nije nikog neovlašćeno prisluškivao i snimao a da je tačno da je na prozor svoje sobe, koja se nalazi na 8-9m od prozora privatnog tužioca, postavio Web kameru sa kompjutera i istu okrenuo prema ulazu a da je to uradio iz razloga što je oštećeno njegovih 5 vozila koja su se nalazila parkirana ispre ulaza i sa tog mjesta je u dužem periodu uništavana njegova imovina. Navodi da ova kamera u početku nije snimala ton, a to je trajalo jedan dan, pa je utvrdio da je prekinut neki kabal i osposobio je istu za snimanje zvuka. Sjeća se da je kameru postavio dan prije meča koji je imao S. sa Z. i koji je prikazan na televiziji. Navodi da mu, da bi zaštitio svoju imovinu nije bio potreban ton sa kamere, ali mu je imovina uništavana nekoliko puta i obraćao se državnim organima, pa kako nije dobio zaštitu, popravio je ton, jer čim se čuje glas, čuje se i ko gađa i tako se vidi ko priprema da izvrši neko djelo. Navodi da je kamera snimala sliku i ton 5-6 sati, a da je od tih snimaka izdvajajo po par interesantnih minuta i njih je, preko lica koje se u to razumije, montirao na snimak koji je prikazan na TV IN, dakle iste je vremenski skratio, tako da je na snimku koji je prikazan predstavljeno više događaja iz više dana. Montirajući materijal, želio je da se zaštiti od devet lica koja su njegovi sustanari, a koji su ga uznemiravali, a da je radeći ovo želio da ima dokaz da nije radio ništa nezakonito a ovo jer je osuđen na 10 dana zatvora u prekršajnom postupka, a nije bio ništa kriv. Navodi da je razgovor koji je sniman, a koji je prikazan na TV »IN« djelimično čuo i siguran je da je razgovor iz stana privatnog tužioca, jer je tada bio u svom stanu i čuo glasove privatnog tužioca i njegove žene i lica koja su bila u stanu a nije čuo čitav razgovor jer je bilo puno vrijeđanja koje se odnosilo na njega, pa je pojačao ton svog televizora, jer je i on gledao meč a da je snimak razgovora pregledao uveče oko 1 sat i tada čuo šta su sve govorile njegove komšije. Misli da je S. znao da se sve snima, ali nije siguran pa neće da tvrdi da ne bi nekog povrijedio, te da on ne razgovara sa S. pa mu nije rekao da se snima. Navodi da se za svoju zaštitu obratio Institutu za ljudska prava, kojima je predao snimak, a koji su mu obezbijedili advokata i pozvali TV »IN« kako bi predočili probleme koje je imao i tom prilikom su TV »IN« dostavili predmetni snimak, a sve ovo je uradio jer državne institucije, kojima se više puta obraćao nisu preduzimale nikakvu zaštitu. Navodi da se komšije, od kada su saznali da je postavljena kamera, ponašaju malo bolje, a to je nakon što je prikazan snimak na TV »IN«. Na pitanje branioca je pojasnio da je po nacionalnosti Rom islamske vjeroispovjesti, te da iznemiravanje od komšija doživljava upravo zbog toga, a da u zgradi živi još pripadnika romske vjeroispovjesti, da je kamera vidljiva za sve koji prilaze, da su sadžaji iz stana privatnog tužioca upućeni njemu i njegovoj porodici, da ne zna da postoji krivično djelo neovlašćeno snimanje i prisluškivanje, da je na njegovim vratima na ramazanski Bajram osvanuo grafit »Seli se, usko će ti biti« sa ispisanim krstom, što je prijavio nadležnim institucijama, pa kako niko nije reagovao, morao je da se zaštiti a taj momenat je bio ključni da se obrati Instituciji za zaštitu ljudskih prava i da dostavi snimke.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branilac okrivljenog A. R., advokat A. J. iz Podgorice, u završnoj riječi navela je da na osnovu iskaza okrivljenog kao i svih izvedenih dokaza proizilazi da se u radnjama okrivljenog nijesu stekli svi elementi bića krivičnog dijela stavljenog mu na teret. Ono što je u postupku trebalo utvrditi jeste, da li kamera koja je postavljena na spoljenjem dijelu prozora spavaće sobe okrivljenog predstavlja poseban uredjaj u smislu čl. 173 st.1. KZ CG, te da li je bilo moguće čuti razgovore koji su snimani na određenoj distance bez snimanja kamerom. Navela je da odbrana smatra da u toku postupka nije utvrđeno da li Web kamera predstavlja poseban uređaj u smislu čl. 173 st.1. KZ CG, a razgovori koje je zabilježila kamera su toliko glasno vođeni da su se mogli čuti od strane onih kojima su oni namijenjeni t.j. porodice A. i bez posredstva kamere. Ovo iz razloga što je&nbsp; intezitet tonova glasova koji se čuju na snimku toliko visok da bi se mogao čuti na veoma velikoj udaljenosti bez ikakvog pomoćnog tehničkog sredstva. Dalje je navela da druga stvar koju je bilo potrebno utvrditi jeste, da li kamera postavljena na vidnom mjestu, te da li su sva lica koja su prosječne pažnje mogla znati da je kamera postavljena. Takođe je istakla da iz video i audio zapisa prozilazi da se privatni tužilac niti pojavljuje, niti čuje, niti pominje na istom, pa isti ne moze imati pravo podnošenja privatne tuzbe u ovoj pravnoj stvari pa bi istu valjalo zbog toga odbaciti. Ukoliko je sud drugačijeg mišljenja ukazala je sudu na iskaze svjedoka L. M. i L. D. iz kojih se nedvosmisleno može zaključiti da je privatni tužilac i mjesec dana prije objavljivanje ovog snimka na TV “In” znao da je kamera postavljena na vidnom mjestu što znači da mu je bilo poznato da se snima. Ukazala je da ono što je sud na osnovu provedenih dokaza mogao da utvrdi jeste da je kamera postavljenja ne sa umišljajem okrivljenog da snima razgovore bilo čije, već da zaštiti vlastiti i porodični integritet i svoju imovinu jer je okrivljeni želio da&nbsp; obezbijedi pravo na mirno uživanje imovine koje mu je bilo u kontinuitetu ugrožavano i to mnogo prije nego što je kamera postavljena. U ovoj konkretnoj situaciji njen branjenik je bio prinudjen da sam štiti sebe i svoju porodicu i to na najbezbolniji način postavljanjem kamere na spoljnjem dijelu prozora na posebnom dijelu zgrade, jer to državni organi nijesu ucinili na njegove zahtjeve. Zbog svega navedenog predložila je sudu da njenog branjenika oslobodi od optužbe, posebno što kod istog sud nije utvrdio da je postojao umišljaj da se ovo krivično djelo izvrši, a sam okrivljeni&nbsp; nije kriv za počinjeno djelo usljed stvarne zablude u kojoj se našao jer nije bio svjestan zakonom određenih obilježja ovog krivičnog djela, smatrajući da je isto dozvoljeno.<br>
	Okrivljeni A. R.&nbsp; u završnoj riječi je prihvatio u cjelosti završnu riječ svog branioca, te ostao pri navodima iznijete odbrane i dodao da nad njim i njegovom porodicom su pokušana tri ubistva, što će vrlo lako dokazati. Dalje je naveo da je predmetnu kameru postavio da zaštitim sebe i svoju porodicu usred bijela dana i da nije znao da ne smije da snima, te da je to zabranjeno.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku provjeravajući činjenične navode optužbe,&nbsp; izvršio uvid u snimak emisije "Robin Hud" dostavljen sudu od TV „IN“, u svojstvu svjedoka saslušao privatnog tužioca S. Đ., saslušao svjedoka L. M., svjedoka L. D., pročitao zapisnik o uvidjaju MUP-a CB Podgorica Ku.br. 2223/07 od 22.12.2007. godine, pročitao zahtjev za sprovodjenje istrage A. R. podnijet Višem sudu u Podgorici dana 14.12.2009. godine, izvršio uvid u 15 fotografija na kojima je prikazana predmetna kamera i pročitao izvod iz KE na ime okrivljenog od 02.02.2010. godine.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je vršeći uvid u tonski snimak koji je objavljen u okviru emisije "Robin Hud" emitovanoj na "TV IN", utvrdio da je amaterskom Web kamerom izvršen audio- video zapis i to dana 26.05.2009. godine, dana 09.09.2009. godine i dana 08.09.2009. godine, a na kojem snimku se čuje razgovor iz stana privatnog tužioca.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz uvida u 15 fotografija, utvrdjuje se da je fotografisana zgrada u kojoj žive okrivljeni i privatni tužilac, te okolina iste, kao i prozor od stana A. na kome je bila instalirana kamera. &nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Saslušan u svojstvu&nbsp; svjedoka privatni tužilac je u svom iskazu naveo da je za činjenicu da ga komšija A. R. snima saznao gledajući emisiju "Robin Hud" na "TV IN". Tom prilikom je vidio i shvatio da je snimanje izvršeno na dan kada je boksovao njegov rođak I. S. dana 25.05.2009. godine. Tom prilikom u stanu je bila cijela njegova porodica, tj. supruga, djeca, brat, sinovac i kum. Naveo je da prilikom gledanja boks meča svi prisutni su navijali i psovali S. Z. a koji je bio protivnik S. u navedenom meču, tako da su sve riječi i psovke koje su upućivali tom prilikom bile namijenjene Z., a ne nikako njegovom komšiji A. R.. Dalje je naveo da je na snimku prikazano više dogadjaja, te da je ovaj dogadjaj dok su gledali boks meč samo jedan od prikazanih, dok na sledećem snimku okrivljeni je snimao i razgovor njegove supruge i komšinice u njihovom stanu. Pojasnio je da je na snimku čuo glas svoje supruge, kao i glasove komšija i komšinica koji su vodjeni u susjednom stanu, jer prilikom snimanja nije snimljeno sve samo iz njegovog stana, već se na istom čuju i razgovori iz komšijskih stanova. Dodao je da je taj snimak A. snimio i isti upotrebljavao da bi dokazao svoju ugroženost. Takodje je naveo i to da smatra da okrivljeni A. radi zaštite svoje imovine nije imao potrebu da stavlja kameru na prozor gdje je istu postavio, jer ta kamera je okrenuta ka njegovom ulazu, dok je ulaz A. sa druge strane. Još jednom je istakao da nije znao za snimanje prije emitovanja navedene emisije na "TV IN", kao i to da ni njegova supruga takodje nije znala za postojanje ovog snimka do emitovanja pomenute emisije. Pojasnio je da nije vidio ranije da je kamera bila postavljena, a iz razloga jer je bila mala, te nije ni obraćao pažnju prema tom mjestu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok L. M. u svom iskazu naveo je da je o predmetu svjedočenja upoznat od strane okrivljenog A., sa kojim je inače u prijateljskim odnosima. Istakao je da živi u porodičnoj kući koja se nalazi na 5 - 6 m od stana gdje živi okrivljeni. Kada je okrivljeni postavio kameru isti ga je upoznao sa tom činjenicom i rekao mu da je postavio kameru koja snima, &nbsp;a kasnije je primijetio samo kameru a na emisiji "Robin Hud" je saznao da kamera snima i ton. Inače okrivljeni mu je rekao da je kameru postavio iz razloga jer su se u njihovom komšiluku često dešavale imovinske štete. Dalje je naveo da je kamera postavljena na ćošku prozora od stana A., te da su po njegovom mišljenju istu mogli svi vidjeti. Inače, pojasnio je da mu privatni tužilac nikada nije rekao da zna da je postavljena kamera, niti mu je ikada rekao da zna da se snimaju razgovori a jednom prilikom nakon njegovog verbalnog duela sa S. isti mu je rukom pokazao prema kameri i tom prilikom mu rekao "ušao si u video krug", ali kako je svjedok naveo nije bio siguran da li je to bilo prije ili poslije prikazanog snimka na "TV IN".<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok L. D. u svom iskazu naveo je da mu je A. R. komšija, da je sa istim u dobrim komšijskim odnosima, te da mu je poznato da je isti zbog čestih šteta koje su mu se dešavale, postavio kameru, da je lično vidio kada je A. montirao kameru, ali da nije siguran kada je ta kamera postavljena. Naveo je da je, po njegovom mišljenju, kamera bila postavljena na vidnom mjestu na fasadi zgrade u kojoj žive A. i S.. Pojasnio je da mu je A. rekao da kamera obuhvata dio prostora ispred njegovog ulaza, kao i obližnje kuće, te da će iz tih razloga biti bezbjedno što se tiče nanošenja štete na njihovoj imovini. Svjedok je pojasnio da nije znao da kamera snima i ton, da mu A. to nije rekao, a to je saznao kada je odgledao emisiju "Robin Hud". Svjedok je naveo i to da jedne prilike kad je vodjen razgovor izmedju njega, njegovog brata i privatnog tužioca Strugara, i tom prilikom došlo do žučnije rasprave, S. im je rekao nešto kao "tiše, snima se, ušli ste u video krug" te pojasnio da mu S. nikada nije rekao da zna da se snima niti su o tome pričali jer ne komuniciraju.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o uvidjaju MUP-a CB Podgorica Ku.br. 2223/07 od 22.12.2007. godine, a koji je sačinjen povodom narušavanja javnog reda i mira u naselju Zagorič-Holandske sestre C, utvrđuje se da je dana 20.12.2007. godine, došlo do svadje gradjana, kojom prilikom je pucano iz vatrenog oružja. Ovlašćeni policijski službenici vršeći uvidjaj utvrdili su da ispred stana vlasnika A. R. na betonskoj podlozi pronadjene su četiri čaure, koje su obilježene markerima, kao i čaure koje su pronadjene na pijesku. Dalje je konstatovano da je staklo na vratima terase od stana A. bilo polomljeno, te je tom prilikom pronadjeno i kamenje kako na terasi, tako i u dvije prostorije u pomenutom stanu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zahtjeva za sprovodjenje istrage od 14.12.2009. godine, utvrdjuje se da je A. R., nakon što je Državno Tužilaštvo odbacilo njegovu krivičnu prijavu, podnio zahtjev za sprovođenje istrage Višem sudu protiv lica Š.V., S. Đ., Ć. M., S. V., V. S. i V. B., zbog osnovane sumnje da su izvršili krivično djelo izazivanje nacionalne, rasne i vjerske mržnje, razdora i netrpeljivosti iz čl. 370. st.2. u vezi st.1. Krivičnog zakonika u sticaju sa krivičnim djelom izazivanje opšte opasnosti iz čl. 327. st.1. Krivičnog zakonika, kao i krivičnog djela rasna i druga diskriminacija iz čl. 443. st.1. Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz KE koji glasi na ime A. R. dat od strane UP PJ Podgorica br. 11-245/10-1914/2-249 od 02.02.2010. godine, utvrdjuje se da je isti osuđivan i to: presudom Opštinskog suda u Titogradu K. br. 378/80 od 28. 04. 1981. godine zbog krivičnog djela iz čl. 152 KZ SRCG (4 mjeseca zatvora uslovno 2 godine), presudom Suda u Njemačkoj od 22. 03. 1990. godine zbog krivičnog djela krađa (10 mjeseci zatvora uslovno 2 godine) i presudom Osnovnog suda u Podgorici K. br. 01/7109 od 27. 05. 2002. godine zbog krivičnog djela iz čl. 172 st. 3 u vezi st. 1 KZ RCG (1 mjesec zatvora uslovno 1 godina).<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz činjenične gradje koja proizilazi iz sadržine dokaza provedenih tokom postupka, koje je sud cijenio kako pojedinačno, tako i u njihovoj medjusobnoj povezanosti, a dovodeći ih u vezu sa odbranom okrivljenog, sud je nesumnjivo utvrdio da je okrivljeni A.R. izvršio krivično djelo neovlašćeno prisluškivanje i snimanje iz čl. 173. st.1. Krivičnog zakonika, na način, vrijeme i mjesto kako je to bliže opisano u izreci presude.<br>
	&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;Okrivljeni A. R. u svojoj odbrani negirao je izvršenje krivičnog djela stavljenog mu na teret, navodeći da je tačno da je postavio kameru u ćošku prozora svog stana, a što je sud utvrdio i samim uvidom u predmetne fotografije, te da je ista bila osposobljena ne samo za video, već i za audio zapis. Okrivljeni je objasnio i razloge zbog čega je instalirao kameru, tj. da bi zaštitio svoju imovinu jer su mu se već više puta dešavale štete na automobilu, te da je istu usmjerio prema njegovom ulazu. Nadalje, okrivljeni u svojoj odbrani je naveo kako je siguran da je navedena kamera snimila razgovor iz stana privatnog tužioca S., jer je pregledajući i preslušavajući audio-video zapis sa te kamere čuo razgovor i kako je naveo sa sigurnošću prepoznao glas privatnog tužioca i njegove supruge, kao i drugih lica koji su bili u stanu privatnog tužioca, odnosno da je čuo sve što su govorili njegove komšije. Medjutim, ovakvi navodi odbrane okrivljenog po mišljenju suda u potpunosti imaju karakter priznanja za izvršeno krivično djelo, i ako je okrivljeni u svojoj odbrani naveo da nije znao da su takve njegove radnje zabranjene, odnosno da iste predstavljaju krivično djelo, a našta je ukazala i njegov branilac, tj. da je njen branjenik bio u stvarnoj zabludi što se tiče predmetnog krivičnog djela, odnosno da nije bio svjestan zakonski odredjenih obilježja ovog krivičnog djela smatrajući da je isto dozvoljeno.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je rješavajući ovu krivično-pravnu stvar smatrao da je najprije neophodno ukazati na sama obilježja bića ovog krivičnog djela. Naime, neovlašćeno prisluškivanje i snimanje iz čl. 173 st.1 čini onaj ko posebnim uređajima neovlašćeno prisluškuje ili snima razgovor, izjavu ili kakvo saopštenje koji mu nisu namijenjeni, pri čemu se pod posebnim uređajima podrazumijevaju oni uređaji koji omogućavaju da se čuje ili da se bolje čuje razgovor koji se vodi ili izjava koja se daje na određenoj distanci, bez kojih se inače ne bi čuli, odnosno uređaji koji omogućuju da se razgovori ili izjave tonski snime, tako da se mogu reprodukovati.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dakle, za izvršenje ovog krivičnog djela neophodno je da se vrši tonsko registrovanje, odnosno tonski zapis razgovora, tj. usmene komunikacije dva ili više lica i to posebnim uredjajima, a koji uredjaji u smislu postojanja ovog krivičnog djela predstavljaju bilo koji uredjaj koji omogućava takvo tonsko registrovanje koje se može reprodukovati, što u ovoj krivično-pravnoj stvari svakako jeste slučaj, a što se jasno da zaključiti iz uvida u sami snimak emitovan u emisiji "Robin Hud" na "TV IN", a gdje se jasno čuje razgovor iz stana privatnog tužioca, a što ni sam okrivljeni nije sporio, već je sa sigurnošću tvrdio da na predmetnom snimku se jasno čuje razgovor privatnog tužioca, njegove supruge i drugih lica iz njihovog stana, kako je to prethodno navedeno. S toga je sud iz navedenih razloga odbio kao neosnovan predlog branioca okrivljenog za vještačenje tonskog zapisa, tj. da li na istom se čuje glas supruge privatnog tužioca, jer je sud imajući u vidu navedeno tu činjenicu uzeo kao dokazanom. Takođe, upravo iz navedenih razloga, sud je navode branioca okrivljenog u ovom dijelu smatrao neosnovanim i iz navedenih razloga odbio njegov predlog da se izvrši vještačenje u smislu da li predmetna kamera predstavlja poseban uredjaj u smislu čl. 173. st.1. Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nadalje, za postojanje ovog krivičnog djela potrebno je da se isto vrši neovlašćeno, odnosno da se snimanje vrši bez znanja i pristanka lica čiji se razgovor prisluškuje, odnosno snima.<br>
	Iz iskaza privatnog tužioca, koji je saslušan kao svjedok, proizilazi da je za predmetni snimak razgovora iz njihovog stana saznao gledajući emisiju „Robin Hud“emitovanu na "TV IN", kada je na snimku jasno čuo razgovor iz svog stana, a koji se vodio u toku meča S.-Z., kojom prilikom su svi psovali a sve riječi i psovke koje su upućivali tom prilikom bile su namijenjene Z., a ne nikako njegovom komšiji A. R., kao i glasove komšija iz susjednog stana. Kada se ovakav iskaz privatnog tužioca dovede u vezu sa iskazima svjedoka L. M. i L. D., u dijelu u kojem su naveli da su i jedan i drugi svjedok iz razgovora sa okrivljenim, a sa kojim su inače kako su naveli u dobrim odnosima, saznali da je isti postavio kameru, i to kako im je sam okrivljeni rekao koja je osposobljena za snimanje video ali ne i audio zapisa odnosno tona, te da su i oni gledajući emisiju "Robin Hud" na "TV IN" saznali da navedena kamera snima i ton. Činjenica je da su navedeni svjedoci dalje u svojim iskazima naveli da su jedne prilike razgovarajući sa privatnim tužiocem kada im je rekao &nbsp;da se snima i da su ušli u videokrug. Navedeno može navesti na zaključak da je privatni tužilac znao za postojanje kamere, a što sud opet sa sigurnošću nije mogao utvrditi, a s obzirom da je zapažanje svakog pojedinca uslovljeno njegovom subjektivnom moći zapažanja, kao i samog interesovanja za isto. Medjutim, ta činjenica, odnosno da je privatni tužilac čak i znao za postojanje kamere, u ovom konkretnom slučaju nije od značaja, budući da privatni tužilac nije znao da je ista osposobljena za tonsko snimanje, a naročito da je mogao znati da ista može snimati i razgovor iz njegovog stana. Iskaze navedenih svjedoka sud je cijenio kao jasne i objektivne i iz tih razloga ih u potpunosti prihvatio. Sud je takodje prihvatio i iskaz privatnog tužioca u dijelu da je za snimak razgovora iz njegovog stana saznao tek nakon odgledane emisije emitovane na "TV IN", a čemu ide u prilog i sami datum podnošenja krivične prijave privatnog tužioca Osnovnom tužilaštvu, a što proizilazi iz spisa predmeta. Naime, isti je podnio krivičnu prijavu dana 21.10.2009. godine, dakle nakon emitovanja navedene emisije, a iz čijeg uvida je sud utvrdio da je ista prikazana na "TV IN" dana 15.10.2009. godine. Dakle, neosprona činjenica je da je privatni tužilac imao namjeru i interes da okrivljenog optuži za ovo krivično djelo, a što dokazuje i sam ovaj krivični postupak. S toga, po mišljenju suda potpuno bi bilo logično za očekivati, da je privatni tužilac znao da navedena kamera može snimati i razgovor iz njegovog stana, isti bi krivičnu prijavu podnio znatno ranije, a ne po emitovanju navedene emisije na "TV IN", što jasno navodi na zaključak da privatni tužilac saznanje o tonskom zapisu navedene kamere, te prisluškivanja razgovora iz njegovog stana nije mogao znati ranije, već je za istu saznao tek po emitovanju navedene emisije. S toga, po nalaženju suda, u potpunosti je utvrdjen i ovaj element bića predmetnog krivičnog djela, da je okrivljeni navedene radnje preduzeo neovlašćeno, da je snimao razgovor koji mu nije namijenjen bez znanja i pristanka privatnog tužioca, zbog čega sud navode branioca okrivljenog u tom dijelu takodje smatra neosnovanim.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imajući u vidu navedeno, za ovaj sud su neprihvatljivi navodi odbrane okrivljenog da je kameru postavio isključivo radi zaštite svoje imovine. Ovo sa razloga što, kako je i sam okrivljeni naveo, kameru nije osposobio samo za video, već i za tonsko snimanje i registrovanje razgovora, pa kako je dalje naveo, s obzirom da se kamera nalazila na 8 - 9 m od prozora stana privatnog tužioca, okrivljeni je mogao znati da navedena kamera može snimiti i razgovor iz stana privatnog tužioca, a što je u ostalom i bila njegova namjera s obzirom da se po njegovom sopstvenom kazivanju osjećao ugroženim od komšija u smislu vrijedjana njegove nacionalne i vjerske pripadnosti, a što je takodje utvrdjeno iz prethodno navedenih zapisnika o uviđaju i zahtjeva za sprovodjenje istrage Višem sudu u Podgorici podnijetog od strane okrivljenog, te je nakon snimanja razgovora iste i montirao izdvajajući samo pojedine dijelove razgovora, kako to pojašnjava u svojoj odbrani.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nadalje, što se tiče odbrane okrivljenog u dijelu u kojem je naveo da nije znao da postoji krivično djelo neovlašćeno snimanje i prisluškivanje, kao i navodi njegovog branioca da je isti krivično djelo počinio usled stvarne zablude, za ovaj sud su u potpunosti neprihvatljivi. Ovo sa razloga, što zbog same specifičnosti navedenog krivičnog djela, kao i činjenice da se u poslednje dvije godine o ovom i srodnim djelima vodi polemika u najvišim državnim i sudskim instancama, što sve prenose sredstva javnog informisanja, a što se sam okrivljeni mogao upoznati iz svakodnevnih natpisa dnevne štampe, kao i drugih medija, skoro je nezamislivo da postoji bilo koje punoljetno lice koje bi se našlo bilo u stvarnoj, bilo u pravnoj zabludi da u svojoj svijesti nema saznanja o zabranjenosti predmetnog krivičnog djela. Ovakvom zaključku ide u prilog i činjenica da je okrivljeni državljanin Crne Gore, te je isti morao biti upoznat sa zajamčenim pravima i slobodama svakog gradjanina koji garantuje najviši pravni akt, Ustav Crne Gore, a koji u članu 28 jamči nepovredljivost fizičkog i psihičkog integriteta čovjeka, kao i njegove privatnosti i ličnih prava.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S toga, imajući prethodno navedeno u vidu sud je mišljenja da je okrivljeni prilikom vršenja navedenih radnji bio svjestan da iste predstavljaju zabranjenu djelatnost, pa je preduzimajući iste u konkretnom slučaju po njegovom sopstvenom kazivanju i htio, postupajući dakle sa direktnim umišljajem kao oblikom vinosti, čime se u njegovim radnjama pored objektivnih, stekli i svi subjektivni elementi bića krivičnog djela stavljenog mu na teret.<br>
	Shodno navedenom sud je navode branioca okrivljenog u tom dijelu takodje smatrao neosnovanim.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako se sud prilikom rješavanja ove krivično-pravne stvari nije upuštao u ocjenu same fizičke ugroženosti okrivljenog i članova njegove porodice, a iz razloga što isto i nije predmet optužnog akta, te ne ulazi u biće predmetnog krivičnog djela, to sud nije prihvatio predloge branioca okrivljenog da se izvrši uvid u medicinsku dokumentaciju i angažuje vještak medicinske struke radi utvrđivanja da su bili uznemiravani. Takođe, sud nije prihvatio predlog branioca okrivljenog da se pročita tekst o Šećerku „Fantom sije paniku i strah“ i izvrši uvid u krivične prijave koje je okrivljeni podnosio policiji, nalazeći da je isto nepotrebno, te da bi u konkretnom slučaju dodatno opteretilo ovaj postupak. Sud nije prihvatio predlog privatnog tužioca da se na pretresu saslušaju u svojstvu svjedoka stanari zgrade Š. V., Š. B., V. Z.&nbsp; i A. H. na okolnosti koliko je ko bio ugrožen, nalazeći da saslušanje ovih svjedoka ne bi vodilo rasvjetljenju konkretne krivične stvari jer utvrđivanje činjenice ugroženosti ne ulazi u biće predmetnog krivičnog djela zbog čega je provođenje dokaza saslušanjem svjedoka odbio kao&nbsp; nepotrebno.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imajući u vidu nesumnjivo utvrdjeno činjenično stanje sud nije prihvatio predlog branioca okrivljenog da se na pretresu saslušaju u svojstvu svjedoka A. A., A. H., L. B., V. J. i K. G., a ovo imajući u vidu da je njihovo saslušanje predloženo radi utvrđivanja okolnosti gdje se nalazila predmetna kamera, kada je i zbog čega okrivljeni kameru postavio. Sud nalazi da su prednje okolnosti utvrđene provedenim dokazima na glavnom pretresu i to izvršenim uvidom u snimak TV IN, kao i uvidom u fotografije, a okolnosti zašto i kada je okrivljeni postavio kamere sud je utvrdio iz odbrane okrivljenog.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je iz činjeničnog opisa izostavio navode da je okrivljeni predmetni snimak „dostavio uredniku emisije“, iz razloga što tokom postupka nije nesumnjivo utvrđeno da je okrivljeni dostavio predmetne snimka, te imajući u vidu navode privatnog tužioca date u završnoj riječi da okrivljenom stavlja na teret neovlašćeno prisluškivanje iz njegovog stana, dakle krivično djelo iz čl. 173 st.1, za koje je okrivljeni i oglašen krivim.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora vrste i visine krivične sankcije sud je najprije cijenio sve okolnosti iz čl. 42. Krivičnog zakonika koje su od uticaja da kazna bude manja ili veća, pa je od olakšavajućih okolnosti na strani okrivljenog cijenio njegove lične i porodične prilike, da je oženjen, otac dvoje djece, lošeg imovnog stanja, dok sud nije cijenio kao otežavajuću okolnost njegovu raniju osudjivanost imajući u vidu protek vemena i činjenicu da se radi o krivičnim djelima nesrodnim sa predmetnim krivičnim djelom a što je sud utvrdio izvršenim uvidom u izvod iz kaznene evidencije na ime optuženog. Imajući uz navedeno u vidu i ličnost okrivljenog kao izvršioca, kao i pobude za izvršenje krivičnog djela, njegov osjećaj ugroženosti po osnovu nacionalne i vjerske pripadnosti, sud je mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela čime će u potpunosti biti ostvarena svrha izricanja uslovne osude iz čl. 52. Krivičnog zakonika, a u okviru opšte svrhe izricanja krivičnih sankcija iz čl. 4. st.2. Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka - sudskog paušala zasnovana je na odredbi iz čl. 202 Zakonika o krivičnom postupku. Isti je u iznosu od 30,00 €, odmjeren shodno dužini trajanja postupka, složenosti predmeta i imovinskim prilikama okrivljenog.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;Na osnovu navedenog, a u smislu citiranih zakonskih odredbi odlučeno je kao u izreci presude.<br>
	&nbsp;</div>
<div style="text-align: center">
	<strong>OSNOVNI SUD U PODGORICI</strong></div>
<div style="text-align: center">
	<strong>Dana 24.04.2010. godine</strong><br>
	&nbsp;</div>
<div style="text-align: right">
	<strong>PREDSJEDNIK VIJEĆA - SUDIJA<br>
	Željka Jovović</strong><br>
	&nbsp;</div>

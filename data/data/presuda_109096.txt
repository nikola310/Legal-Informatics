<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-size:12pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">     Posl.br. K. ..</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U K.</span><span class="span1">, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog Z. N.</span><span class="span2">,</span><span class="span1"> zbog krivičnog djela ugrožavanje javnog saobraćaja iz čl. 339. st. 3. u vezi  st. 1. Krivičnog zakonika CG, koji se vodi po optužnom predlogu ODT-a K. Kt. br. .. od .. godine, nakon glavnog i javnog pretresa održanog dana ... godine u prisustvu savjetnika ODT Kotor M. R. i okrivljenog, donio je i istog dana javno objavio sledeću</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">OKRIVLJENI </span><span class="span1">Z. N., JMBG ..., od oca V. i majke S., rođene K., rođen ... godine u B. P., stalno nastanjen u B., ulica . ..</span><span class="span1">, državljanin C. G., recepcioner, oženjen, otac dvoje djece, sa završenom SSS, srednjeg imovnog stanja, neosuđivan, protiv kojeg se ne vodi postupak za drugo krivično djelo, </span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>
<span class="span1">Što je</span>
</p>
<p>
<span class="span1">Dana, ... godine oko 14,40 časova na J. putu B.i-B., upravljajući putničkim vozilm marke „..“ reg.ozn. .., suprotno odredbama čl. 17 st. 2 Zakona o bezbjednosti saobraćaja na putevima, iako je bio svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život i tijelo oštećenih A. B. i U.B. iz B., na način što, prilazeći obilježenom pješačkom prelazu, nije upravljao vozilom na način kojim ne ugrožava druge učesnike u saobraćaju i nije prilagodio brzinu vozila tako da u svakoj situaciji može bezbjedno da zaustavi vozilo ispred pješačkog prelaza, već je nastavio kretanje, iako je oštećena A. B. sa svoje dvoje mal. djece otpočela prelazak kolovoza sa desne na lijevu stranu preko pješačkog prelaza i prednjim desnim dijelom vozila udario u njih, uslijed čega je A. B. zadobila lake tjelesne povrede u vidu krvnog podliva lijevog lakta i otrgnuća nokta palca lijevog stopala, a mal. U. B. lake tjelesne povrede u vidu oguljotine lijeve usne školjke i krvnog podliva i oguljotine nogu,</span>
</p>
<p>
<span class="span1">        -  čime je učinio krivično djelo ugrožavanje javnog saobraćaja iz čl. 339. st.3. u vezi st. 1. Krivičnog zakonika.</span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivično pravne odredbe i člana </span><span class="span1">3, 5, 8, 13, 16, 36, 42, 52, 53 i 54 Krivičnog zakonika i čl. 226, 227, 229, 239 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 30 (trideset)  dana i istovremeno određuje da se kazna neće izvršiti ukoliko optuženi za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je optuženi na ime troškova krivičnog postupka uplatiti iznos od ..,00 eura i na ime sudskog paušala iznos od .,00 eura, u roku od dva mjeseca od  dana pravosnažnosti presude na žiro račun Osnovnog suda Kotor br. ...</span>
</p>
<p>&nbsp;</p>
<p>
<span class="span1">Ošt. .A. B.se sa postavljenim imovinskopravnim zahtjevom upućuje na parnicu.</span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT K. aktom Kt. broj . od . godine optužilo je Z. N. zbog izvršenja krivičnog djela ugrožavanje bezbjednosti javnog saobraćaja iz člana 339 stav 3 u vezi stava 1 KZ CG. </span>
</p>
<p>&nbsp;</p>
<p>
<span class="span1">U svojoj odbrani okrivljeni Z. N. je izjavio da djelimično priznaje djelo koje mu se stavlja na teret i krivicu za isto, te je naveo da je dana .. godine oko 14:15 časova, vraćajući se kući sa posla bulevarom u B., upravljao vozilom marke .. reg. ozn. BD .., i to od kružnog toka ka semaforima, lijevom saobraćajnom trakom, namijenjenom za taj pravac kretanja, a bila je velika gužva i kolona, te je i on bio u koloni, neposredno prije pješačkog prelaza, koji vodi od teniskih terena ka BIP-u, te da je ispred njega bilo jedno vozilo, paralelno sa tim vozilom je bio autobus, a iza autobusa je bio kombi, koji se kretao paralelno sa njim. Naveo je i da su vozilo koje se nalazilo ispred njega i autobus nesmetano nastavili preko pješačkog prelaza, zbog čega su kombi i on nastavili kretanje, ali je on u jednom trenutku, obzirom da je prethodno gledao da li sa lijeve strane na pješačkom prelazu nailazi neki pješak, vidio da kombi naglo koči i gotovo istovremeno je ispred sebe, na pješačkom prelazu, vidio ženu sa dvoje djece na udaljenosti od svega 3m, koji su prelazili kolovoz sa desne na lijevu stranu, zbog čega je naglo skrenuo u lijevo, koliko je mogao, istovremeno kočeći, ali je ipak ostvario kontakt sa jednim djetetom i ženom. Da je odmah izašao i pomogao ženi koja je pala, i to ne usled udara, već zato što se poklizala u pokušaju da povuče dijete, a on je vidio da je ona usled tog pada zakačila u blatobran njegovog vozila i odvalila nokat, dok na djeci nije vidio povrede, pa je ponudio da ih odvede u dom zdravlja, ali je žena počela da viče, a nakon toga se okrenula i otišla sa djecom, iako joj je on rekao da ostane, a on je pozvao policiju i sam je čekao 20 minuta, obzirom da je žena sa djecom otišla, a ljudi oko njega su mu govorili da vrati auto unazad, da se skloni sa puta, ali on to nije htio, odnosno nije htio da izbjegne bilo kakvu krivicu, te je on zamolio kolegu koji je slučajno naišao da pođe u dom zdravlja da vidi jesu li tamo, a taj kolega ga je nazvao, dok je trajao uviđaj, i rekao mu da je žena u domu zdravlja, pa je on otišao tamo sa policijom i ispred doma zdravlja su davali izjave. </span><span class="span1">Dodao je da je tog dana preživio šok, da je otprilike mjesec dana nakon saobraćajne nezgode istekla registracija na tom vozilu, ali nije želio da ga registruje već ga je prodao, a nije produžio ni vozačku dozvolu, koja je istekla u oktobru, te nije ni sjeo za volan od dana kada je bila saobraćajna nezgoda, kao i da je kontaktirao supruga oštećene, koji mu je rekao da je sve u redu, tako da nakon 20-ak dana više nije ni zvao.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenog, sud je proveo sledeće dokaze: na saglasan predlog stranaka pročitao je </span><span class="span1">izjavu svjedoka oštećene B. A., zapisnik o uviđaju UP B. sa skicom lica mjesta, </span><span class="span1">izvještaje ljekara specijalista HMP B. na ime B. A. i B. U., na saglasan predlog stranaka pročitao je nalaz i mišljenje vještaka medicinske struke dr N.Radojevića od ...godine i nalaz i mišljenje vještaka saobraćajne struke Đ. V.  od ...godine, izvod iz kaznene evidencije za okrivljenog -uvjerenje Ministarstva pravde od ...godine.</span>
</p>
<p>&nbsp;</p>
<p>
<span class="span1">Svjedok oštećena B. A. je, prilikom davanja izjave, navela da je dana ...godine oko 14:00 časova, kao i svakog dana, krenula sa djecom na plažu i došla do pješačkog prelaza na bulevaru kod BIP-a, namjeravajući da pređe ulicu i nastavi ka . plaži, te da je za jednu ruku držala jednu kćerku, a za drugu ruku, drugu. Da je na pješačkom prelazu, nakon što se vozilo koje je dolazilo od kružnog toka i bilo u desnoj saobraćajnoj traci, bliže trotoaru gdje se ona nalazila, zaustavilo, otpočela prelazak kolovoza, da bi u trenutku kada je prešla desnu saobraćajnu traku, vidjela da u lijevoj saobraćajnoj traci velikom brzinom nailazi vozilo koje nije imalo namjeru da se zaustavi, zbog čega je zastala sa djecom, ali je to vozilo započelo kočenje preko njene lijeve noge, usled čega je posrnula i pala. Navela je i da je vozilo zakačilo petu njene mlađe kćerke, koja je bila sa njene desne strane i koja je usled toga odbačena i pala na kolovoz otprilike jedan metar dalje od nje, dok je starija kćerka, koja je bila sa njene lijeve strane, takođe pala i udarila lakat, pa je ona od straha i šoka za dijete, čovjeka, koji je izašao iz kola i plakao, izudarala torbom za plažu, a kada je vidjela da su djeca dobro, od šoka je otišla kući, gdje joj je suprug rekao da nije trebala napustiti lice mjesta. Odlučila je da pođe u dom zdravlja, jer joj se mlađa kćerka žalila da je boli glava i da joj se povraća, a usta su joj bila žuta, i u hitnoj su joj konstatovali povrede i sve je bilo u redu, a mlađa kćerka je zadobila povredu na nozi, ona misli da je na lijevoj, a dok su bili tamo, pojavio se vozač i rekao da je došao da vidi kako su, te da je prethodno zapamtila tablice, da bi mogla da ga prijavi ukoliko se isti ne pojavi. Pridružila se krivičnom gonjenju i postavila je imovinsko-pravni zahtjev, jer se osumnjičeni nije interesovao za njihovo zdravlje i stanje. </span>
</p>
<p>&nbsp;</p>
<p>
<span class="span1">Iz  zapisnika o uviđaju UP B. sa skicom lica mjesta utvrđeno je </span><span class="span1">da se predmetna saobraćajna nezgoda dogodila dana .. godine oko 14:50 časova u ulici .. u Budvi, u kojoj je učestvovalo vozilo .. reg. ozn. .., kojim je upravljao okrivljeni Z. N. i pješaci A. B. i U.B., te da je do saobraćajne nezgode došlo na način što se vozač Z.N., upravljajući putničkim motornim vozilom marke „.. reg. Ozn. .. kretao ulicom .. iz pravca B. u pravcu B. i dolaskom na lice mjesta saobraćajne nezgode prednjim dijelom svog vozila ostvario kontakt sa tijelom pješaka A. B. i U. B., koje su prelazile kolovoz na obilježenom pješačkom prelazu. </span>
</p>
<p>&nbsp;</p>
<p>
<span class="span1">Iz izvještaja ljekara specijaliste HMP B. na ime B. A.utvrđeno je da je ista navela da je udarilo auto na pješačkom prelazu, ali da nije gubila svijest, dok se na palcu lijeve noge nokat odvojio od ležišta i konstatovan je manji hematom na lijevom laktu, dok drugih vidljivih povreda nije bilo. Iz izvještaja ljekara specijaliste HMP B. na ime B. U. utvrđeno je da je majka djeteta navela da ju je udarilo auto na pješačkom prelazu, nakon čega je pala na pod, ali nije gubila svijest, a onda su je poveli kući, gdje je povraćala i žalila se na glavobolju, dok je na pregledu bila svjesna, orjentisana, dobrog opšteg stanja, sa malom ogrebotinom na lijevom uvu i nekoliko manjih hematoma i ogrebotina na nogama. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr N. R. od ...godine proizilazi da je dana ...godine u B.došlo do saobraćajne nezgode u kojoj su učestvovale A.B.. i mldb. U. B., nakon čega su iste pregledane od strane ljekara hitne medicinske pomoći, </span><span class="span1">kojom prilikom su kod mldb. U. B. dijagnostikovane sledeće povrede: oguljotina lijeve ušne školjke, koja povreda je posledica dejstva tupine mehaničke sile i ista je nastala usled pada i udara o tvrdu i neravnu podlogu, a zadobijene povrede se u vrijeme nanošenja kvalifikuju kao laka tjelesna povreda, kao i krvni podlivi i oguljotine nogu, koje povrede su posljedica dejstva tupine mehaničke sile i iste su mogle nastati usled primarnog kontakta tijela pješaka i predmetnog vozila, ali  i usled pada i udara o tvrdi i neravnu podlogu, te se zadobijene povrede u vrijeme nanošenja kvalifikuju kao laka tjelesna povreda, dok se zbirno posmatranom sve navedene povrede u vrijeme nanošenja kvalifikuju kao laka tjelesna povreda. Istom prilikom su kod A.B. dijagnostikovane sledeće povrede: krvni podliv lijevog lakta, kao posledica dejstva tupine mehaničke sile i ista je nastala usled pada i udara o tvrdu i neravnu podlogu, a ista se kvalifikuje u vrijeme nanošenja kao laka tjelesna povreda,</span><span class="span3"> </span><span class="span1">te otgnuće nokta palca lijevog stopala, kao posledica dejstva tupine mehaničke sile i ista je mogla nastati usled pregaženje pneumatikom vozila, ali i usled pada i udara o tvrdu i neravnu podlogu, a u vrijeme izvršenja ista se kvalifikuje kao laka tjelesna povreda, dok se u vrijeme nanošenja sve zadobijene povrede kvalifikuju kao laka tjelesna povreda. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke Đ. V.  od ... godine utvrđeno je da je vozač imao uslova da kočenjem zaustavi vozilo prije linije kretanja pješaka, jer bi mu zaustavni put bio kraći (..) od rastojanja na kome se vozilo nalazilo u momentu stupanja pješaka na pješački prelaz (..), te da je prelaz pješaka preko kolovoza na mjestu gdje je vidno obilježen pješački prelaz, po pravilu, bezbjedan. Vještak je u svom nalazu naveo i da, kako se radi o saobraćajnoj površini namijenjenoj za kretanje pješaka, koju su pješaci koristili, vozač je bio dužan da zaustavi vozilo i propusti pješake koji su već stupili i bili na pješačkom prelazu vremenski oko 3,29 sekundi, što nije bio slučaj, već je nastavio kretanje i ušao u putanju kretanja pješaka, ostvarujući kontakt sa istim. Dao je mišljenje da je do nezgode došlo na način što vozač vozila “.., nije pravovremeno zaustavio vozilo prije pješačkog prelaza preko kojeg su se kretali pješaci od desne prema lijevoj strani kolovoza i do mjesta kontakta se zadržali oko .. sekundi, već je nastavio kretanje i ušao u putanju kretanja pješaka, ostvarujući kontakt sa istim, a takav način upravljanja vozilom se smatra greškom i osnovni je i jedini uzrok nastanka predmetne saobraćajne nezgode, a vozač vozila “. .. je imao tehničkih uslova da kočenjem zaustavi vozilo prije linije kretanja pješaka, jer bi mu zaustavni put bio kraći (..) od rastojanja na kome se vozilo nalazilo u momentu stupanja pješaka na pješački prelaz (..m), dok kod pješaka nema elemenata koji su uticali na nastanak predmetne saobraćajne nezgode. </span>
</p>
<p>&nbsp;</p>
<p>
<span class="span1">Iz izvoda iz Kaznene evidencije za okrivljenog-uvjerenje Ministarstva pravde od 16.11.2014.godine proizilazi da isti nije ranije osuđivan. </span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka koje je sud odbio, niti je bilo drugih prigovora na izvedene dokaze.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3 ZKP-a, a u odnosu na odbranu okrivljenog, koji je izjavio da djelimično priznaje djelo koje mu se stavlja na teret, kao i krivicu za isto, sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni učinio krivično djelo ugrožavanje javnog saobraćaja iz čl. 339 st. 3 u vezi st.1 Krivičnog zakonika CG. </span>
</p>
<p>&nbsp;</p>
<p>
<span class="span1">Ovakvo činjenično stanje sud je utvrdio iz zapisnika o uviđaju UP Ispostava B. sa skicom lica mjesta, nalaza i mišljenja vještaka saobraćajne struke, nalaza i mišljenja vještaka medicinske struke, kao i ostalih provedenih dokaza. Naime, iz zapisnika o uviđaju nesporno je da </span><span class="span1">se predmetna saobraćajna nezgoda dogodila dana ... godine oko .. časova u ulici Ja. put u B., u kojoj je učestvovalo vozilo F. F. reg. ozn. . ., kojim je upravljao okrivljeni Z. N. i pješaci A.B. i U. B., te da je do saobraćajne nezgode došlo na način što se vozač Z. N., upravljajući putničkim motornim vozilom marke „F. F.“ reg. ozn. .. kretao ulicom J. p. iz pravca B. u pravcu B. i dolaskom na lice mjesta saobraćajne nezgode prednjim dijelom svog vozila ostvario kontakt sa tijelom pješaka A. B.i U. B., koje su prelazile kolovoz na obilježenom pješačkom prelazu, a što je u svom iskazu potvrdio i okrivljeni, navodeći da je, iako je kočio kada je vidio ženu sa dvoje djece, </span><span class="span1">ipak ostvario kontakt sa jednim djetetom i ženom, da je odmah izašao i pomogao ženi koja je pala, i to ne usled udara, već zato što se poklizala u pokušaju da povuče dijete, a on je vidio da je ona usled tog pada zakačila u blatobran njegovog vozila i odvalila nokat, dok na djeci nije vidio povrede, pa je ponudio da ih odvede u dom zdravlja, ali je žena počela da viče, a nakon toga se okrenula i otišla sa djecom, iako joj je on rekao da ostane, a on je pozvao policiju i sam je čekao 20 minuta, obzirom da je žena sa djecom otišla, a zatim je i sam, otišao u D. zdravlja. ovakvu odbranu okrivljenog sud je prihvatio obzirom da je ista u saglasnosti sa iskazom oštećene koja je objasnila da je kritičnog dana </span><span class="span1">krenula sa djecom na plažu i došla do pješačkog prelaza na bulevaru kod BIP-a, namjeravajući da pređe ulicu i nastavi ka S. plaži, te da je za jednu ruku držala jednu kćerku, a za drugu ruku, drugu, da je na pješačkom prelazu, nakon što se vozilo koje je dolazilo od kružnog toka i bilo u desnoj saobraćajnoj traci, bliže trotoaru gdje se ona nalazila, zaustavilo, otpočela prelazak kolovoza, da bi u trenutku kada je prešla desnu saobraćajnu traku, vidjela da u lijevoj saobraćajnoj traci velikom brzinom nailazi vozilo koje nije imalo namjeru da se zaustavi, zbog čega je zastala sa djecom, ali je to vozilo započelo kočenje preko njene lijeve noge, usled čega je posrnula i pala, te da je vozilo  zakačilo petu njene mlađe kćerke, koja je bila sa njene desne strane i koja je usled toga odbačena i pala na kolovoz otprilike jedan metar dalje od nje, dok je starija kćerka, koja je bila sa njene lijeve strane, takođe pala i udarila lakat, pa je ona od straha i šoka za dijete, čovjeka, koji je izašao iz kola i plakao, izudarala torbom za plažu, a kasnije je otišla u Dom zdravlja gdje su im konstatovane povrede  i to kod mldb. U. B. dijagnostikovane sledeće povrede: oguljotina lijeve ušne školjke, koja povreda je posledica dejstva tupine mehaničke sile i ista je nastala usled pada i udara o tvrdu i neravnu podlogu, a zadobijene povrede se u vrijeme nanošenja kvalifikuju kao laka tjelesna povreda, kao i krvni podlivi i oguljotine nogu, koje povrede su posljedica dejstva tupine mehaničke sile i iste su mogle nastati usled primarnog kontakta tijela pješaka i predmetnog vozila, ali  i usled pada i udara o tvrdi i neravnu podlogu, te se zadobijene povrede u vrijeme nanošenja kvalifikuju kao laka tjelesna povreda, dok se zbirno posmatranom sve navedene povrede u vrijeme nanošenja kvalifikuju kao laka tjelesna povreda. Istom prilikom su kod A. B.dijagnostikovane sledeće povrede: krvni podliv lijevog lakta, kao posledica dejstva tupine mehaničke sile i ista je nastala usled pada i udara o tvrdu i neravnu podlogu, a ista se kvalifikuje u vrijeme nanošenja kao laka tjelesna povreda,</span><span class="span3"> </span><span class="span1">te otgnuće nokta palca lijevog stopala, kao posledica dejstva tupine mehaničke sile i ista je mogla nastati usled pregaženje pneumatikom vozila, ali i usled pada i udara o tvrdu i neravnu podlogu,a koje pobvrede predstavljaju  u vrijeme izvršenja lake  tjelesne povrede kako je to sud utvrdio iz nalaza i mišljenja vještaka medicinske struke koji </span><span class="span1">nalaz je sud u potpunosti prihvatio obzirom da je isti jasan i stručan, dat po pravilima struke, a na osnovu medicinske </span><span class="span1">dokumentacije na ime oštećene B. A.  i mal. U. B.. </span>
</p>
<p>
<span class="span1"> </span>
</p>
<p>
<span class="span1">Radi utvrđivanja uzroka predmetne saobraćajne nezgode provedeno je vještačenje po vještaku saobraćajne struke  Đ. V. iz čijeg nalaza i </span><span class="span1">mišljenja od ... godine sud je nesporno utvrdio da je jedini i osnovni uzrok nastanka nezgode to što okrivljeni nije pravovremeno zaustavio vozilo prije pješačkog prelaza preko kojeg su se kretali pješaci od desne prema lijevoj strani kolovoza, već je nastavio kretanje i ušao u putanju kretanja pješaka, ostvarujući kontakt sa istim, a takav način upravljanja vozilom se smatra greškom, zbog toga što je okrivljeni imao tehničkih uslova da kočenjem zaustavi vozilo prije linije kretanja pješaka, jer bi mu zaustavni put bio kraći (..) od rastojanja na kome se vozilo nalazilo u momentu stupanja pješaka na pješački prelaz (..), dok kod pješaka nema elemenata koji su uticali na nastanak predmetne saobraćajne nezgode. Navedeni nalaz i mišljenje sud je u cjelosti prihvatio kao jasan i objektivan, te dat u skladu sa pravilima struke i nauke. </span>
</p>
<p>
<span class="span1"> </span>
</p>
<p>
<span class="span1">Članom 17 st. 2 Zakona o bezbjednosti saobraćaja na putevima je propisano da kad prilazi obilježenom pješačkom prelazu, vozač mora upravljati vozilom na način kojim ne ugrožava druge učesnike u saobraćaju i prilagoditi brzinu vozila, tako da u svakoj situaciji može bezbjedno zaustaviti vozilo ispred pješačkog prelaza. Imajući u vidu navedeno, u konkretnom slučaju okrivljeni Z. N. je postupio protivno ovoj odredbi budući da nije upravljao vozilom na način kojim ne ugrožava druge učesnike u saobraćaju, odnosno </span><span class="span1">nije pravovremeno zaustavio vozilo prije pješačkog prelaza preko kojeg su se kretale A. B. i mldb. U. B. od desne prema lijevoj strani kolovoza, već je nastavio kretanje i ušao u putanju kretanja pješaka, ostvarujući kontakt sa istima</span><span class="span1">, čime su se u radnjama okrivljenog</span><span class="span1"> ostvarili svi bitni elementi bića krivičnog djela ugrožavanje javnog saobraćaja iz čl. 339. st.3. u vezi st.1. Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni Z. N. je postupao sa nehatom, jer je bio svjestan da postupanjem protivno odredbi čl. 17 st. 2 ..-a na putevima (na način bliže opisan u izreci presude) može ugroziti javni saobraćaj, te dovesti u opasnost život ili tijelo drugih, ali je olako držao da do ove posledice neće doći ili da će je moći spriječiti, a u čemu nije uspio, već je došlo do saobraćajne nezgode u kojoj je </span><span class="span1">svjedok oštećena A. B. zadobila lake tjelesne povrede, u vidu </span><span class="span1">krvnog podliva lijevog lakta i </span><span class="span1">otrgnuća nokta palca lijevog stopala, dok je mldb. U. B. takođe zadobila lake tjelesne povrede u vidu </span><span class="span1">oguljotine lijeve ušne školjke, kao i krvnih podliva i oguljotine nogu, a što je sud utvrdio na osnovu nalaza i mišljenja vještaka medicinske struke dr N. R. od 29.11.2014.godine, koji nalaz i mišljenje je sud prihvatio u cjelosti kao objektivan i jasan, te dat u skladu sa pravilima struke i nauke. </span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenom treba izreći, sud je pošao od toga da je za predmetno krivično djelo u zakonu propisana novčana kazna ili kazna zatvora do jedne godine. U smislu člana 42 KZ-a sud je na strani okrivljenog Z. N. kao olakšavajuće okolnosti cijenio da se radi o porodičnoj osobi tj. da je isti otac dvoje djece, njegovo ponašanje i odnos prema oštećenima nakon saobraćajne nezgode, odnosno to da je on je pozvao policiju i sam čekao 20 minuta, obzirom da je oštećena svjedok otišla sa djecom, te da je nakon toga otišao u Dom zdravlja kod oštećenih, što je i svjedok oštećena A. B. potvrdila prilikom davanja izjave, cijeneći i navode okrivljenog da od kritičnog događaja više ne upravlja motornim vozilom, te </span><span class="span1">cijeneći i njegovu raniju neosuđivanost, dok otežavajućih okolnosti na strani okrivljenog sud nije našao. Imajući naprijed navedeno u vidu, sud je okrivljenom izrekao uslovnu osudu kojom mu je utvrdio kaznu zatvora u trajanju od 30 (trideset) dana i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je smatrao da su se u konkretnom slučaju stekli uslovi za izricanje uslovne osude, te da će se upozorenjem uz prijetnju kaznom dovoljno uticati na okrivljenog da ubuduće ne vrši ovakva i slična krivična djela tj. da će se ostvariti ciljevi specijalne prevencije.</span>
</p>
<p>&nbsp;</p>
<p>
<span class="span1">Na osnovu naprijed navedenih krivično pravnih odredbi, te odredbi člana 3, 5, 8, 13, 16, 36, 42, 52, 53 i 54 KZ-a, te čl. 226,227,229, 239 i 374 ZKP-a, odlučeno je kao u izreci odluke.</span>
</p>
<p>&nbsp;</p>
<p>
<span class="span1">Sud je obavezao okrivljenog da na ime troškova krivičnog postupka uplati iznos od ..,00 eura, i to na ime troškova vještačenja po vještacima medicinske i saobraćajne struke, kao i na ime sudskog paušala iznos od .,00 eura roku od  dva mjeseca od dana pravosnažnosti presude, u korist budžeta Crne Gore, na  žiro račun broj 832-16-52 i dokaz o uplati dostavi ovom sudu s pozivom na broj K. ./14/14.</span>
</p>
<p>&nbsp;</p>
<p>
<span class="span1">Ana B. se, kao oštećena i zakonski zastupnik oštećene mldb. U. B., sa postavljenim, a nepreciziranim imovinsko pravnim zahtjevom upućuje na parnicu, shodno članu 239 ZKP, obzirom da činjenice utvrđene u ovom postupku nijesu bile dovoljne ni za djelimično, ni za potpuno presuđenje, a njihovo utvrđivanje vodilo bi znatnom odugovlačenju postupka. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, .... godine</span>
</p>
<p>
<span class="span1">    Zapisničar,</span><span class="span1">                                                        </span><span class="span1">         Sudija, </span>
</p>
<p>
<span class="span1">Aleksandra Čolan</span><span class="span1">   </span><span class="span1"></span><span class="span1">    </span><span class="span1"></span><span class="span1"></span><span class="span1">          </span><span class="span1">Danijela Samardžić</span>
</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema Višem sudu u Podgorici, a preko ovog suda.</span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
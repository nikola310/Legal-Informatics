<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.625in 0.375in 1.125in;}
.s1{font-weight:bold;}
.s2{font-weight:bold;text-decoration:underline;}
.p1{text-align:justify;hyphenate:auto;keep-with-next.within-page:always;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p5{text-align:start;hyphenate:auto;keep-with-next.within-page:always;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:14pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	</span><span class="s2">K. br. 109/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2">
<span>	Osnovni sud u Bijelom Polju, kao krivični prvostepeni sud, sudija Ivan Adamović, kao sudija pojedinac, sa zapisničarem Draginjom Bošković,   rješavajući po optužnom predlogu Osnovnog državnog tužilaštva u Bijelom Polju, Kt. br.  532/09 od 27. 01. 2010. godine, podnijetom protiv okrivljene B.M., iz Bijelog Polja,    zbog krivičnog djela nedozvoljena trgovina iz čl. 284 st. 1 Krivičnog zakonika,  nakon održanog glavnog i javnog pretresa, u prisustvu stručnog savjetnika u  ODT-u u B.Polju - Smolović Slavenka i okrivljene,  donio je i javno objavio,  dana 25. 02. 2010. godine, </span>
</p>
<p class="p2"></p>
<p class="p4">
<span class="s1">P R E S U D U</span>
</p>
<p class="p2"></p>
<p class="p2">
<span>	Okrivljena </span><span class="s1">B.M.A,</span><span> od oca H., majke M., rođene R., rođena .... godine, u Bijelom Polju, sa prebivalištem u mjestu R., opština Bijelo Polje, drž. CG, nezaposlena, udata, majka troje djece, pismena, završila SSS, lošeg imovnog stanja, neosuđivana, </span>
</p>
<p class="p2">
<span> </span>
</p>
<p class="p5"></p>
<p class="p4">
<span class="s1">K r i v a    j e</span>
</p>
<p class="p6"></p>
<p class="p2">
<span>	-što je:</span>
</p>
<p class="p7">
<span>-dana 30. 08. 2009. godine, u Novom Pazaru, Republika Srbija, nemajući ovlašćenje za trgovinu, nabavila robu u većoj količini, i to: 6 komada dječjih bokserica, 5 komada dječjih majica, 3 komada dječjih dukserica, 6 komada dječjih farmerica, 10 komada dječjih trenerki - donji dio, 8 komada dječjih farmerica, 5 komada dječjih trenerki, 2 komada ženskih trenerki, 6 komada ženskih majica, 20 komada grudnjača za sir, 10 komada muških trenerki - donji dio, 6 komada muških farmerki, 2 komada teksas jakni, 10 komada brus-haltera, 36 komada čarapa i jedna dukserica, a u svrhu prodaje na teritoriji Opštine Bijelo Polje, </span>
</p>
<p class="p2"></p>
<p class="p7">
<span>-čime je izvršila krivično djelo nedozvoljena trgovina iz čl. 284 st. 1 Krivičnog zakonika, </span>
</p>
<p class="p2"></p>
<p class="p2">
<span>	 -pa joj sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53, 54 i 75 Krivičnog zakonika, i čl. 199 i 364 ZKP-a CG,    </span><span class="s1">i z r i č e</span>
</p>
<p class="p8"></p>
<p class="p3">
<span class="s1">USLOVNU OSUDU</span>
</p>
<p class="p8"></p>
<p class="p2">
<span>	Kojom joj utvrđuje kaznu zatvora od 2 (dva)) mjeseca,  i istovremeno određuje da se kazna neće izvršiti ukoliko u roku od jedne godine ne izvrši  novo krivično djelo.</span>
</p>
<p class="p2"></p>
<p class="p2">
<span> 	Shodno čl. 75 Krivičnog zakonika, okrivljenoj se izriče mjera bezbjednosti trajnog oduzimanja robe: 6 komada dječjih bokserica, 5 komada dječjih majica, 3 komada dječjih dukserica, 6 komada dječjih farmerica, 10 komada dječjih trenerki - donji dio, 8 komada dječjih farmerica, 5 komada dječjih trenerki, 2 komada ženskih trenerki, 6 komada ženskih majica, 20 komada grudnjača za sir, 10 komada muških trenerki - donji dio, 6 komada muških farmerki, 2 komada teksas jakni, 10 komada brus-haltera, 36 komada čarapa i jedna dukserica.</span>
</p>
<p class="p2"></p>
<p class="p2">
<span>	Okrivljena se obavezuje da ovom sudu na ime paušala plati iznos od 30,00€,  kao i na ime troškova krivičnog postupka iznos od 93,50€,  koje iznose će uplatiti na Depozit novčanih kazni, troškova postupka i paušala ovog suda, na žiro račun br.:    530-4149-79, sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p2">
<span> </span>
</p>
<p class="p4">
<span class="s1">O b r a z l o ž e nj e</span>
</p>
<p class="p2"></p>
<p class="p7">
<span>Optužnim predlogom Osnovnog državnog tužilaštva u Bijelom Polju, Kt. br. 532/09 od 27. 01. 2010. godine, okrivljenoj  B.M.i, iz B.Polja, stavljeno je na teret krivično djelo  nedozvoljena trgovina iz čl. 284 st. 1 Krivičnog zakonika.</span>
</p>
<p class="p2"></p>
<p class="p2">
<span>	Glavni pretres je održan i zaključen u prisutvu stručnog savjetnika  ODT-a u B.Polju-Smolović Slavenka i okrivljene B.M..   </span>
</p>
<p class="p2"></p>
<p class="p2">
<span>	Zastupnik javne optužbe u završnoj riječi u cjelosti je ostao pri podnijetom optužnom predlogu sa razloga što je izvedenim dokazima dokazano da je okrivljena učinila krivično djelo koje joj je stavljeno na teret pa je tražio od suda da okrivljenu oglasi krivom i osudi po zakonu. </span>
</p>
<p class="p2"></p>
<p class="p2">
<span>	 Okrivljena je u svojoj odbrani, u bitnom, istakla da je tačno da je, dana 30. 08. 2009. godine, pošla do Novog Pazara i tamo za 400,00€ kupila robu i to: 6 komada dječjih bokserica, 5 komada dječjih majica, 3 komada dječjih dukserica, 6 komada dječjih farmerica, 10 komada dječjih trenerki - donji dio, 8 komada dječjih farmerica, 5 komada dječjih trenerki, 2 komada ženskih trenerki, 6 komada ženskih majica, 20 komada grudnjača za sir, 10 komada muških trenerki - donji dio, 6 komada muških farmerki, 2 komada teksas jakni, 10 komada brus-haltera, 36 komada čarapa i jednu duksericu, sa namjerom da dio robe zadrži za svoju djecu a ostalo proda po komšiluku, te da za ovu vrstu trgovinu nema registrovanu firmu koja bi se bavila tom vrstom djelatnosti. Pri povratku iz Novog Pazara u Rožajama bila je kontrolisana od strane Uprave policije kojom prilikom joj je roba zaplijenjena. Navela je da je razlog njenog odlaska u Novi Pazar radi kupovine gore navedene robe taj što je ona nezaposlena i što je htjela da bar nekako zaradi novac. </span>
</p>
<p class="p2">
<span> </span>
</p>
<p class="p2">
<span>	U završnoj riječi okrivljena je priznala izvršenje krivičnog djela koje joj je stavljeno na teret i molila sud da je što blaže kazni.  </span>
</p>
<p class="p2"></p>
<p class="p2">
<span>	 Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao u svojstvu svjedoka G.M.a; pročitao iskaze svjedoka M.DŽ.a i K.D.a; pročitao potvrdu o privremenom oduzimanju predmeta UP PJ Rožaje br. 02-SL od 30. 08. 2009. godine za lice B.M.u; pročitao potvrdu o predaji oduzetih predmeta carinskom terminalu br. 02-240-2865/1 od 01. 09. 2009. godine; pročitao nalaz i mišljenje vještaka ecc. struke I.D.od 29. 12. 2009. godine; te izvršio uvid u izvod iz KE na ime okrivljene.  </span>
</p>
<p class="p2"></p>
<p class="p7">
<span>Sud je cijeneći  dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljena izvršila  krivično djelo nedozvoljena trgovina,  za koje je kriva.</span>
</p>
<p class="p7"></p>
<p class="p7">
<span>Naime, odbranu okrivljene sud cijeni kao potpuno, jasno i nedvosmisleno priznanje izvršenja krivičnog djela koje joj je stavljeno na teret. </span>
</p>
<p class="p7"></p>
<p class="p7">
<span>Okrivljena priznaje da je u Novom Pazaru, dana 30. 08. 2009. godine, kupila robu u vrijednosti od 400,00 €, sa namjerom da istu proda po komšiluku u Bijelom Polju, a da nije imala registrovanu firmu niti bilo kakvo drugo odobrenje za bavljenje tom trgovinom. Prilikom transporta kupljene robe u mjestu Rožaje pripadnici Uprave policije - PJ Rožaje su kontrolisali vozilo u kome se nalazila okrivljena i u istom pronašli robu za koju okrivljena nije imala nikakvu dokumentaciju, te je sa tog razloga policija istu zaplijenila. </span>
</p>
<p class="p7"></p>
<p class="p7">
<span>Priznanje okrivljene potvrđeno je i drugim izvedenim dokazima, naime, iz izjave svjedoka G.M.a utvrđeno je da je okrivljena, dana 30. 08. 2009. godine, zajedno sa njim putovala do Novog Pazara, tamo kupila izvjesnu količinu robe, a u povratku u mjestu Rožaje kontrolisani su od strane UP-PJ Rožaje, kojom prilikom je policija zaplijenila robu od okrivljene. Iz izjava svjedoka K.D.a i M.DŽ.a, radnika UP-PJ Rožaje, koji su, dana 30. 08. 2009. godine, u Rožajama zaustavili vozilo u kome se nalazila okrivljena B.M.a, sud je utvrdio da je okrivljena sa sobom imala veću količinu robe, a da nije imala sa sobom nikakve dokumentacije o istoj, te da su tu robu kasnije zaplijenili. Iz potvrde o privremenom oduzimanju predmeta UP-PJ Rožaje br. 02-SL od 30. 08. 2009. godine i potvrde o predaji oduzetih predmeta carinskom terminalu br. 02-240-2865/1 od 01. 09. 2009. godine, sud je utvrdio vrstu i količinu oduzete robe, a koju je u navodima svoje odbrane priznala i okrivljena.  Iz nalaza i mišljenja vještaka ecc. struke I.D., kojim se takođe potvrđuje odbrana okrivljene, sud je utvrdio da vrijednost robe koja je oduzeta od okrivljene B.M. iznosi 407,03 €, na koji nalaz i mišljenje okrivljena nije imala prigovora.</span>
</p>
<p class="p7">
<span> </span>
</p>
<p class="p2"></p>
<p class="p2">
<span>	Dakle, cijeneći sve izvedene dokaze tokom postupka, sud je utvrdio da su se u radnjama okrivljene stekli elementi bića krivičnog djela nedozvoljena trgovina iz čl. 284 st. 1 Krivičnog zakonika,  bez obzira na utvrđeni iznos vrijednosti robe manji od 3.000€, jer je ista neovlašćeno, bez dozvole za bavljenje trgovinom, nabavila robu u većoj količini, s obzirom da je u pitanju veliki broj komada odjeće, koji, svakako, nijesu namijenjeni za ličnu upotrebu, s obzirom na dati broj odjevnih komada, već se iz istog nesumnjivo zaključuje da su nabavljeni u svrhu dalje prodaje, pa samim tim okrivljena je izvršila krivično djelo stavljeno joj na teret optužnim predlogom. Kako je  bila svjesna da trgovinu, odnosno preprodaju  navedene robe, ne može obavljati bez odgovarajućeg  ovlašćenja,   okrivljena je htjela  izvršenje krivičnog djela stavljenog joj na teret, pa je isto izvršila s umišljajem.  </span>
</p>
<p class="p2"></p>
<p class="p7">
<span>Prema odredbi čl. 284 st. 1 Krivičnog zakonika, za izvršenje  krivičnog djela nedozvoljena trgovina, zaprijećena je novčana kazna, ili zatvor do dvije godine.</span>
</p>
<p class="p2">
<span> </span>
</p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljene od olakšavajućih okolnosti našao: da se radi o porodičnoj osobi, majci troje djece, lošeg imovnog stanja, nezaposlene, do sada neosuđivanom licu, što ukazuje da nije sklona vršenju krivičnih djela, pa u nedostatku otežavajućih okolnosti, sud je mišljenja da olakšavajuće okolnosti na strani okrivljene predstavljaju osnov za izricanje uslovne osude, kao krivične sankcije, i istoj utvrdio kaznu zatvora od 2 mjeseca,  pri tom cijeneći da bi pristupanje izvršenju kazne suviše represivno djelovalo na okrivljenu, nego da će i samo upozorenje, uz prijetnju kaznom, dovoljno uticati na istu da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 Krivičnog zakonika, te ostvariti svrha generalne i specijalne prevencije. </span>
</p>
<p class="p2"></p>
<p class="p2">
<span>	Shodno čl. 75 Krivičnog zakonika sud je odlučio da se okrivljenoj izrekne mjera trajnog oduzimanja predmeta - robe, i to: 6 komada dječjih bokserica, 5 komada dječjih majica, 3 komada dječjih dukserica, 6 komada dječjih farmerica, 10 komada dječjih trenerki - donji dio, 8 komada dječjih farmerica, 5 komada dječjih trenerki, 2 komada ženskih trenerki, 6 komada ženskih majica, 20 komada grudnjača za sir, 10 komada muških trenerki - donji dio, 6 komada muških farmerki, 2 komada teksas jakni, 10 komada brus-haltera, 36 komada čarapa i jedna dukserica. </span>
</p>
<p class="p2">
<span>	</span>
</p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je u pogledu paušala, u iznosu od 30,00€, pri čemu je sud cijenio složenost i trajanje krivičnog postupka, kao i imovinske prilike okrivljene,  kao i  troškovima  krivičnog postupka u  iznosu  od 93,50€, koji se odnose  na troškove na ime izrade nalaza vještaka ecc. struke I.D..    </span>
</p>
<p class="p2"></p>
<p class="p2">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p3">
<span class="s1">dana  25. 02. 2010. godine   </span>
</p>
<p class="p3"></p>
<p class="p2"></p>
<p class="p2">
<span class="s1">ZAPISNIČAR,					 			S U D I J A,  </span>
</p>
<p class="p2">
<span class="s1">Draginja Bošković s.r.							Ivan Adamović s.r.</span>
</p>
<p class="p2"></p>
<p class="p2"></p>
<p class="p8"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8736111in 0.875in 1.0in 1.125in;}
.s1{text-decoration:underline;}
.p1{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>				          						       </span><span class="s1">K. br. 39/13</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p2">
<span> </span>
</p>
<p class="p2"></p>
<p class="p5">
<span>	OSNOVNI SUD U BIJELOM POLJU, sudija pojedinac Ivan Adamović, sa zapisničarem Draginjom Bošković, postupajući po optužnom predlogu Osnovnog državnog tužilaštva u Bijelom Polju, Kt. br. 1/13 od 08. 02. 2013. godine, podnijetom  protiv okrivljenog T. A.a iz Pljevalja, zbog krivičnog djela kradja iz čl. 239 st. 1 Krivičnog zakonika, nakon održanog usmenog, javnog i glavnog pretresa u prisustvu  savjetnika u ODT-u u Bijelom Polju Đ.D. i oštećenog M. M.a a u odsustvu okrivljenog T. A.a, donio je i objavio, dana 21. 03. 2013. godine,</span>
</p>
<p class="p5"></p>
<p class="p5">
<span>	</span>
</p>
<p class="p6">
<span>P R E S U D U</span>
</p>
<p class="p2"></p>
<p class="p5"></p>
<p class="p5">
<span>	Okrivljeni T. A., JMBG-..., od oca R., majke Š., rođene M., rođen 28. 12. 1985. godine u Banja Luci, BiH, sa prebivalištem u Pljevljima, ul. Durmitorska br. ..., drž. BiH, oženjen, otac jednog djeteta, sa završenom srednjom školom, zaposlen, srednjeg imovnog stanja, </span>
</p>
<p class="p5">
<span>  </span>
</p>
<p class="p5"></p>
<p class="p6">
<span>K R I V    J E</span>
</p>
<p class="p2"></p>
<p class="p2">
<span>	- Zato što:</span>
</p>
<p class="p2"></p>
<p class="p5">
<span>	-Dana 02. 12. 2012. godine, oko 06:15h, u mjestu Barice, opština Bijelo Polje, sa lokalnog puta oduzeo metalnu prikolicu plavo-crvene boje reg. ozn. BP-AK ..., vlasništvo oštećenog M. M.a, čija je vrijednost 500,00 eura, na način što je zakačio za svoje putničko vozilo marke "Nisan-Terano", reg. ozn. PV-AK ... i potom se udaljio u pravcu Kosanice, opština Pljevlja, u namjeri da prisvajanjem prikolice sebi pribavi protivpravnu imovinsku korist, </span>
</p>
<p class="p2"></p>
<p class="p2">
<span>	-čime je izvršio krivično djelo krađa iz čl. 239 st. 1 Krivičnog zakonika, </span>
</p>
<p class="p2"></p>
<p class="p7">
<span>-pa ga sud, primjenom citiranih zakonskih propisa, te čl. 2, 4, 5, 13, 15,  32, 39 i 42,  Krivičnog zakonika i čl. 226, 229, 239 i 374 ZKP-a, </span>
</p>
<p class="p7"></p>
<p class="p7"></p>
<p class="p6">
<span>O S U Đ U J E</span>
</p>
<p class="p2"></p>
<p class="p2"></p>
<p class="p5">
<span>	Na novčanu kaznu u iznosu od 1.200,00€ (hiljaduidvijestotineeura), koju je dužan platiti u roku od 3 (tri) mjeseca, od dana pravosnažnosti presude, na račun Budžeta Crne Gore broj: 832-151-35.</span>
</p>
<p class="p8"></p>
<p class="p8">
<span>Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako osuđeni plati samo dio novčane kazne sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne izvršenje kazne zatvora će se obustaviti. </span>
</p>
<p class="p8">
<span> </span>
</p>
<p class="p5">
<span>	Okrivljeni se obavezuje da plati ovom sudu na ime paušala iznos od 30,00€, koji iznos će uplatiti na račun Budžeta Crne Gore broj: 832-151-35, u roku od 15 dana po pravosnažnosti presude, pod prijetnjom prinudnog izvršenja, s tim što je dokaze o uplati novčane kazne i paušala dužan dostaviti krivičnoj pisarnici ovog suda. </span>
</p>
<p class="p5"></p>
<p class="p5">
<span>	Oštećeni M. M., radi ostvarivanja imovinsko-pravnog zahtjeva, upućuje se na parnični postupak.  </span>
</p>
<p class="p2"></p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p2"></p>
<p class="p5"></p>
<p class="p5">
<span>	Optužnim predlogom Osnovnog državnog tužilaštva u Bijelom Polju, Kt. br. 1/13 od 08. 02. 2013. godine, optužen je T. A. iz Pljevalja, da je izvršio krivično djelo kradja iz čl. 239 st. 1 Krivičnog zakonika, s tim što je savjetnik u ODT-u, prije davanja završne riječi, izmijenila činjenični opis pa je u tom smislu sadržano u izreci presude.</span>
</p>
<p class="p5"></p>
<p class="p5">
<span>	Glavni pretres je održan i zaključen  u prisustvu  savjetnika u ODT-u  u B.Polju Đ. D. i oštećenog M. M.a a u odsustvu okrivljenog T. A.a, kome se poziv nije mogao uručiti zbog neprijavljivanja sudu promjene adrese.</span>
</p>
<p class="p5"></p>
<p class="p5">
<span>	Oštećeni M. M., u završnoj riječi, izjasnio se da se pridružuje krivičnom gonjenju protiv okrivljenog a postavio je i imovinsko-pravni zahtjev. </span>
</p>
<p class="p5"></p>
<p class="p5">
<span>	Savjetnik u ODT-u u završnoj riječi, ostala je pri izmijenjenom optužnom predlogu i predložila sudu da okrivljenog oglasi krivim i kazni po zakonu.</span>
</p>
<p class="p5"></p>
<p class="p5">
<span>	Okrivljeni T. A., u svojoj odbrani datoj tokom istražnog postupka u bitnom je naveo  da je rođen u Banja Luci a da, od svoje treće godine živi u Pljevljima. Naveo je da se bavi prevozom i transportom građe. Tokom ljeta i jeseni 2012. godine kazao je da su izvlačili građu na teritoriji Opštine Bijelo Polje u rejonu sela Barice. Kazao je da posjeduje vozilo marke "Nisan-Terano" plave boje reg. ozn. PV-AK .... Navodi da je dana 02. 12. 2012. godine, u ranim jutarnjim časovima zajedno sa bratom A. pošao da poveze hranu i gorivo za radnike u mjesto Barice. Kada su se vraćali prema Pljevljima, pored puta primijetio je manju prikolicu koja je bila otkačena. Naveo je da je on pomislio da je to prikolica vlasništvo lica koje se zove G. iz Bijelog Polja a koji se takođe bavi izvlačenjem građe. Dalje je naveo, da on-okrivljeni T. je vlasnik slične prikolice koja nije u voznom stanju jer joj je pukla osovina, pa je on odlučio da ovu prikolicu koju je našao pored puta prikači na svoje vozilo, kako bi do Pljevalja prevezao dio od traktora na opravku sa namjerom da prikolicu, nakon toga, vrati uveče ili ujutru licu koje se zove G.. Prikolicu je zakačio za svoje vozilo i tako došao do mjesta Premćani, gdje mu se nalazio traktor, gdje je utovario dio od traktora i odvezao do Pljevalja radi opravke. Istog dana, negdje oko 17:00h, pozvali su ga pripadnici Uprave policije i pitali ga u vezi prikolice i on im je kazao da je prikolica kod njega a zatim je odvezao u krug Uprave policije - PJ u Pljevljima. Kada je u policiji saznao da vlasnik prikolice nije G., već neko drugi, naveo je da je pokušao da stupi u kontakt sa tim licem, međutim, nije uspio da uspostavi kontakt. Navodi da mu namjera nije bila da otuđi prikolicu već da se samo istom posluži i da je vrati nakon što opravi dio za traktor a naveo je i da je ne bi uzeo da nije pomislio da je prikolica vlasništvo lica koje se zove G., obzirom da je ovom licu pozajmljivao i svoju prikolicu kao i druge stvari. Odluku da kritičnog dana zakači prikolicu za svoje vozilo donio je on lično a tada se sa njim u vozilu nalazio njegov brat A.. </span>
</p>
<p class="p5"></p>
<p class="p5">
<span>	Završne riječi okrivljenog nije bilo obzirom da je glavni pretres zaključen u njegovom odsustvu.</span>
</p>
<p class="p5"></p>
<p class="p8">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao u svojstvu svjedoka oštećenog M. M.a, pročitao  potvrda UP PJ Pljevlja od 02. 12. 2012 godine o privremeno oduzetim predmetima. Sud nije izveo dokaz vršenjem uvida u izvod iz KE na ime okrivljenog obzirom da isti sudu nije prispio do dana zaključenja glavnog ppretresa. </span>
</p>
<p class="p8">
<span>   </span>
</p>
<p class="p8">
<span>Cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo kradje za koje je  kriv.</span>
</p>
<p class="p8">
<span> </span>
</p>
<p class="p8">
<span>Naime, oštećeni M. M.a, u svom iskazu u bitnom je naveo da je dana 02. 12. 2012 godine oko 06:00h, krenuo od kuće u lov a za svoje vozilo je prikačio prikolicu, plavo crvene boje reg oznaka BP AK ..., koje je i vlasnik. Kada je došao u mjesto Barice, otkačio je prikolicu i ostavio je pored puta a vozilom je pošao još oko 500m i zatim pošao u lov. Naveo je dalje da je oko 06:15 h, začuo zvuk vozila i vidio je vozilo "Džip", koje je prošlo pored prikolice i kada je prešlo nekih 500m, zaustavilo se i vretilo se prema mjestu gdje se nalazila prikolica s tim što on nije dalje pratio šta se dešava. Kada se vratio iz lova, oko 11:00h, vidio je da nema prikolice na mjestu gdje je ranije ostavio. Kada je vidio tragove guma od prikolice i tragove širokih guma od "Džipa",  navodi da je shvatio da mu je neko oduzeo prikolicu i odvezao je u pravcu mjesta Kosanica, nakon čega je obavijestio policiju. Dalje je naveo da su mu pripadnici policije vratili prikolicu, oštećenu i bez tablica. Iskazu oštećenog M.a, sud je poklonio punu vjeru, jer je isti dosledan, jasan i po ocjeni ovog suda objektivan. </span>
</p>
<p class="p8"></p>
<p class="p8">
<span>Iz potvrde UP PJ Pljevlja od 02. 12. 2012 godine, proizilazi da je od okrivljenog T. A.a, navedenog dana oduzeta auto prikolica bez registarskih oznaka.  </span>
</p>
<p class="p8"></p>
<p class="p8">
<span>Sud je analizirao odbranu okrivljenog, dovodio je u vezu sa izvedenim dokazima, pa istu nije prihvatio, cijeneći je smišljenom u cilju izbjegavanja sopstvene krivice. </span>
</p>
<p class="p8">
<span>Naime, navode iz odbrane okrivljenog kako je navodno, kada je primijetio prikolicu koja je bila otkačena, pomislio da je to prikolica, vlasništvo lica koje se zove G. iz Bijelog Polja a koji se takođe bavi izvlačenjem građe, pa je odlučio da ovu prikolicu koju je našao pored puta prikači na svoje vozilo, kako bi do Pljevalja prevezao dio od traktora na opravku a sa namjerom da prikolicu, nakon toga, vrati uveče ili ujutru licu koje se zove G., sud ne prihvata, obzirom da bi bilo životno logično da u tom slučaju okrivljeni pozove lice za koje misli da je vlasnik prikolice, te da se obrati za eventualnu poslugu, što okrivljeni nije učinio, već predstavlja da zapravo po slobodi uzima prikolicu navodno misleći da je vlasništvo lica kome je ime G. a čije prezime ne zna, pa bi po ocjeni ovog suda bilo životno logično da zna prezime licu, koje tako dobro poznaje, da je slobodan da bez obraćanja prikači i odveze njegovu prikolicu. Takođe na spornoj prikolici je bila postavljena reg. oznaka BP AK ... u momentu kada je svjedok M., ostavio pored puta u mjestu Barice, dok u momentu kada je prikolica oduzeta od okrivljenog na istoj se nije nalazila reg. oznaka, kako je i konstatovano u potvrdi UP PJ Pljevlja od 02. 12. 2012 godine a što navodi i svjedok M.. Obzirom da je istog dana, dakle 02. 12. 2012 godine, sporna prikolica oduzeta od okrivljenog, bez reg. oznaka, to proizilazi da je reg. oznake uklonio upravo okrivljeni, obzirom da je prikolica bila u njegovom pritežanju od momenta kada je prikačio za svoje vozilo dana 02. 12. 2012 godne oko 06:15h, do momenta kada su je pripadnici UP PJ Pljevlja oduzeli, istog dana u 22:15h. </span>
</p>
<p class="p8">
<span>Imajući u vidu prethodno istačeno to je životno nelogična odbrana okrivljenog da je prikolicu prikačio sa namjerom da je samo posudi od njemu poznatog lica zv. G. i sa namjerom da mu je vrati istog dana ili sjutra dan, jer u tom slučaju ne bi imalo potrebe da skida reg. oznake. S toga okrivljeni je, po ocjeni ovog suda reg. oznake sa prikolice,  uklonio upravo iz razloga da bi onemogućio njenu identifikaciju, te sud odbranu okrivljenog ne prihvata i cijeni je unaprijed smišljenom u cilju predstavljanja svog postupanja u navodnoj zabludi, dok je iz iskaza oštećenog i drugih izvedenih dokaza utvrđeno činjenično stanje kako je i opisano u izreci presude.   </span>
</p>
<p class="p5">
<span>	</span>
</p>
<p class="p5">
<span>	Postupajući na navedeni način oduzimajući metalnu prikolicu plavo-crvene boje reg. ozn. BP-AK ..., vlasništvo oštećenog M. M.a, čija je vrijednost 500,00 eura, na način što je zakačio za svoje putničko vozilo marke "Nisan-Terano", reg. ozn. PV-AK ... i potom se udaljio u pravcu Kosanice, opština Pljevlja, u namjeri da prisvajanjem prikolice sebi pribavi protivpravnu imovinsku korist, okrivljeni je u svojim radnjama ostvario elemente krivičnog djela krađa  iz čl. 239 st. 1 Krivičnog zakonika, za koje je kriv.</span>
</p>
<p class="p5">
<span>	Okrivljeni je krivično djelo izvršio s direktnim umišljajem, jer je bio svjestan da nije vlasnik prikolice, niti da je ona vlasništvo njemu pozatog lica i da istu ne smije oduzimati bez saglasnosti vlasnika, ali je to učinio, u namjeri da istu prisvoji i time sebi pribavi protivpravnu imovinsku korist. </span>
</p>
<p class="p5"></p>
<p class="p5">
<span>	Odlučujući u pogledu  vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljenog od olakšavajućih okolnosti našao da se radi o porodičnoj osobi, ocu jednog djeteta, pa u nedostatku otežavajućih okolnosti sud je mišljenja da sve olakšavajuće okolnosti predstavljaju osnov za izricanje novčane kazne u iznosu od 1.200,00 eura, te da će se ovom vrstom i visinom kazne postići svrha kažnjavanja   iz čl. 32 KZ-a .</span>
</p>
<p class="p5"></p>
<p class="p5">
<span>	Shodno čl. 226 Zakonika o krivičnom postupku, odlučeno je u pogledu paušala u iznosu od 30,00 €, pri čemu je sud vodio računa o složenosti i trajanju krivičnog postupka. </span>
</p>
<p class="p5"></p>
<p class="p8">
<span>Shodno članu 239 ZKP-a sud je oštećenog radi ostavrivanaj imovinsko pravnog zahtjeva uputio na pranični postupak, pri tom imajući u vidu da mu je oduzete stvar-prikoloca varaćena, međutim oštećena.  </span>
</p>
<p class="p8"></p>
<p class="p5">
<span>	 Iz iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p5"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p3">
<span>Dana 21. 03. 2012  godine. </span>
</p>
<p class="p3"></p>
<p class="p5">
<span>ZAPISNIČAR,						               S U D I J A,</span>
</p>
<p class="p5">
<span>Draginja Bošković s.r.	            				 Ivan Adamović s.r.</span>
</p>
<p class="p5"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:11pt;}
.p3{text-align:center;hyphenate:auto;keep-with-next.within-page:always;font-family:Times New Roman;font-size:11pt;}
.p4{text-align:justify;hyphenate:auto;font-family:Times New Roman;font-size:11pt;}
.p5{text-align:center;hyphenate:auto;font-family:Times New Roman;font-size:11pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:24pt;font-weight:bold;}
.s3{font-weight:bold;color:red;}
</style>
<meta content="igor.djurickovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">CRNA GORA</span>
</p>
<p class="p2">
<span class="s1">OSNOVNI SUD U NIKŠIĆU</span>
</p>
<p class="p2">
<span>K.br.982/2012</span>
</p>
<p class="p2">
<span>Dana 10.04.2013.godine</span>
</p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p4">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenih R.R. i R.M. iz Nikšića, zbog krivičnog djela nasilje u porodici ili u porodičnoj zajednici iz  člana 220 stav 1 KZ, postupajući po optužnom predlogu ODT Nikšić Kt.br.756/12 od 07.11.2012. godine, nakon javnog glavnog pretresa održanog dana 08.04.2013.godine, u prisustvu zamjenika ODT-a Lukovac Sofije i okrivljenih, donio je i dana 10.04.2013.godine javno objavio </span>
</p>
<p class="p4"></p>
<p class="p5">
<span class="s1">P R E S U D U </span>
</p>
<p class="p2"></p>
<p class="p2">
<span class="s1">	Okrivljeni:</span>
</p>
<p class="p4">
<span class="s1">	1.R.R. </span><span>od oca R. i majke M. rodjene F...godine u Nikšiću, sa prebivalištem u Nikšiću. trenutnom adresom stanovanja Kličevo-Bunar Gašovića ( podstanar u kući Striković Raca), državljanin  Crne Gore, penzioner, oženjen, otac troje djece, lošeg imovnog stanja, ranije neosudjivan</span>
</p>
<p class="p4"></p>
<p class="p4">
<span class="s1">	2.R.M., </span><span>JMBG 1301986260025</span><span class="s1">, </span><span>od oca R.i majke V. rodjene K. Nikšiću, sa . trenutnom adresom stanovanja državljanin  Crne Gore, nezaposlen, neoženjen, lošeg imovnog stanja, ranije neosudjivan</span>
</p>
<p class="p4"></p>
<p class="p4">
<span> </span>
</p>
<p class="p4"></p>
<p class="p3">
<span class="s1">K r i v   s u:</span>
</p>
<p class="p2"></p>
<p class="p2">
<span>           	</span><span class="s1">Što su</span>
</p>
<p class="p2"></p>
<p class="p6">
<span>Dana 17.09.2012. godine, oko 16:30 časova, u Nikšiću, ispred porodične kuće ošećenog R.Z. u selu Dragovoljići bb, primjenom grubog nasilja narušili tjelesni i duševni integritet, i to okrivljeni R.R.svog brata oštećenog R.Z., a okrivljeni R.M. svog strica oštećenog R.Z., na način što mu je prvo okrivljeni R.R.uputio riječi: »Budalo, nervni bolesniče, nabaviću oružje u roku od jednog dana i tako ću završiti sa tobom«, a zatim i okrivljeni R.M. riječi: »Ti si nervni bolesnik, bio si kod psihijatra i zbog toga više ne možeš da radiš u policiju«, nakon čega ga je okrivljeni R.R.nogom udario u predjelu desne butine, a zatim i okrivljeni R.M. rukom u predjelu nosa, uslijed čega je oštećeni krenuo da se povuče u svoju kuću, za koje vrijeme su ga okrivljeni R.R.i R.M. više puta udarali nogama u predjelu njegovih noga, kojom prilikom je oštećeni R.Z. zadobio laku tjelesnu povredu u vidu oguljotine kože u predjelu nosa i krvnog podliva u predjelu desne butien sa spoljne strane, </span>
</p>
<p class="p4"></p>
<p class="p6">
<span>- čime su počinili krivično djelo nasilje u porodici ili u porodičnoj zajednici iz člana 220 stav 1 Krivičnog zakonika</span>
</p>
<p class="p4"></p>
<p class="p4"></p>
<p class="p6">
<span>- pa sud okrivljenima zbog izvršenja navedenog  krivičnog djela primjenom citiranih zakonskih odredbi kaoa i odredbi iz člana 4 stav 2, člana 42, 52, 53 i 54  KZ i odredbi iz člana 226, 229 i 374 ZKP-a  i z r i č e </span>
</p>
<p class="p4"></p>
<p class="p4"></p>
<p class="p5">
<span class="s1">USLOVNU OSUDU</span>
</p>
<p class="p5"></p>
<p class="p6">
<span>Sa kojom svakom okrivljenom pojedinačno utvrdjuje kazne zatvora u trajanju od po 60 dana (slovima:šezdeset) dana i istovremeno odredjuje da se navedene kazne neće izvršiti ukoliko okrivljeni u roku od jedne godine od dana pravosnažnosti presude ne počine novo krivično djelo </span>
</p>
<p class="p4"></p>
<p class="p6">
<span>Obavezuju se okrivljeni da na ima paušala kao dijela troškova krivičnog postupka pojedinačno plate iznose od po 30,00 eura u roku od 15 dana od dana pravosnažnosti presude pod prijetnjom prinudnog izvršenja na žiro račun Osnvongo suda u Nikšiću broj 832-152-32 i da sudu dostave dokaz o izvršenoj uplati. </span>
</p>
<p class="p4"></p>
<p class="p5"></p>
<p class="p5"></p>
<p class="p5">
<span class="s1">O b r a z l o ž e n j e</span>
</p>
<p class="p5"></p>
<p class="p4">
<span class="s1">	Osnovni državni tužilac u Nikšiću</span><span> svojim optužnim predlogom Kt.br. 756/12 od 07.11.2012. godine, stavio je na teret okrivljenima R.R. i R.M. izvršenje krivičnog djela nasilje u porodici ili u porodičnoj zajednici iz člana 220 stav 1 KZ, koje krivično djelo je činjenično opisano u izreci presude. Zamjenik ODT-a Lukovac Sofija, koja je zastupala optužni akt na glavnom pretresu, u svojoj završnoj riječi ostala je pri navodima optužnog akta i predložila sudu da okrivljene oglasi krivim i osudi po zakonu.</span>
</p>
<p class="p4"></p>
<p class="p4">
<span class="s1">	Okrivljeni R.R.</span><span>u svojoj odbrani datoj na glavnom pretresu negirajući izvršenje krivičnog djela koje mu je stavljeno na teret optužbom u bitnom je istakao da je oštećeni R.Z. njegov rodjeni brat, od koga je on stariji 20 godina i da u selu Dragovoljići on i Z. imaju kuće koje su udaljene jedna od druge oko 5 metara, ali da je u medjuvremenu od vremena dešavanja kritičnog dogadja, zbog problema koje mu je</span><span class="s2"> </span><span>pravio oštećeni, sa porodicom kao podstanar otišao da živi u naselje Kličevo. Istakao je i da je dana 17.09.2012. godine, oko 16:30 časova on svoju kravu vraćao sa ispaše, a pri tom sa ispaše vraćao i kravu komšinice J. D.koju je prethodno zatekao na svojoj livadi i po dolasku do kuće svoju kravu smjestio u štalu, koja se nalazi u</span><span class="s2"> </span><span>prizemnom dijelu njegove kuće, dok je druga krava koja je vlasništvo J. D. otišla do ulaznih vrata kuće oštećenog, kada je on iz kuće oštećenog začuo jedan neartikulisani urlik, nakon čega je oštećeni izašao iz svoje kuće i tu kravu otjerao od svojih vrata, na šta on nije reagovao već je sjedio mirno ispred svoje kuće, da bi tada došla komšinica J. D. i oštećenom rekla da je to njena krava i da joj je žao što je došla do njegove kuće, na šta joj je oštećeni rekao da nema nikakvih problema zbog toga jer se radi o njenoj kravi, a da bi bilo problema da je u pitanju krava kako je to on rekao  »ovih lupeža i fukara, usta ih jebem, što kradu drva po selu«, misleći pri tom na njega i na njegovu porodicu, da bi tada on reagovao tako što je oštećenom rekao da je splačina i rdja i da je nervni  bolesnik, jer je znao da je oštećeni imao zdravstvenih problema psihijatrijske prirode, nakon čega mu je oštećeni  prišao i udario ga šakom u predjelu čela, a on pokušao da oštećenom uzvrati tako što bi ga udario šakom, ali to nije uspio da učini, jer je oštećeni izbjegao taj udarac, kada je do njih došao njegov sin okrivljeni R.M. da bi ih razdvojio, i dok su M. i komšinica J. Dragica razdvajali njega i oštećenog izmedju njih je bilo čupanja i guranja, ali u toj situaciji on i njegov sin M. nijesam udarali oštećenog R.Z., da bi oštećeni nakon što su ih razdvojili uzeo jedan kamen srednje veličine i sa istim gadjao njegovu suprugu koja se nalazila na terasi kuće i koja je bila izašla da vidi šta se dešava, a koja je u tom periodu bila u teškom zdravstvenom stanju jer se oporavljala od operacije tumora na mozgu, a zatim se oštećeni izmakao i skinuo pantalone i donji veš i prema njemu i prisutnim članovima njegove porodice okrenuo golu zadnjicu i udarajući se po istoj govorio:«evo vam ga«, na čemu se cijeli taj dogadjaj završio, jer su nakon toga on i M. i njegova supruga otišli u kuću, tako da nije tačno da je on nogom ili na bilo koji drugi način kritičnom prilikom udarao oštećenog R.Z., niti da je oštećenog pesnicom ili nogom udarao njegov sin M., kao i da nije tačno da je on tom prilikom oštećenom rekao da će nabaviti oružje za jedan dan da bi ga ubio. </span>
</p>
<p class="p4"></p>
<p class="p4"></p>
<p class="p4">
<span>            U svojoj završnoj riječi okrivljeni R.R.je, ostajući pri svojoj odbrani, predložio sudu da ga oslobodi od optužbe. </span>
</p>
<p class="p4"></p>
<p class="p6">
<span class="s1">Okrivljeni R.M. </span><span>u svojoj odbrani datoj na glavnom pretresu, negirajući izvršenje krivičnog djela koje mu je stavljeno na teret optužbom, u bitnom je istakao da je oštećeni R.Z. njegov rodjeni stric i da je kuća oštećenog od njegove kuće u selu Dragovoljići udaljena oko 5 metara, da je kritičnog dana u poslijepodnevnim časovima bio ispred svoje kuće kada je njegov otac okrivljeni R.R.sa ispaše dotjerao njihovu kravu i smjestio je u štalu koja se nalazi u prizemnom dijelu kuće, kojom prilikom je za njihovom kravom došla i krava koja je vlasništvo komšinice J.D. i ta krava je sama otišla do ulaznih vrata kuće oštećenog, kada je oštećeni izašao iz svoje kuće i vrišteći i galameći počeo da tjera tu kravu, na šta on i njegov otac nijesu reagovali, da bi odmah zatim došla komšinica J. D. koja je oštećenom rekla da se radi o njenoj kravi, na šta joj je oštećeni rekao da u tom slučaju nema problema, a da je on prethodno burno reagovao jer je mislio da se radi o njihovoj kravi i pri tom ih nazvao lupežima, fukarama i poganima i govorio da će ih sve postrojiti, nakon čega se oštećeni obratio direktno njemu i rekao mu da je lud i da je lopov, na šta je on oštećenom odgovorio da je nervni bolesnik i da treba da ga bude sramota što se tako ponaša, jer je zbog takvog ponašanja zreo za liječenje na psihijatriji, da bi zatim oštećni krenuo na njegovog oca R. tako što je digao ruku, zaletio se na njega i udario ga, kada je on prišao da ih razdvoji i da spriječi da oštećeni nastavi da napada njegovog oca R.a dok ih je razdvajao komšinica J. D. je stajala neposredno proed njih govoreći im da se ne svadjaju i ne tuku, kojom prilikom je on uspio da spriječi dalji fizički sukob izmedju njegovog oca Rajka i oštećenog i pri tom on oštećenog nije udarao pesnicama i nogama, niti na bilo koji drugi način, da bi se zatim on i njegov otac R. udaljili tako što su otišli u svoju kuću i dok su išli ka ulazu kuće oštećeni je uzeo jedan kamen i sa tim kamenom gadjao na terasu njihove kuće na kojoj se nalazila njegova majka koja je bila izašla na terasu da vidi šta se dešava, kojom prilikom je njegova majka bila u takvom stanju da se oporavljala od operacije tumora na mozgu koju je imala na oko mjesec dana prije ovog dogadjaja. </span>
</p>
<p class="p6"></p>
<p class="p4">
<span>            U svojoj završnoj riječi okrivljeni R.M. je, ostajući pri svojoj odbrani, predložio sudu da ga oslobodi od optužbe. </span>
</p>
<p class="p4"></p>
<p class="p4">
<span>             Sud je na glavnom pretresu u dokaznom postupku neposredno saslušao oštećenog R.Z., na saglasan predlog stranaka pročitao nalaz i mišljenje vještaka medicinske struke dr.Bulatović Veselina dat u prethodnom postupku i pročitao izvode iz kaznene evidencije za okrivljene dat od Uprave policije CG-PJ Nikšić.</span>
</p>
<p class="p4"></p>
<p class="p6">
<span>Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i odbranama okrivljenih, sud je na nesumnjiv način utvrdio da su okrivljeni  R.R.i R.M.  počinili krivično djelo koje im je stavljeno na teret optužbom, pa ih je zbog izvršenja istog oglasio krivim i krivično pravno odgovornim iz sljedećih razloga.</span>
</p>
<p class="p6"></p>
<p class="p6">
<span>Krivično djelo naslilje u porodici ili u porodičnoj zajednici iz člana 220 stav 1 KZ čini onaj ko primjenom grubog nasilja naruši tjelesni ili dukševni integritet članova svoje porodice ili porodične zajednice, dok se u smislu odredbe člana 124 stav 28 KZ članom porodice ili porodične zajednice pored ostalih srodnika smatraju i krvni srodnici u pobočnoj liniji, zaključno sa četvrtim stepenom pobočnog krvnog srodstva.</span>
</p>
<p class="p6"></p>
<p class="p4">
<span>        	</span><span class="s1">Oštećeni R.Z.</span><span> u svom svjedočkom iskazu u bitnom je istakao da je dana 17.09.2012. godine, oko 16 i 30 časova, ispred svoje porodične kuće koja se nalazi u selu Dragovoljići, u blizini ulaznih vrata kuće ugledao kravu i istu otjerao od vrata, a zatim primijetio svog brata okrivljenog R.R. koji se nalazio ispred vrata svoje kuće, koja je od nejgove kuće udaljena oko deset metara, da bi mu tada okrivljeni R.R.uputio riječi: “Budalo, nervni bolesniče, nabaviću oružje u roku od jednog dana i tako ću završiti sa tobom, kada je prišao i R. sin okrivljeni R.M. koji mu se obratio riječima: „ Ti si nervni bolesnik, bio si kod psihijatra i zbog toga više ne možeš da radiš u policiju zbog čega mu je okrivljeni R.R.prišao u udario u predjelu nogom desne butine, a zatim mu je prišao okrivljeni R.M. i udario ga rukom u predjelu glave odnosno nosa, nakon čega je okrivljeni R.R.uzeo kamen veličine ljudske šake i sa istim ga gadjao ali ga nije pogodio, nakon čega je on počeo da se povlači ka svojoj kući i dok se povlačio okrivljeni R.R.i M. su ga više puta udarili nogama u predjelu njegovih nogu, da bi mu nakon što je došao do ulaznih vrata svoje kuće obadvojica okrivljenih uputili više uvredljivih riječi, da bi on po ulasku u kuću pozvo policiju i nakon toga ponovo izašao ispred kuće kada mu je okrivljeni R.R.rekao da će ga ubiti čim nabavi oružje i da će na taj način završiti sa njim , pri čemu je rukama pravio takav pokret kao da u ruci drži pušku i sa istom puca u njegovom pravcu, što je on doživio kao ozbiljnu prijetnju. U konačnom je naveo da se kao oštećeni pridružuje krivičnom gonjenju protiv okrivljenih, a da će pravo na naknadu štete ostvariti u parničnom postupku.</span>
</p>
<p class="p4">
<span>	</span>
</p>
<p class="p4">
<span>	Stalni sudski vještak medicinske struke u svom nalazu i mišljenju koji je sud cijenio kao jasan, stručan i objektivan, jer je isti dat po pravilima struke i na osnovu vjerodostojne medicinske dokumentacije koja se nalazi u spisima predmeta, u bitnom je naveo da je u izvještaju ljekara specijaliste JZU Opšta bolnica Nikšić broj protokola 8831 od 17.09.2012. godine, navedeno da se oštećeni R.Z. javio na pregled zbog povreda zadobijenih od strane drugog lica i da je kliničkim pregledom oštećenog kod istog konstatovano postojanje povreda u vidu oguljotine kože u predjelu nosa i krvnog podliva u predjelu desne butine sa spoljne strane, koje povrede su po svojoj prirodi lake tjelesne pvorede koje su mogle nastati i to: povreda u vidu oguljotine kože u predjelu nosa udarcem stisnutom pesnicom, glavom, odnosno čelom i slično, dok je povreda u vidu krvnog podliva u predjelu desne butine sa lijeve strane nastala udarcem nogom na kojoj je obuća sa tvrdim djonom, drvenom motkom i slično. </span>
</p>
<p class="p4"></p>
<p class="p6">
<span>Na osnovu navedenog svjedočkog iskaza oštećenog R.Z., koji je sud cijenio kao istinit, jej je oštećeni kritični dogadjaj opisao odredjeno i ubjedljivo, kazujući pri tom na istovjetan način u prethodnom postupku i na glavnom pretresu u prisustvu okrivljenih, navodeći pri tom detaljno radnje koje su kritičnom prilikom preduzeli okrivljeni, koje radnje su bliže opisane u izreci presude, a koje kazivanje oštećenog je u pogledu lokalizacije,vrste, težine i mehanizma nastanka povreda kod oštećenog potvrdjeno navedenim nalazom i mišljenjem vještaka medicinske struke dr. Bulatović Veselina, sud je na nesumnjiv način utvrdio da su okrivljeni R.R.i R.M. dana 17.09.2012. godine, oko 16:30 časova, u Nikšiću, ispred porodične kuće ošećenog R.Z. u selu Dragovoljići bb, primjenom grubog nasilja narušili tjelesni i duševni integritet, i to okrivljeni R.R.svog brata R.Z., a okrivljeni R.M. svog strica R.Z., na način što mu je prvo okrivljeni R.R.uputio riječi: »Budalo, nervni bolesniče, nabaviću oružje u roku od jednog dana i tako ću završiti sa tobom«, a zatim i okrivljeni R.M. riječi: »Ti si nervni bolesnik, bio si kod psihijatra i zbog toga više ne možeš da radiš u policiju«, nakon čega ga je okrivljeni R.R.nogom udario u predjelu desne butine, a zatim i okrivljeni R.M. rukom u predjelu nosa, uslijed čega je oštećeni krenuo da se povuče u svoju kuću, za koje vrijeme su ga okrivljeni R.R.i R.M. više puta udarali nogama u predjelu njegovih noga, kojom prilikom je oštećeni R.Z. zadobio laku tjelesnu povredu u vidu oguljotine kože u predjelu nosa i krvnog podliva u predjelu desne butine sa spoljne strane, kojim radnjama su okrivljeni R.R.i R.M. počinili krivično djelo nasilje u porodici ili u porodičnoj zajednici iz člana 220 stav 1 Krivičnog zakonika na način, u vrijeme i na mjestu kako je to predstavljeno u izreci presude.</span>
</p>
<p class="p6"></p>
<p class="p6">
<span>U tom pravcu sud je cijeneći odbrane okrivljenih R.R. i R.M. našao da su iste neosnovane i usmjerene na izbjegavanje krivčno pravne odgovornosti, jer su odbrane okrivljenih u kojima su naveli da kritičnom prilikom nijesu udarali R.Z. u potpunosti opovrgnute iskazom oštećenog i nalazom i mišljenjem vještaka medicinske struke, kojim dokazima je sud iz već navedenih razloga poklonio povjerenje i na istima zasnovao odluku o krivici okrivljenih u predmetnom postupku.</span>
</p>
<p class="p6"></p>
<p class="p4">
<span>           	Cijeneći subjektivni odnos okrivljenih prema izvršenom krivičnom djelu, sud je utvrdio da su okrivljeni prilikom izvršenja predmetnog krivičnog djela postupali sa direktnim  umišljajem, jer iz utvrdjenog činjeničnog stanja proizilazi da su okrivljeni preduzimajući radnje opisane u izreci presude postupali sa jasno manifestovanom namjerom da preduzimanjem tih radnji vršenjem grubog nasilja, odnosno uvredama i prijetnjama ugroze psihički, a udaranjem oštećenog na način bliže opisan u izreci presude ugroze i tjelesni intengritet oštećenog R.Z. kao člana svoje porodice u smislu odredbe člana 124 stav 28 KZ , odakle nedvosmisleno proizilazi da su okrivljeni preduzimajući radnje bliže opisane u izreci presude bili svjesni da na taj način čine predmetno krivično djelo i htjeli njegovo izvršenje.</span>
</p>
<p class="p4"></p>
<p class="p6">
<span>Prilikom donošenja odluke o krivičnoj sankciji okrivljenima sud je u smislu člana 42 stav 1 KZ kao olakšavajuće okolnosti na strani okrivljenih našao loše imovne prilike i raniju neosudjivanost okrivljenih koju je sud utvrdio uvidom u izvod iz kaznene evidencije za okrivljene, dok otežavajućih okolnosti na strani okrivljenih po ocjeni suda nije bilo. Cijeneći navedene olakšavajuće okolnosti sud je našao da se radi o osobito olakšavajućim okolnostima i da prema okrivljenima radi ostvarivanja ciljeva krivično pravne zaštite društvenih vrijednosti nije nužno primijeniti kaznu i istima na osnovu člana 53 i 54 KZ izrekao uslovnu osudu, sa kojom je okrivljenima utvrdio kazne zatvora u trajanju od po 60 dana i istovremeno odredio da se ove kazna neće izvršiti ukoliko okrivljeni u roku od jedne godine od dana pravosnažnosti presude ne počine novo krivično djelo, smatrajući da će se i sa prijetnjom izvršenja utvrdjene kazne zatvora, uz provjeru ponašanja okrivljenih u roku od jedne godine na iste u dovoljnoj mjeri uticati da ubuduće ne vrše nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p6"></p>
<p class="p4">
<span>               Odluku o troškovima krivičnog postupka sud je donio na osnovu člana 226 i 229 ZKP-a i istom obavezao okrivljene da na ime paušala kao dijela troškova krivičnog postupka pojedinačno plate iznose od po 30,00 eura, koji iznosi su odredjeni imajući u vidu složenost predmeta trajanje postupka i imovne prilike okrivljenih.</span>
</p>
<p class="p4"></p>
<p class="p4">
<span>               Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p5">
<span class="s1">OSNOVNI SUD U NIKŠIĆU</span><span>, dana 10.04.2013. godine</span>
</p>
<p class="p5"></p>
<p class="p2">
<span class="s1">Zapisničar                                                                                                             		 	S U D I J A</span>
</p>
<p class="p2">
<span class="s1">Papović Budimirka s.r.                                                                                                         Djuričković Igor s.r. </span>
</p>
<p class="p2"></p>
<p class="p2">
<span class="s3">                                                  Za tačnost otpravki tvrdi i ovjerava : Službenik suda</span>
</p>
<p class="p2"></p>
<p class="p2">
<span class="s3">PRAVNA POUKA: Protiv ove presude dozvoljena je žalba u roku od 8 dana od dana prijema</span>
</p>
<p class="p2">
<span class="s3">                                   iste preko ovog suda Višem sudu Podgorica </span>
</p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Verdana;font-size:12pt;}
.p2{text-align:end;hyphenate:auto;font-family:Verdana;font-size:12pt;}
.p3{text-align:center;hyphenate:auto;font-family:Verdana;font-size:12pt;}
.p4{text-indent:0.5in;text-align:justify;hyphenate:auto;font-family:Verdana;font-size:12pt;}
.p5{text-align:justify;hyphenate:auto;font-family:Verdana;font-size:12pt;}
</style>
<meta content="milorad.rovcanin" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<span>	</span>
</p>
<p class="p2">
<span>											K.br.12/12</span>
</p>
<p class="p1"></p>
<p class="p1"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p4">
<span>VIŠI SUD U BIJELOM POLJU, sudija Drago Konatar, sa zapisničarem Mirjanom Gačević, u krivičnom predmetu optuženog I. Ć. iz B., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ, po održanom javnom ročištu dana 19. aprila 2012.godine, u prisustvu zamjenika iz Višeg državnog tužilaštva Nade Bugarin, optuženog i njegovog branioca advokata D. P. iz B. i nakon pravnosnažnosti rješenja o usvajanju sporazuma o priznanju krivice Kt.br.3/12 od 18. aprila 2012.godine, donio je dana 19. aprila 2012.godine i javno objavio,</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1"></p>
<p class="p5">
<span>	Optuženi I. Ć. JMB ..................... zv. ’’G.’’ od oca R., majke S. rodjene Z., rodjen ...............godine u B., sa prebivalištem u B. u ul. S. S. br. ..., državljanin Crne Gore, elektrotehničar bez zaposlenja, oženjen, otac maloljetnog djeteta, srednjeg imovnog stanja, osudjivan presudama Osnovnog suda u B. K.br.449/08 od 28.02.2009.godine zbog krivičnog djela laka tjelesna povreda iz čl. 152 st. 2 KZ uslovnom osudom i K.br.451/09 od 15.07.2010.godine, zbog krivičnog djela teška tjelesna povreda iz čl. 151 st. 5 KZ, kaznom zatvora od 45 dana, u pritvoru po ovom osnovu od 31. januara 2012.godine do 19. aprila 2012.godine, </span>
</p>
<p class="p1"></p>
<p class="p1"></p>
<p class="p3">
<span>K r i v   j e</span>
</p>
<p class="p1"></p>
<p class="p1"></p>
<p class="p1">
<span>	Što je: </span>
</p>
<p class="p1"></p>
<p class="p5">
<span>	Dana 31.01.2012.godine, oko 18,40 časova u B., ispred vrata svog stana u stambenoj zgradi u ul. S. S., po prethodnom dogovoru sa I. I. iz istog mjesta, neovlašćeno mu prodao za 60,00 € opojnu drogu heroin u količini 3,24 grama kao supstancu koja je Rešenjem o utvrdjivanju opojnih droga (Sl.list SRJ br. 44/02) utvrdjena za opojnu drogu, zapakovanu u ručno pravljeni zamotuljak od pvc kese, koji su istog dana u blizini kafe bara ''S.'' u B. ovlašćena službena lica Uprave policije PJ u B. pronašla i oduzela kod I. I. prilikom pretresa motornog vozila kojim je upravljao,</span>
</p>
<p class="p1"></p>
<p class="p5">
<span>	- čime je izvšrio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika (KZ),</span>
</p>
<p class="p1"></p>
<p class="p4">
<span>-  za koje ga sud primjenom čl. 15,32,36,42,45 tač. 3,46 st.1 tač. 3  i 51 st. 1 KZ, te čl. 226,229 i 303 Zakonika o krivičnom postupku (ZKP),</span>
</p>
<p class="p1"></p>
<p class="p1"></p>
<p class="p3">
<span>O S U DJ U J E</span>
</p>
<p class="p3"></p>
<p class="p1"></p>
<p class="p5">
<span>	Na kaznu zatvora u trajanju od 10 /deset/ mjeseci u koju mu se ima uračunati pritvor od 31.01.2012.godine do 19.04.2012.godine.</span>
</p>
<p class="p1"></p>
<p class="p5">
<span>	Optuženi se obavezuje da na ime troškova krivičnog postupka plati Višem državnom tužilaštvu u Bijelom Polju iznos od 305,00 € (tri stotine i pet eura), te u korist budžetskih sredstava troškove krivičnog postupka u paušalnom iznosu od 100,00 € (jedna stotina eura) u roku od 15 (petnaest) dana od dana pravnosnažnosti ove presude.   </span>
</p>
<p class="p1"></p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p5">
<span>	Više državno tužilaštvo u Bijelom Polju nakon sprovedene istrage podnijelo je ovom sudu optužnicu Kt.br.3/12 od 09.03.2012.godine, protiv optuženog I. Ć. sa podacima u spisima, zbog krivičnog djela sa činjeničnim opisom i pravnom ocjenom kao u izreci. </span>
</p>
<p class="p4">
<span>Prije ročišta za održavanje glavnog pretresa Više državno tužilaštvo podnijelo je sporazum o priznanju krivice zaključen sa optuženim i braniocem dana 18. aprila 2012.godine, pa je umjesto glavnog pretresa održano javno ročište radi odlučivanja o sporazumu dana 19. aprila 2012.godine. Po održanom ročištu sud je donio rješenje kojim je usvojen sporazum o priznanju krivice, a nakon što je rješenje objavljeno i saopštena pouka o pravu na žalbu, stranke i branilac pojedinačno, a saglasno odrekli su se prava na žalbu. </span>
</p>
<p class="p4">
<span>Tim rješenjem je pravnosnažno utvrdjeno da je optuženi svjesno i dobrovoljno, na jasan i potpun način, u postupku zaključenja sporazuma o krivici priznao da je dana 31. januara 2012.godine, oko 18.40 časova ugovorio kupoprodaju opojne droge heroina sa I. I. iz B., te da mu je tom prilikom ispred svog stana u ul. S. S. br. ..... neovlašćeno prodao opojnu drogu heorin neto mase 3,24 grama za iznos od 60,00 €, a koja opojna droga je istog dana neposredno nakon primopredaje pronadjena od strane policije PJ u B. tokom pretresa putničkog motornog vozila kojim je upravljao I. I. i privremeno oduzeta. </span>
</p>
<p class="p4">
<span>Iz sadržine dokaza pročitanih na javnom ročištu bez primjedbi od strane stranaka, proizilazi isto stanje činjenica od pravnog značaja, a izmedju ostalog iz izvještaja o vještačenju, vještaka iz Forenzičkog centra u D. da je predmetna supstanca opojna droga heroina (diacetilmorfin) koja ima svojstvo izazivanja stanja zavisnosti uticajem na nervni sistem ljudi. Stanje činjenica iz priznanja proizilazi po osnovu iskaza svjedoka I. I.vezano za otkrivanje i oduzimanje opojne droge prilikom pretresa njegovog vozila od strane policije kao i u pogledu činjenice da je opojnu drogu kupio od optuženog u vrijeme i na mjestu kako je sadržano u priznanju optuženog datog u toku postupka priznanja krivice prilikom zaključenja sporazuma sa ovlašćenim tužilaštvom. </span>
</p>
<p class="p4">
<span>Optuženi je tim priznanjem opozvao ranije iznijetu odbranu datu u postupku istrage pred istim tužiocem.  </span>
</p>
<p class="p4">
<span>U potvrdi o privremeno oduzetim predmetima od svjedoka I. I. koju je izdala policija prilikom otkrivanja i službenoj zabilješci vezano za preduzetu radnju policije, sadržano je u prilog kako priznanju optuženog tako i svjedočenju I. I.. Ostali dokazi, a to iskazi svjedoka D. M., M. P. i M. R., inače pripadnika policije koji su službeno postupali u vezi sa otkrivanjem krivičnog djela i učinioca takodje su u skladu sa priznanjem optuženog jer sadrže opis dešavanja u pravcu činjenice da su optuženi i svjedok I. I. primijećeni prilikom primopredaje opojne droge tokom neovlašćene prodaje iste od strane optuženog pomenutom svjedoku. Preostali dokazi nijesu protivni priznanju i prethodno opisanim prihvaćenim dokazima, a to imajući u vidu da je svjedok E. Ć. predstavio kako je kao ovlašćeni distributer prodavao sim kartice registrovane na lica koja nijesu stvarni korisnici, te da je na taj način nastupilo stanje što je u posjedu optuženog bila kartica koja nije registrovana na njegovo ime, ali je bila u stvarnom posjedu, kao što je slučaj i sa sim karticom koju je koristio svjedok I. I. prilikom ugovaranja kupovine opojne droge, dok listinzi, kod prethodno opisanog stanja potvrdjuju okolnost postojanja medjusobnih komunikacija izmedju optuženog i svjedoka koji se pojavio kao kupac opojne droge u predmetnom dogadjaju. </span>
</p>
<p class="p4"></p>
<p class="p4">
<span>S toga, priznanje optuženog i sadržina medjusobno i sa priznanjem saglasnih dokaza pročitanih na javnom ročištu pružaju pouzdanu osnovu da je optuženi sa umišljajem, u cilju sticanja ekonomske koristi, a pristajući na nastupanje opasnosti po zdravlje ljudi, izvršio radnju neovlašćene prodaje opojne droge, tako da je njegova krivica za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 KZ potpuno dokazana. </span>
</p>
<p class="p4">
<span>Čl. 300 st. 1 KZ radnja neovlašćene prodaje opojne droge uz oblik vinosti iz priznanja optuženog, predstavlja krivično djelo za koje je učiniocu zaprijećeno kaznom zatvora od dvije do deset godina. </span>
</p>
<p class="p4">
<span>Ovaj sud je utvrdio da je sporazum stranaka u vezi sa kaznom za krivično djelo prihvatljiv sa razloga što je optuženi ranije osudjivan, ali za krivična djela koja nijesu iz grupe kao što je predmetno što je umanjilo značaj te okolnosti inače ocijenjene kao otežavajuće, dok su evidente olakšavajuće okolnosti u zbiru ocijenjene kao naročito olakšavajuće, a to imajući u vidu da je opotuženi porodična osoba i pri tom otac maloljetnog djeteta, a njegovo držanje po učinjenom krivičnom djelu je pozitivno obzirom da je priznao izvršenje radnje krivičnog djela i krivicu, a izrazio kajanje koje ovaj sud cijeni iskrenim. Okolnost vezana za raniji život utvrdjena je po osnovu izvoda iz kaznene evidencije izdatog od PJ u B., a ostale okolnosti vezane za ličnost kao nesporne. Uz to iz činjeničnog utvrdjenja proizilazi okolnost da je posledica krivičnog djela ostala na nivou apstraktne opasnosti po zdravlje ljudi kod stanja da je opojna droga pronadjena i privremeno oduzeta. Takodje pri odluci da li je kazna iz sporazuma prihvatljiva sud je imao u vidu i okolnost da je predmet krivičnog djela manja količina opojne droge. </span>
</p>
<p class="p4">
<span>S toga je ovaj sud utvrdio da je sporazum stranaka u odnosu na kaznu zatvora u trajanju od deset mjeseci u skladu sa interesima pravičnosti i da se takvom kaznom ima ostvariti svrha kažnjavanja. </span>
</p>
<p class="p4"></p>
<p class="p4">
<span>U odnosu na uračunavanje pritvora u izrečenu kaznu odlučeno je na osnovu čl. 51 st. 1 KZ, </span>
</p>
<p class="p4"></p>
<p class="p4">
<span>Sporazum stranaka o troškovima krivičnog postupka odgovara stanju podataka iz spisa, a to da je Više državno tužilaštvo predujmilo troškove u iznosu od 305,00 € isplatom nagrade ranijem braniocu optuženog, u skladu sa zahtjevom advokata A. Š. i Advokatskom tarifom. Uz to nastali su troškovi vodjenja postupka pred tužilšatvom povodom isplate troškova svjedoku u iznosu od 5,00 €, a pred tužilaštvom i sudom u paušalnom iznosu od 100,00 €, pa je s tim u vezi primjenom čl. 226 i 229 ZKP optuženi obavezan na plaćanje kao u izreci. </span>
</p>
<p class="p5"></p>
<p class="p5">
<span>	Sa iznijetih razloga i primjenom propisa kako je označeno, te čl. 303 ZKP odlučeno je kao u izreci. </span>
</p>
<p class="p5"></p>
<p class="p5"></p>
<p class="p3">
<span>VIŠU SUD U BIJELOM POLJU</span>
</p>
<p class="p3">
<span>Dana 19. aprila 2012.godine</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>Zapisničar							S U D I J A </span>
</p>
<p class="p1">
<span>Mirjana Gačević,s.r.					Drago Konatar,s.r.</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1">
<span>PRAVNA POUKA:</span>
</p>
<p class="p1">
<span>Protiv ove presude dozvoljena je </span>
</p>
<p class="p1">
<span>žalba samo ako nije u skladu sa </span>
</p>
<p class="p1">
<span>zaključenim sporazumom o priznanju</span>
</p>
<p class="p1">
<span>krivice Apelacionom sudu CG preko </span>
</p>
<p class="p1">
<span>ovog suda u roku od 15 dana po</span>
</p>
<p class="p1">
<span>prijemu prepisa.</span>
</p>
<p class="p1"></p>


</body>
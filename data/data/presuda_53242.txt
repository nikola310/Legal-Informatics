<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="vesna.vuckovic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span>                                                                                                                      Posl.br.K.514/12/12</span>
</p>
<p class="p3">
<span>                </span>
</p>
<p class="p4">
<span>                                                  U IME CRNE GORE</span>
</p>
<p class="p4"></p>
<p class="p4">
<span>Osnovni sud u Kotoru</span><span class="s1"> </span><span>kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog K B iz K, zbog krivičnog djela građenje objekta bez građevinske dozvole  iz čl.326a Krivičnog zakonika, koji se vodi po optužnom prijedlogu ODT Kotor Kt.br.691/12 od 18.12.2012. godine, nakon održanog glavnog i javnog pretresa dana 20.02.2013. godine, u prisustvu zamjenika ODT Kotor Žarka Pajkovića i okrivljenog, donio je i javno objavio sljedeću,</span>
</p>
<p class="p5">
<span>PRESUDU</span>
</p>
<p class="p4"></p>
<p class="p4">
<span>Okrivljeni K B JMBG  , od oca Đ i majke LJ, rođene E, rođen  godine u K, stalno nastanjen u K, T bb, po zanimanju ugostitelj, sa završenom VSŠ, razveden, otac troje djece, srednjeg imovnog stanja, ranije neosuđivan, protiv kojeg se ne vodi krivični postupak za drugo krivično djelo.</span>
</p>
<p class="p5">
<span>K r i v  je,</span>
</p>
<p class="p4"></p>
<p class="p4">
<span>Što je,</span>
</p>
<p class="p4">
<span> 	U periodu tokom septembra i oktobra 2012. godine u K na kat.parc. 2445 KO D I, naselje T, na postojećem objektu spratnosti P+1, protivno propisima o izgradnji objekata, planiranju i uređenju prostora iz čl.69 Zakona o uređenju prostora i izgradnji objekata, bez prethodno pribavljene građevinske dozvole započeo nadogradnju-izgradnju treće etaže na način što je ozidao spoljne zidove i izlio betonski kosi krov, pri čemu je bio uračunljiv i svjestan svoga djela i njegove zabranjenosti, a čije je izvršenje htio,</span>
</p>
<p class="p4"></p>
<p class="p4">
<span>- čime je učinio krivično djelo građenje objekta bez građevinske dozvole iz člana 326.a</span><span class="s1"> </span><span>Krivičnog zakonika.</span>
</p>
<p class="p4"></p>
<p class="p4">
<span>Pa mu sud na osnovu čl. 4, 13, 15, 36, 42, 45, 46, 52, 53 i 54 Krivičnog zakonika i čl. 226, 368 i 374 ZKP-a izriče </span>
</p>
<p class="p4"></p>
<p class="p5">
<span>USLOVNU OSUDU</span>
</p>
<p class="p4"></p>
<p class="p4">
<span>Kojom utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>Dužan je okrivljeni na ime sudskog paušala platiti iznos od 50,00 eura u roku od mjesec dana od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p4">
<span>ODT iz Kotora podnio je ovom sudu optužni predlog Kt.br.691/12 od 18.12.2012. godine, protiv K B  iz K, zbog izvršenja krivičnog djela građenja objekta bez građevinske dozvole iz čl. 326a Krivičnog zakonika.</span>
</p>
<p class="p4"></p>
<p class="p4">
<span>U svojoj odbrani okrivljeni je izjavio da je vlasnik na kat.parc. 2445 KO D I na T u K i da je tačno da je na postojećem objektu spratnosti P+1 započeo izgradnju još jedne etaže, a da za to nije imao dozvolu. On je podnio zahtjev za izdavanje građevinske dozvole, ali da mu je taj zahtjev odbijen, jer nije donjet novi DUP, na koje rješenje je on izjavio žalbu koja je usvojena, ali novo rješenje nije donijeto. Bez obzira na to on je u cilju rješavanja stambenog pitanja svoje kćerke, zeta i njihove porodice odlučio pristupiti izvođenju radova, a ploča iznad druge etaže njegovog objekta je već prokišnjavala na nekoliko mjesta, pa je odlučio da i prije formalnog pribavljanja dozvole započne gradnju. Naveo je da je on bio taj koji je odlučio da nastavi gradnju, iako nije imao dozvolu i da jer taj proces izdavanja dozvole trajao 2 godine, a da je on u tom periodu izvodio sve radove. U trenutku kontrole bili su ozidani spoljni zidovi, pa je nakon donošenja rješenja, odnosno inspekcijske kontrole, postavljen betonski krov, a u cilju zaštite od kiše, nakon čega su obustavljeni radovi. Dodao da je njegov objekat izgrađen prije 30 god, da je na objektu bila ploča koja je prokišnjavala i da je morao to da riješi, da je pokušao legalnim putem da dobije građevinsku dozvolu, međutim istu nije dobio.</span>
</p>
<p class="p4">
<span>    </span>
</p>
<p class="p4">
<span>U dokaznom postupku</span><span class="s1"> </span><span>koji je proveden radi rasvjetljavanja činjeničnog stanja i krivice okrivljenog sud je proveo sljedeće dokaze: pročitao zapisnik o inspekcijskom pregledu inspektora zaštite prostora Z Ba br. 1004/8/4 od 08.10.2012 g sa uvidom u izvod DUP-a i sačinjene fotografije, rješenje istog inspektora br. 0401/5-284/12 od 26.10.2012.g., izvod iz kaznene evidencije za okrivljenog UP Ispostava Kotor od 09.01.2013. godine, izjave B D i B LJ.</span>
</p>
<p class="p4"></p>
<p class="p4">
<span>Iz zapisnika o inspekcijskom pregledu inspektora zaštite prostora od 08.10.2012 godine proizilazi da je inspektor zaštite prostora Z B  izašao na lice mjesta-kat.parc.br.2445 KO D I, T i izvršio inspekcijski nadzor na porodičnom stambenom objektu u izgradnji, u vlasništvu optuženog K B , kojom prilikom je utvrđeno da je gradio objekat gabarita u osnovi 90 m2, na način što je na postojećem objektu kuća za stanovanje, nadogradio sprat na ravnom krovu kuće koja je  po osnovi prizemlje i sprat P+P1, za koje je provjerom u Sekretarijatu za urbanizam Opštine Kotor utvrđeno da investitor ne posjeduje građevinsku dozvolu. Iz izvoda iz DUP-a konstatuje se da je objekat na kat. parc. 2445, P+1. Na priloženim fotografijama konstatuje se izgled objekta i zatečenog stanja, odnosno izvođenje građevinskih radova - nadogradnja sprata. </span>
</p>
<p class="p4"></p>
<p class="p4">
<span>Iz rješenja br.0401/5-284/12 od 26.10.2012. godine proizilazi da se istim naređuje K B da poruši izvedene građevinske radove, nadogradnja sprata i potkrovlja na postojećem stambenom objektu površine u osnovi cca 90 m2, spratnosti P+1, na kat. parc.br. 2445 KO D, Opština K.</span>
</p>
<p class="p4"></p>
<p class="p4">
<span>Iz izvoda iz kaznene evidencije za okrivljenog UP Ispostava Kotor od 09.01.2013. godine proizilazi da okr. K B nije ranije osuđivan.</span>
</p>
<p class="p4"></p>
<p class="p4">
<span>Iz izjava B LJ i B D ovjerenim pred Osnovnim sudom u Kotoru dana 18.04.2011. godine proizilazi da su isti, kao vlasnici susjednih parcela saglasni sa postavljanjem krovnog pokrivača i nadgradnjom potkrovlja na susjednoj kat.parc.2445 u naravi porodične stambene zgrade, vlasništvo 1/1 K B.</span>
</p>
<p class="p4"></p>
<p class="p4">
<span>Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu optuženog, sud je utvrdio činjenično stanje</span><span class="s1"> </span><span>navedeno u izreci presude.</span>
</p>
<p class="p4"></p>
<p class="p4">
<span>Ovakvo činjenično stanje sud je utvrdio iz zapisnika o inspekcijskom pregledu inspektora zaštite prostora br.1004/8/2 od 08.10.2012. godine koji je prilikom inspekcijske kontrole porodične stambene zgrade okrivljenog sačinio inspektor Z B i rješenja istog inspektora br 0401/5-284/12 od 26.10.2012. god.iz kojih je utvrđeno da je okr. na porodičnoj stambenoj zgradi na kat. parc 2445  KO D I, T bb započeo nadogradnju-izgradnju treće etaže na način što je ozidao spoljne zidove i izlio betonski kosi krov u naravi 90 m2, a za isto nije pribavio građevinsku dozvolu, zbog čega mu je inspektor B navedenim rješenjem, naredio da poruši nelegalno izvedene građevinske radove. Okr. K B nije sporio da je započeo nadogradnju, odnosno izgradnju treće etaže, i to bez građevinske dozvole, navodeći da je isto bilo neophodno zbog rješavanja stambenog pitanja njegove kćerke i njene porodice, a takođe i iz razloga što je druga etaža njegovog objekta prokišnjavala na nekoliko mjesta. Takođe je objasnio da su u trenutku kontrole bili ozidani spoljni zidovi, a nakon inspekcijske kontrole postavili su betonski krov u cilju zaštite od kiše. Uvidom u priložene fotografije konstatovano je da su ozidani spoljni zidovi i izliven betonski kosi krov. </span>
</p>
<p class="p4"></p>
<p class="p4">
<span>Stoga, u radnjama okrivljenog ostvarila su se sva bitna obilježja bića krivičnog djela građenja objekta bez građevinske dozvole iz čl.326 a Krivičnog zakonika, s obzirom da je započeo građenje objekta, bez prethodno pribavljene građevinske dozvole. Okrivljeni je postupio sa umišljajem, svjestan značaja svoga djela čije je izvršenje htio, odnosno znao je da radove izvodi bez prethodno pribavljene građevinske dozvole, te je postupio suprotno Zakonu o uređenju prostora i izgradnji i to odredbi čl.69, koja propisuje da se objekat može graditi samo na osnovu građevinske dozvole i tehničke dokumentacije. </span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije sud je u smislu čl.42 KZ cijenio sve okolnosti koje utiču na odmjeravanje kazne, pa je kao olakšavajuće okolnosti na strani okrivljenog cijenio njegovu raniju neosuđivanost, okolnosti pod kojima je izvršeno djelo, odnosno da je izgradnju bez građevinske dozvole započeo radi rješavanja stambenog pitanja svoje kćerke i njene porodice, a koje okolnosti su za sud imale i karakter naročito olakšavajuće okolnosti, a kako otežavajućih okolnosti nije bilo sud je okrivljenom izrekao uslovnu osudu kojom mu je prethodno utvrdio kaznu zatvora u trajanju od 30 dana i  istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo, pri čemu je primijenio odredbe čl.45 i 46 KZ o ublažavanju kazne.  Cijeneći navedene okolnosti sud se opredijelio za izricanje uslovne osude, imajući u vidu ličnost okrivljenog, stepen njegove krivice i okolnosti pod kojima je učinjeno djelo, smatrajući da će upozorenjem uz prijetnju kaznom zatvora uticati na okrivljenog da ubuduće ne vrši ova i druga krivična djela, odnosno da će se ostvariti svrha iz čl.52 KZ u okviru opšte svrhe krivičnih sankcija iz čl.4 KZ.</span>
</p>
<p class="p4"></p>
<p class="p4">
<span>Sud je na osnovu naprijed navedene krivičnopravne odredbe i čl. 4, 13, 15, 36, 42, 45, 46, 52, 53 i 54 Krivičnog zakonika i čl. 226, 368 i 374 ZKP-a riješeno je kao u izreci presude. </span>
</p>
<p class="p4"></p>
<p class="p4">
<span>Sud je shodno čl.226 st.3 ZKP-a obavezao okrivljenog da na ime sudskog paušala uplati iznos od 50,00 eura u roku od mjesec dana od dana pravosnažnosti presude u korist Budžeta Crne Gore na žiro račun br.832-16-52 i dokaz o uplati potrebno je dostavi ovom sudu s pozivom na broj K.514/12/12.</span>
</p>
<p class="p4"></p>
<p class="p4">
<span>                                                  OSNOVNI SUD U KOTORU</span>
</p>
<p class="p4">
<span>                                                       Dana 20.02.2013.godine</span>
</p>
<p class="p4"></p>
<p class="p4">
<span>Zapisničar                                                                                            S U D I J A</span>
</p>
<p class="p4">
<span>Tamara Počanić                                                                       Danijela Samardžić s.r.</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA:	Protiv ove presude dozvoljena je žalba Višem sudu Podgorica u roku od 8 dana, od dana prijema iste, a preko ovog suda.</span>
</p>
<p class="p4"></p>
<p class="p4"></p>
<p class="p6"></p>


</body>
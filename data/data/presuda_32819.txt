<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.125in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{text-decoration:underline;}
</style>
<meta content="sanja.cakanovic" name="author">
</head>
<body class="b1 b2">
<p class="p1">
<span>68/</span>
</p>
<p class="p1"></p>
<p class="p2">
<span>K.br. 68/13/13</span>
</p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4"></p>
<p class="p4">
<span>OSNOVNI SUD U KOTORU, kao nadležni prvostepeni krivični sud, po sudiji Čakanović Sanji uz učešće namještenika Krivokapić Mirjane kao zapisničara, rješavajući u krivičnom predmetu protiv okrivljenog B E, zbog krivičnog djela teške kradje, iz čl. 24o. stav 1. tačka 1 Krivičnog zakonika (KZ-a), postupajući po optužnici Osnovnog državnog tužioca (ODT-a) Kotor Kt.br. 8/13 od 21.02.2013.g., nakon  javnog i glavnog pretresa, održanog dana 25.04.2013.g. u prisustvu zamjenika ODT-a Pajković Žarka i okrivljenog B E te branioca okr adv S T Č, donio je i  dana 26.04.2013.g objavio slijedeću</span>
</p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>Okrivljeni B E od oca A i majke Š, rođene R, rođen  .g. u V, BIH, nastanjen u V, K bb, državljanin BIH, oženjen otac troje djece, sa završenom SSS, stolar, lošeg imovnog stanja, kažnjavan presudom Opštinskog suda u K K   OD 08.04.1986.g. zbog krivičnog djela iz čl. 147 st. 1 KZ SR BIH na kaznu zatvora u trajanju od jednog mjeseca koju je izdržao 10.0.1986.g., i  presudom Općinskog suda u V K  od 02.03.2001.g. zbog krivičnog djela iz čl. 299 st.1 KZ FBIH na kaznu zatvora u trajanju od dva mjeseca uslovno na godinu dana,  </span>
</p>
<p class="p3">
<span>K r i v    j e </span>
</p>
<p class="p4"></p>
<p class="p4">
<span>Što je u periodu od o1.o5. do 12.o5.2o12.god u selu K, Opština B, u namjeri da prisvajanjem tudjih pokretnih stvari za sebe pribavi protivpravnu imovinsku korist, obio porodičnu kuću vlasništvo oštećenog K B iz B, pri čemu je bio uračunljiv, i svjestan svog djela i njegove zabranjenosti, a čije izvršenje je htio, na način što je podesnim sredstvom razvalio ulazna vrata, ušao u unutrašnjost kuće i iz iste nakon boravka od nekoliko dana oduzeo veću količinu alata- tri para različitih kliješti, šest šrafcigera, garnituru viljuškastih i okastih ključeva, jednu bušilicu srednje veličine marke "B" zelenkaste boje, jednu brusilicu marke "B", jednu novu kompresionu pumpu za vodu n.n marke, koji alat se nalazio u spavaćoj sobi, iz kuhinje oduzeo par šerpi, tanjira i escajga i šest kristalnih čaša, a iz šupe koja se nalazi iza kuće motokultivator marke "IMT" sa dva metalna točka za oranje, dva gumena točka, jedan plug i jednu frezu, sve vlasništvo oštećenog, ukupne vrijednosti 1.o96,7o eura, nakon čega je napustio predmetnu kuću </span>
</p>
<p class="p4"></p>
<p class="p4">
<span>-čime je učinio krivično djelo teške kradje iz čl. 24o. stav 1. tačka 1. Krivičnog Zakonika </span>
</p>
<p class="p4">
<span class="s1">            </span>
</p>
<p class="p4">
<span>Pa ga sud na osnovu napred navedene krivičnopravne odredbe, te  odredbi čl.  2, 3, 4, 5, l3,14, l5, 32, 33, 36, 42, 43, i 5l. KZ, te čl. 226,  229., 368 i 374. ZKP-a, </span>
</p>
<p class="p4"></p>
<p class="p3">
<span>O S U D J U J E </span>
</p>
<p class="p3"></p>
<p class="p4">
<span>Na kaznu zatvora u trajanju od 3 (tri) mjeseca, koju će isti izdržati nakon pravosnažnosti presude u koju kaznu mu se uračunava vrijeme provedeno u pritvoru po rješenju ovog suda Kri. 4/13 od 11.01.2013. godine, a koji pritvor mu je počeo teći od dana 08.04.2013.g u 14,15 časova a teče i nadalje.</span>
</p>
<p class="p4"></p>
<p class="p4">
<span>Obavezuje se okrivljeni da  na ime troškova krivičnog postupka uplati iznos od   107.50 eura, na žiro račun budžeta CG br. 832-l6-52, kao i na ime sudskog paušala iznos od 3o.oo eura, a u roku od l5 dana od dana  pravosnažnosti presude i da dostavi dokaz o uplati ovom sudu s pozivom na br. K. 68/13. </span>
</p>
<p class="p4"></p>
<p class="p4">
<span>Oštećeni K B upućuje se da radi ostvarivanja svog imovinsko pravnog zahtjeva pokretne parnični postupak.</span>
</p>
<p class="p5"></p>
<p class="p3">
<span>O b r a z l o ž e n j e</span>
</p>
<p class="p4"></p>
<p class="p4">
<span>Osnovni državni tužilac u Kotoru,  optužnicom Kt.br. 8/13 od 21.02.2013.g. optužio je okrivljenog B E, zbog krivičnog djela teške krađe iz čl. 24o. stav 1. tačka 1. KZ-a.</span>
</p>
<p class="p4"></p>
<p class="p4">
<span>Postupajući po predmetnoj optužnici sud je zakazao i održao glavni pretres dana 25.04.2013.g. a zastupnik tužbe je na istom u završnoj riječi u bitnom  ostao pri podnijetoj optužnici  izjavivši da traži da se okrivljeni oglasi krivim i kazni po zakonu a odluku o pritvoru ostavio je na ocjenu sudu.</span>
</p>
<p class="p4"></p>
<p class="p4">
<span>U svojoj odbrani  koju je dao na zapisniku kod ODT okrivljeni je naveo da nikada nije bio u B, i da jje u CG došao prije 3 mjeseca preko B i P,  da je otišao u S kod G A, gdje je već imao ugovoren stan i posao a gdje je boravio do dana hapšenja te da je u CG ušao sa ličnom kartom a ne sa pasošem jer isti ne posjeduje. Da ne zna tačno preko kojeg je graničnog prelaza ušao te da nijednom nije išao u B i da ne zna gdje je,  da je predhodno u CG bio prije godinu dana kada je bio u P i kada je izgubio ličnu kartu zbog čega se vratio u V, gdje je izvadio novu ličnu kartu pa je ponovo došao u CG prije tri mjeseca da bi radio i da radi kao fizički radnik na gradjevinama i da je upravo kod G A radio na njegovom objektu, da mu je kod njega ostala lična karta nakon hapšenja, a da za ta dva mjeseca prije hapšenja nije napuštao kuću G A, pa da zbog toga ne može da objasni kako su u kući K B u K pronadjeni tragovi njegovih papilarnih linija jer tamo nikada nije bio i da je to  čista laž. Naveo je da ne posjeduje telefon i da ga nije imao kad je radio kod G niti ga je imao u B, a da je posao dogovorio sa G jer je stajao u Podgorici kod S K odakle ga je G poveo u S  da  G živi u naselju gdje žive R u S, te da nikada nije bio u B niti u K i da su mu tek prije mjesec dana uzeti otisci prstiju, te da smatra da je nalaz da su u pitanju njegovi tragovi neistinit i namješten od B policije,  da su to krivično djelo učinila lica koja su s njim spavala u S i krala po S, a kojima je zaboravio imena, pa smatra da mu je sve podmetnuto. </span>
</p>
<p class="p4"></p>
<p class="p4">
<span>Na glavnom pretresu u svojoj odbrani okrivljeni je promijenio iskaz te je naveo da priznaje da je boravio u kući oštećenog K B i da je u istoj bio samo jedno veče te da je kritičnog dana bio zaposlen u blizini kuće ošt K B kod jedne bake kojoj je okopavao vrt i koja mu je krajem dana platila nekih 1o,oo eura , da je pala noć pa nije imao gdje da spava, pa je ušao u kuću ošt K jer su vrata na istoj bila otvorena a da se radilo o drvenim vratima od daske i da je u toj kući prenoćio jednu noć,  da je ujutro ustao i pošao, te popio pivo u prodavnici i napustio kuću oštećenog, a da tvrdi da navedene stvari nije oduzeo, jer da jeste da bi ih vjerovatno prodao pa bi bile nadjene ali da o istima ništa nezna. Na posebno pitanje svog branioca naveo je da je u tom objektu bio sam i da nije bilo drugih lica da je objekat bio otvoren a njegova unutrašnjost razbacana i da je nakon odlaska pošao da popije pivo u prodavnicu a onda za B, tj S. Na posebno pitanje zamjenika ODT da imenuje baku kod koje je radio, isti je naveo da njeno ime nezna da joj je kuća u blizini marketa, koji je u blizini magistrale, odnosno da je kuća te bake na pola puta do kuće oštećenog K, te da se izvinjava oštećenom što je tu noć boravio u njegovoj kući kao i državi. </span>
</p>
<p class="p4"></p>
<p class="p4">
<span>U završnoj riječi okrivljeni je prihvatio završnu riječ svog branioca koji je u bitnom naveo u istoj da nema dokaza da je okrivljeni učinio krivično djelo koje mu se stavlja na teret, da daktiloskopsko vještačenje samo svjedoči o tome da je okrivljei zaista boravio u tom objektu ali ne i da je otuđio stvari iz istog te da izvod iz kaznene evidencije za istog datira odavno a da ukoliko sud bude suprotnog stanovišta predlaže izricanje najblaže kazne uz ukidanje pritvora.</span>
</p>
<p class="p4"></p>
<p class="p4">
<span>U dokaznom postupku sud je na saglasan predlog stranaka pročitao zapisnik o uvidjaju- službenu zabilješku  OPS Ekspoziture PJ Budva od 12.05.2012 sa uvidom u fotoelaborat br   , izvještaj o uzorkovanju tragova sa l.m krim tehničara UP PJ Budva br   , akt UP PJ B br   od 26.11.2012.g, izvještaj o daktiloskopskom ispitivanju br   forenzičkog centra UP CG grupe za daktiloskopska ispitivanja od 13.12.2012.g te nalaz i mišljenje vještaka ekon. fin struke D M od 15.o2.2o13.g i izvod  iz  KE za okr MUP-a Z, uprave policije V od 14.03.2013.g. br. 08-03/8-1-04-2-11-2008/2013.</span>
</p>
<p class="p4"></p>
<p class="p4">
<span>Na osnovu rezultata cjelokupnog postupka, cijeneći sve provedene dokaze pojedinačno i u uzajamnoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni počinio krivično djelo stavljeno mu na teret.</span>
</p>
<p class="p4"></p>
<p class="p4">
<span>Naime, svjedok -oštećeni K B izjavio je da je vlasnik kuće u selu K i da u  nju povremeno dolazi obzirom da stanuje u B, tako da je 12.o5.2o12.g došao do iste negdje prije podne i odmah vidio da su ulazna vrata obijena, a da je po ulasku unutra vidio tragove obuće duž hodnika i zidove koji su bili crni od gareži te da je ušao u dnevnu sobu i vidio da hvale ploče od šporeta na drva te da su u istoj ostaci kablova koji su očigledno paljeni radi topljena plastike i gume u cilju korišćenja bakra i da je svaki kabal u kuči koji je bio dostupan bio otkinut i očigledno zapaljen a da se radi o kablu sa šporeta, sa lampi, sa pegle i sl, te da je očigledno da ej neko boravio u kući jer je bila pojedena sva hrana iz frižidera i ormana i popiveno svo piće a i neuredna soba razbacane ćaše, kutija od soka koje su na to ukazivale. Dalje je naveo da je obilaskom kuće vidio da iz spavaće sobe nedostaje alat i to 2do3 para različitih kliješta, 5 do 6 različitih šavcigera, garniture viljuškastih i okastih ključeva, bušilica srednje veličine marke "B" stara dvije- tri godine zelenkaste boje te brusilica marke "B" , potpuno nova kompresiona pumpa za vodu za izvlačenje vode iz bunara n.n marke, a da je iz kuhinje ponijeto posudje i to par šerpi, tanjira , escajg, 6 kristalnih čaša,, a iz šupe iza kuće koja je bila zatvorena je oduzet motokultivator"IMTt" kupljen 2oo6.g ali neupotrebljavan , te dva metalna točka za oranje, dva gumena točka za prevoz motokultivatora, plug i friteza sve komplet sa moltokultivatorom kao i 5oo metara aluminiske žice iz koje je zapravo izvučena centralna čelična žica koja je ostavljena na lice mjesta a aluminijum koji je bio obavijen oko nje je odnijet, te da misli da vrijednost ti stvari niej bila manja od 3.ooo eura a s obzirom na vrijednost motokultivatora i da je ispred kuće na terasi vidio ostatke paljevine, kuvalo za kafu a u kuči obuću-patike i da je prije kritičnog dana u kući bio nekih desetak dana ranije i da mu je najbliži komšija objekat manastira Duljevo koji je na nekih 1oo metara od njega i da je iznad kuće gdje inače parkira kola vidio tragove vozila . Naveo je da se pridružuje krivičnom gonjenju i da postavlja imovinskopravni zahtjev. </span>
</p>
<p class="p4"></p>
<p class="p4">
<span>Iz zapisnika o uvidjaju - službene zabilješke UP CG PJ Budva od 12.05.2012.g sa fotoelaboratom br.173/2012 utvrdjuje se da je ta PJ izašla na lice mjesta dana 12.05.2012.g po prijavi oštećenog K B te da su isti na licu mjesta konstatovali da je izvršeno krivično djelo u vremenskom periodu od 1o.o4. do 12.o5.2o12.godine na način što je izvršilac ili više njih uz upotrebu podesnog sredstva izvršio obijanje ulaznih drvenih vrata kuće ošt K u mjestu K te da je iz unutrašnjosti kuće i spavaće sobe otudjen alat  a iz šupe kultivator za oranje crvene boje te da je izvršilac koristio kuhinju i dnevni boravak gdje je najvjerovatnije jeo i da je ložio šporet na drva, pa su oštećeni zidovi od gareži, a navedeno proizilazi i iz priloženog fotoelaborata an kojem je prikazan predmetni objekat, tragovi gareži na terasi u unutar objekta , izgled nasilno otvorenih vrata te hodnika kuće sa tragovima gareži na zidovima i pločicama kao i i izgled dnevne sobe sa tragovima gareži na zidovima i šporeta u dnevnoj sobi gdje je ložena vatra sa tragovima gareži po šporetu, te predmeti pronadjeni na stolu u dnevnoj sobi, izgled kuhinje, spavaće sobe i pronadjenih staklenih čaša na stolu te boce "V" na krevetu spavaće sobe, i oštećena elektrokablova na aparatima kao i alata koji je korišćen pri tome. </span>
</p>
<p class="p4"></p>
<p class="p4">
<span>Iz izvještaja o uzorkovanju tragova sa lica mjesta br.173/2012 od 12.05.2012.g utvrdjuje se da su pronadjeni tragovi na licu mjesta i to papilarnih linija na staklenoj čaši pronadjenoj na stolu u dnevnoj sobi, te na konzervi "Eva " tuna filet, takodje pronadjenoj na  stolu u dnevnoj sobi, te staklenoj  čaši pronadjenoj na stolu u spavaćoj sobi, kao i boci vina " V" pronadjenoj u spavaćoj sobi na kreveta a na  osnovu  podneska UP PJ Bar  od 26.11.2012g utvrdjuje se da je izvršena identifikacija pronadjenih tragova papilarnih linija i da isti potiču od srednjeg i domalog prsta desne ruke okrivljenog B E.</span>
</p>
<p class="p4"></p>
<p class="p4">
<span>Iz izvještaja o daktiloskopskom ispitivanju br.4813/12 od 13.12.2012.g proizilazi da je Forezničkom Centru grupi za daktilosposka ispitivanja dostavljeno do strrane PJ Bar 6 tragova papilarnih linija radi utvrdjivanja upotrebljivosti spoljnih tragova papilarnih linija u svhu identifikacija osoba od kojih potiču  te je utvrdjeno da su sporni tragovi papilarnih linija označeni br 1.2.4.5.i 6. podesni za identifikaciju dok trag papilarne linije označen pod br.3. nije podesan, te da je izvršenim DKT vještačenjem utvrdjeno da trag papilarnih linija označen br.6. potiče od srednjeg i domalog prsta desne ruke okrivljenog B E.</span>
</p>
<p class="p4"></p>
<p class="p4">
<span>Iz nalaza i mišljenja vještaka ekonomsko finansiske struke D M utvrdjena je vrijednost oduzetih predmeta u vrijeme otudjenja u vrijednosti od 1.096,7o eura. </span>
</p>
<p class="p4"></p>
<p class="p4">
<span>Iz Izvoda iz kaznene evidencije utvrdjeno je da je okrivljeni kažnjavano lice. </span>
</p>
<p class="p4"></p>
<p class="p4">
<span>S obzirom na naprijed navedeno  sud nije prihvatio odbranu okrivljenog B E a koju odbranu je kao što je već navedeno isti mijenjao u toku postupka, već je ista ocijenjena kao odbrana usmjerena na umanjenje i izbjegavanje krivične odgovornosti.</span>
</p>
<p class="p4"></p>
<p class="p4">
<span>Okrivljeni je naveo na glavnom pretresu, a kao što je već navedeno, da je u predmetnu nepokretnost ušao da bi prespavao, jer je ista bila otvorena, medjutim sud navedenu odbranu nije prihvatio jer iz izjave svjedoka-oštećenog, a kojoj izjavi je sud poklonio vjeru jer je  bila jasna i detaljna, proizilazi da su mu vrata kuće obijena, a što se potvrdjuje i na osnovu službene zabilješke OPS EKP PJ Budva od 12.05.2012.g  i iz fotoelaborata koji je priložen uz istu a koje je dokaze sud  prihvatio, jer su radjeni u skladu sa pravilima struke od strane službenika državnih organa. </span>
</p>
<p class="p4"></p>
<p class="p4">
<span>Okrivljeni je takođe naveo da je u navedenoj nepokretnosti oštećenog samo prespavao, samo jednu noć, medjutim i u tom dijelu sud nije  prihvatio njegovu odbranu, a s obzirom da iz izjave svjedoka-oštećenog proizilazi da je sva hrana iz frižidera bila pojedena i popiveno svo piće te da je počinilac svaki kabal u kući koji mu je bio dostupan otkinuo i palio, što ukazuje na to da se počinilac u istoj nepokretnosti duže zadržao jer je iz fotoelaborata vidljivo da je ložio peć na drva, a što je prouzrokovalo garež na terasi kuće, u hodniku iste, po zidovima, u svim prostorijama, te se iz predmeta koji su zatečeni i koji su vidljivi u predmetnom fotoelaboratu takodje može zaključiti da je u navedenom prostoru neko duže boravio jer se na stolu nalaze ostaci konzervi, sokova, džema, ukrštenica i dr. a otisci papilarnih linija okrivljenog uzeti su iz dnevnog boravka, spavaće sobe, sa čaše, konzerve što ukazuje na to da okrivljeni u objektu oštećenog nije samo prespavao jednu noć već da je u istom boravio, hranio se, spavao.</span>
</p>
<p class="p4"></p>
<p class="p4">
<span>Osim toga predmetni otisci okrivljenog koji su uzeti sa lica mjesta, uzeti su  kako je već navedeno iz dnevnog boravka i iz spavaće sobe u kojoj se upravo, a kako je to naveo oštećeni, nalazio otudjeni alat, koji doduše nije pronadjen kod okrivljenog, kao što nijesu pronadjene ni ostale otudjene stvari, medjutim s obzirom na okolnost da oštećeni u navedenu nepokretnost nije dolazio desetak dana okrivljeni je po ocjeni ovog suda imao dovoljno vremena da predmetne stvari odnese i sakrije na neko drugo mjesto. </span>
</p>
<p class="p4"></p>
<p class="p4">
<span>Da je odbrana okrivljenog od početka bila usmjerena na izbjegavanje krivične odgovornosti ukazuje i to što je isti promijenio svoju odbranu, jer je kao što je već navedeno pred zamjenikom ODT izričito tvrdio da nikada nije bio u B, i da nezna gdje se B nalazi i da mu je to sve smjestila Barska Policija sa licima sa kojima je krao da bi do glavnog pretresa svoju odbranu promijenio, pripremio i upodobio sa materijalnim dokazima. Sud nije prihvatio da je okrivljeni promijenio iskaz odnosno raniji iskaz dao iz straha, a kako je to u završnoj riječi istakao branilac istog, jer  je okrivljeni po ocjeni suda ozbiljan čovjek srednjih godina, oženjen, otac troje djece, te sud ne  prihvata da se bojao da će neopravdano biti osudjen ukoliko kaže istinu pred ODT. </span>
</p>
<p class="p4"></p>
<p class="p4">
<span>Sud je poklonio vjeru i ostalim dokazima koje je pročitao u dokaznom postupku -   izvještaju o uzorkovanju tragova sa l.m krim tehničara UP PJ Budva br 173/2012 , aktu UP PJ Bar br 27-03/1-244/12-3672/3 od 26.11.2012.g, izvještaju o daktiloskopskom ispitivanju br 483/12 forenzičkog centra UP CG grupe za daktiloskopska ispitivanja od 13.12.2012.g a s obzirom da se radi o dokazima koji su pribavljeni od nadležnih državnih organa u zakonito sprovedenom postupku, sa kojih razloga im je sud poklonio punu vjeru, a ni okrivljeni ni stranke u toku posotupka na njih nisu imali primjedbi.</span>
</p>
<p class="p4"></p>
<p class="p4">
<span>Sud je cijenio i nalaz i mišljenje vještaka ekonomsko finansijske struke D M. kao jasan, potpun, uvjerljiv, stručan i dat u skladu sa pravilima struke, sa kojih razloga mu je sud poklonio punu vjeru.</span>
</p>
<p class="p4"></p>
<p class="p4">
<span>Iz svega naprijed izloženog, sud je na jasan i nedvosmislen način utvrdio a na osnovu  provedenih dokaza da je okrivljeni počinio krivično djelo teške krađe iz čl. 240 st.1,tač.1  KZ-a,  kako je to navedeno u izreci presude a s obzirom da to krivično djelo čini ono lice koje tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist ako je  isto učinjeno obijanjem ili provaljivanjem zatvorenih zgrada, soba, kasa, ormana ili drugih zatvorenih prostora ili drugim savlađivanjem većih prepreka te su se nesumnjivo u radnjama okrivljenog ostvarila bitna obilježja bića krivičnog djela iz čl. 240 st.1,tač.1  pa  je sud okrivljenog za isto oglasio krivim.</span>
</p>
<p class="p4"></p>
<p class="p4">
<span>Cijeneći subjektivni odnos okrivljenog prema izvršenom krivičnom djelu, sud je našao da je okrivljeni postupao sa direktnim umišljajem, tj. da je bio svjestan svoga djela I želio njegovo izvršenje, odnosno da je bio svjestan da oduzimanjem tuđih pokretnih stvari u namjeri da sebi pribave protivpravnu imovinsku korist čini djelo, te da je htio njegovo izvršenje.</span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije za okrivljenog sud je vodio računa o svim okolnostima koja utiču da kazna bude manja ili veća, a shodno članu 42. KZ-a, pa je prilikom odmjeravanja kazne  cijenio činjenicu da se okrivljeni korektno držao na glavnom pretresu te su cijenjene njegove porodične prilike, odnosno okolnost da se radi o oženjenom čovjeku, ocu troje djece, dok je kao  otežavajuću okolnosti cijenio to što je isti  osuđivan a što je sud utvrdio uvidom u izvod iz KE, pa je cijeneći navedene okolnosti istom izrekao kaznu zatvora u trajanju od tri mjeseca dakle  izvršeno je  ublažavanje kazne od strane suda a s obzirom da je za navedeno krivično djelo propisana kazna zatvora od 1 do 8 godina  a primjenom čl. 45 i 46. stav 1. tačka 4. KZ . Sud je cijenio da će se i sa ublaženom kaznom na okrivljenog u dovoljnoj mjeri uticati da ubuduće ne vrši krivična djela te da će se na taj način ostvariti svrha kažnjavanja iz člana 32 KZ, u okviru opšte svrhe propisivanja i izricanja krivičnih sankcija iz člana 4 st. 2 KZ-a, kao i ciljevi generalne prevencije. </span>
</p>
<p class="p6"></p>
<p class="p4">
<span>U izrečenu kaznu zatvora,a shodno čl. 51. KZ-a, uračunaće se vrijeme provedeno u pritvoru počev od 08.04.2013.g od 14,15 časova koji pritvor okrivljenom teče i nadalje  a koji mu je odredjen rješenjem sudije za istragu ovog suda Kri. br. 4/l3 od 11.o1.2o13.god.</span>
</p>
<p class="p4">
<span> </span>
</p>
<p class="p4">
<span>Okrivljeni je  obavezan na isplatu troškova krivičnog postupka, u iznosu od  107,50 eura a koji troškovi se odnose za  troškove vještačenja po vještaku ekonomsko finansijske stuke i na  troškove zastupanja branioca po službenoj dužnosti a obavezan je i na plaćanje sudskog paušala u iznosu od 3o,oo eura a koji je paušal  sud odmjerio  imajući u vidu imovinske prilike okrivljenog te složenost postupka.</span>
</p>
<p class="p4">
<span class="s2"> </span>
</p>
<p class="p5">
<span>Oštećeni K Bradi ostvarivanja imovinskopravnih zahtjeva upućen je na pokretanje parničnog postupka a kako se ne bi odugovlačio  krivični postupak. </span>
</p>
<p class="p4"></p>
<p class="p4">
<span>Na prednjim razlozima sud je zasnovao svoju odluku.</span>
</p>
<p class="p5"></p>
<p class="p7"></p>
<p class="p8">
<span>OSNOVNI SUD U KOTORU </span>
</p>
<p class="p8">
<span> Dana,  26.04.2013. godine </span>
</p>
<p class="p9"></p>
<p class="p7">
<span>Zapisničar                                                                                S U D I J A</span>
</p>
<p class="p7">
<span>Krivokapić Mirjana                                                          Čakanović Sanja</span>
</p>
<p class="p7">
<span>                   </span>
</p>
<p class="p7"></p>
<p class="p5">
<span>PRAVNA POUKA:Protiv ove presude dozvoljena je žalba u roku od 15 dana od dana prijema, Višem sudu u Podgorici, preko ovog suda.</span>
</p>
<p class="p5"></p>
<p class="p5"></p>
<p class="p10"></p>
<p class="p10"></p>


</body>
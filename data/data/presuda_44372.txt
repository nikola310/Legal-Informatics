<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.76805556in 0.7875in 1.125in;}
.p1{margin-left:0.25in;text-align:justify;hyphenate:auto;font-family:Arial;font-size:12pt;}
.p2{margin-left:0.25in;text-align:center;hyphenate:auto;font-family:Arial;font-size:12pt;}
.p3{margin-left:0.25in;text-align:end;hyphenate:auto;font-family:Arial;font-size:12pt;}
.p4{text-indent:0.49166667in;margin-left:0.25in;text-align:justify;hyphenate:auto;font-family:Arial;font-size:12pt;}
.p5{text-indent:0.375in;margin-left:0.25in;text-align:justify;hyphenate:auto;font-family:Arial;font-size:12pt;}
.p6{text-indent:0.375in;margin-left:0.25in;text-align:center;hyphenate:auto;font-family:Arial;font-size:12pt;}
.p7{margin-left:0.25in;margin-right:-0.004166667in;text-align:justify;hyphenate:auto;font-family:Arial;font-size:12pt;}
.p8{text-indent:-0.25in;margin-left:0.25in;margin-right:-0.083333336in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-indent:0.49166667in;margin-left:0.25in;margin-right:-0.004166667in;text-align:justify;hyphenate:auto;font-family:Arial;font-size:12pt;}
.p11{text-indent:-0.24166666in;margin-left:0.25in;margin-right:-0.004166667in;text-align:justify;hyphenate:auto;font-family:Times New Roman;font-size:14pt;}
.p12{text-indent:0.5in;margin-right:-0.25in;text-align:justify;hyphenate:auto;font-family:Arial;font-size:12pt;}
.p13{text-indent:0.5in;margin-right:-0.25in;text-align:start;hyphenate:auto;font-family:Arial;font-size:12pt;}
.p14{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Arial;font-size:12pt;}
</style>
<meta content="stevo.pecic" name="author">
</head>
<body class="b1 b2">
<p class="p1"></p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p3">
<span>										K.br.34/11</span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p1">
<span>	</span>
</p>
<p class="p1">
<span>		OSNOVNI SUD U ULCINJU, kao prvostepeni krivični, po</span><span class="s1"> </span><span>sudiji Đokaj Amiru, uz učešće namještenika suda Markoč Roze kao zapisničara, u krivičnom predmetu protiv okrivljenog B.N. iz Ulcinja, koga brani branilac adv. Piperović Zoran iz Podgorice, zbog krivičnog djela teška tjelesna povreda iz čl. 151 st. 1 Krivičnog zakonika, odlučujući po optužnici Osnovnog državnog tužilaštva u Ulcinju Kt.br.244/08 od 24.09.2009.godine, nakon održanog glavnog i javnog pretresa dana 19.12.2012.godine, u prisustvu savjetnika kod Osnovnog državnog tužilaštva u Ulcinju Resulbegović Faruka i okrivljenog, donio je, a dana 21.12.2012. godine  i javno objavio,</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p2"></p>
<p class="p1"></p>
<p class="p4">
<span>	Okrivljeni B.N.,</span><span class="s1"> </span><span> od oca M. i majke K. rođene P., rođen xx.xx.19xx. godine u P., sa prebivalištem u U. – P. Axx, državljanin CG, pismen, završio srednju školu, profesionalno vojno lice,  srednjeg imovnog stanja, oženjen, otac petoro mldb.djece, osudjivan presudom Osnovnog suda u Ulcinju K.br. 159/93  od 13.03.1998 godine, zbog krivičnog dijela iz čl. 46 st. 2 i čl. 176 KZ RCG, i izrečena mu je uslovna osuda, 3 (tri) mjeseca zatvora, uslovno na jednu godinu.</span>
</p>
<p class="p1"></p>
<p class="p1"></p>
<p class="p2">
<span>K r i v   j e</span>
</p>
<p class="p1"></p>
<p class="p1">
<span class="s1">	  	 </span><span>Što je:</span>
</p>
<p class="p1"></p>
<p class="p4">
<span>	Dana 25. novembra 2008. godine, oko 17,00 časova na parking prostoru ispred kafe bara „E.“ u naselju D. Š. u Ulcinju, teško tjelesno povredio oštećenog K.I.a iz Bara, na način što je bez ikakvog povoda napao oštećenog i zadao mu udarac drškom pištolja, nepoznate marke i kalibra u predjelu glave od kojeg udarca je oštećeni pao na tlo pri čemu je zadobio tešku tjelesnu povredu: potres mozga i nagnječine kože, oba podočna i oba jagodična predjela lica, </span>
</p>
<p class="p1"></p>
<p class="p5">
<span>	- čime je izvršio krivično djelo teška tjelesna povreda iz čl. 151 st. 1 Krivičnog zakonika.</span>
</p>
<p class="p5"></p>
<p class="p5">
<span>  	Pa mu sud, primjenom citiranog zakonskog propisa, te čl. 4 st.2, 13, 15, 36, 42, 52, 53 i 54 Krivičnog zakonika, i čl. 226, 229 i 374 Zakonika o krivičnom postupku, i z r i č e </span>
</p>
<p class="p5"></p>
<p class="p5"></p>
<p class="p5"></p>
<p class="p6">
<span>USLOVNU OSUDU</span>
</p>
<p class="p6"></p>
<p class="p6"></p>
<p class="p5">
<span>   Kojom mu utvrđuje kaznu zatvora u trajanju od 7 (sedam) mjeseci i istovremeno određuje da se ista neće izvršiti, ako okrivljeni u roku od 3 (tri) godine po pravosnažnosti presude ne učini neko novo krivično djelo. </span>
</p>
<p class="p5"></p>
<p class="p1">
<span>            Obavezuje se okrivljeni da na ime troškova krivičnog postupka uplati sudu novčani iznos od 159,50 eura, a na ime paušala novčani iznos od 60,00 eura, sve u roku od 15 dana po pravosnažnosti presude. </span>
</p>
<p class="p1"></p>
<p class="p1"></p>
<p class="p2">
<span>      O b r a z l o ž e nj e</span>
</p>
<p class="p1"></p>
<p class="p4">
<span>Optužnicom Osnovnog državnog tužilaštva u Ulcinju Kt.br. 244/08 od 24.09.2009. godine, okrivljenom B.N., stavljeno je na teret izvršenje krivičnog djela teška tjelesna povreda iz čl. 151 st. 1 Krivičnog zakonika.Zastupnik optužbe je do kraja glavnog pretresa ostao pri podignutoj optužnici, predlažući sudu u završnim riječima da okrivljenog oglasi krivim i osudi po zakonu. </span>
</p>
<p class="p4"></p>
<p class="p4">
<span>Okrivljeni B.N. ne priznaje izvršenje krivičnog djela za koje je optužen, i u  svojoj odbrani navodi da nije bio 25. novembra 2008. godine u naselju Donji Štoj u Ulcinju, već je bio sa porodicom u svom stanu u naselju Pinješ. Dalje navodi da K.I.a ne poznaje i ne zna po čijem nagovoru je označio njega kao lice koji ga je bez ikakvog povoda napao i udario pesnicom u predjelu glave. Njegove navode o tome gdje se nalazio navedenog dana može potvrditi i njegova supruga M.B.. Kada je saznao da je prijavljen od strane K.I.a raspitao se i tražio da mu pokažu to lice, kojeg uopšte ne poznaje. Sa istim se nikada nije lično sreo, niti kontaktirao, samo ga je nakon događaja vidio iz vidjenja, a prije toga ga nikada nije vidio. Kritičnog dana je bio kući s porodicom, izašao je samo do bankomata, ali ne zna u koje vrijeme i vratio se kući, ali nije u bio u kafe baru "E." , niti u blizini tog lokala, niti je išao u D.Štoj, jer nije izašao van užeg gradskog područja.  </span>
</p>
<p class="p4"></p>
<p class="p4">
<span>Sud je u dokaznom postupku pročitao nalaz i mišljenje vještaka medicinske struke dr. Borovinić Budimira od 30.08.2009. godine, saslušao vješataka medicinske struke dr.Borovinić Budimira, na saglasan predlog stranaka pročitao iskaz oštećenog K.I.a, dat na glavnom pretresu od 22.06.2010. godine i pred istražnim sudijom na zapisnik Ki.br. 109/08 od 08.07.2009. godine, pročitao izvod iz kaznene evidencije na ime okrivljenog izdat od Uprave policije PJ Podgorica br. 11-245/09-5811/2-954 od 26.03.2009. godine, i izvršio uvid u spise predmeta ovog suda K.br. 163/10. </span>
</p>
<p class="p4"></p>
<p class="p4">
<span>Svjedok oštećeni K.I. u svom iskazu pred istražnim sudijom  je naveo da je dana 25.11.2008. godine oko 17,00 časova sjedio sam u kafe baru "E." u naselju D. Štoj u Ulcinju. Nakon što je popio kafu uputio se ka svom vozilu koji se nalazio na parkingu tog ugostiteljskog objekta. Nakon što je prošao par metara, uočio je da mu se neko nalazi iza leđa, čim se okrenuo, uočio je B.N. i vidio je pištolj u njegovoj desnoj ruci, sa kojim ga je snažno udario po glavi iznad lijevog uva. Od tog udarca je pao na beton i više se ničega ne sjeća. Kada se pribrao, ušao je u svoje vozilo i uputio ka policiskoj stanici, gdje je slučaj prijavio u dežurnu službu. Nakon toga se sa svojim bratom od strica uputio na Adu Bojanu gdje su popili piće u restoranu "B.". Tu se, po kazivanju svog brata, čudno ponašao, pa mu je isti predložio da pođu do Doma zdravlja u Ulcinju, gdje mu je nakon pružene ljekarske pomoći saopšteno da mora obaviti dodatne preglede u bolnici Bar. Nakon pregleda u bolnici Bar, zadržan je na liječenje pet dana. Ističe da B.N. je poznavao iz viđenja i sa istim nije imao nikakvih sukoba. Prije dvije godine se B.N. posvađao sa njegovim bratom od tetke K.N., vlasnikom ugostiteljskog objekta "B.", kojoj svađi je prisustvovao i nije dozvolio da dođe do fizičkog obračuna između njih, jer je iste razdvojio, pa predpostavlja da ga je zbog toga okrivljeni udario. Razdvajao ih na način što je stao između njih, ali nije N. fizički ometao,  ni napao tom prilikom, niti mu upućivao kakve verbalne prijetnje. </span>
</p>
<p class="p4"></p>
<p class="p4">
<span>Oštećeni je na glavnom pretresu od 22.06.2010 godine,  izjavio da je tačno da je kritične prilike bio u naselju D.Štoj u Ulcinju i da je zadobio tešku tjelesnu povredu, ali gledajući okrivljenog na glavnom pretresu nije siguran sto posto da mu je okrivljeni nanio tešku tjelesnu povredu dana 25 novembra 2008 godin oko 17časova na parking prostoru ispred kafe bara "E." u naselju D.Štoj u Ulcinju. Napomenuo je da je bila velika gužva i nije bilo dobro osvetljeno to mjesto, te da gledajući okrivljenog tvrdi da mu isti nije nanio tešku tjelesnu povredu, a okrivljenog B.N. poznaje iz viđenja. Kao oštećeni nije se pridružio krivičnom gonjenju protiv okrivljenog, niti je postavio imovinsko pravni zahtjev.</span>
</p>
<p class="p4"></p>
<p class="p4">
<span>Na pitanje suda da objasni razliku u kazivanju pred istražnim sudijom i na glavnom pretresu oštećeni je naveo, da je tačno to što je rekao na glavnom pretresu, te da ni tada nije bio siguran, ali je posumnjao, bio je potrešen od tog udarca, te je tada tako rekao iako nije bio siguran, a tačno je to što je rekao na glavnom pretresu da mu okrivljeni nije nanio tešku tjelesnu povredu. </span>
</p>
<p class="p4"></p>
<p class="p4">
<span>Iz nalaza i mišljenje vještaka medicinske struke dr. Borovinić Budimira od 30.08.2009. godine, proizilazi da je na osnovu medicinske dokumentacije na ime oštećenog K.I.a vještak konstatovao da je oštećeni proveo četri dana na bolničkom liječenju na odjeljenju za hirurgiju Opšte bolnice u Baru. Da prilikom bolničkog liječenja ljekari su kod oštećenog konstatovali sledeće povrede: Povreda glave u vidu nagnječine kože lijevog slijepoočnog predjela glave i pretres mozga, koje su nastale djelovanjem zamahnute tupo –tvrde sile ravne površine slabijeg intenziteta djelovanja, koja sila je djelovala na glavu oštećenog u jednom navratu, od lijevo ka desno u odnosu na uzdužnu os glave, odnosno u momentu kada je povrijeđeni lijevom stranom glave bio okrenut ka toj sili. Prilikom djelovanja sile došlo je do prenošenja sile kretanja i na tkivo mozga te nastanka potresa mozga, nesvjestice i nesjećanje oštećenog za dio događaja povređivanja.Da navedena povreda je mogla nastati djelovanjem bilo koje sile opisanih karakteristika, te i tupim dijelom pištolja, zamahnute stisnute šake i slično. Oštećeni je takođe zadobio povredu ličnog dijela glave u vidu nagnječinje kože, oba podočna i oba jagodična predjela lica, koja je nastala prilikom pada oštećenog ličnim dijelom glave na kakvu tvrdu i ravnu podlogu, kao npr. asfaltna, betonska, zemljana i slična podloga. Vještak je mišljenja da su povrede nastale u kratko vrijeme jedna za drugom, a povreda u vidu potresa mozga je obična teška tjelesna povreda, a koja u svom zbiru sa ostalim povredama ostaje i dalje obična teška tjelesna povreda. </span>
</p>
<p class="p4"></p>
<p class="p4">
<span>Vještak je na glavnom pretresu pojasnio da po njegovom mišljenju prvo je nastala povreda glave u vidu nagnječine kože lijevog slijepoočnog predjela glave, i pretres mozga, a nakon toga prilikom pada na podlogu oštećeni je zadobio povredu ličnog dijela glave u vidu nagnječinje kože, oba podočna i oba jagodična predjela lica.</span>
</p>
<p class="p4"></p>
<p class="p7">
<span>	       Sud je cijenio nalaz i mišljenje vještaka medicinske struke Dr. Borovinić Budimira, sa dodatnim pojašnjenjem na glavnom pretresu, kao stručan, jasan i argumentovan, zasnovan na pravilima struke i nauke, pa je iz tih razloga isti u cijelosti i prihvatio.</span>
</p>
<p class="p4"></p>
<p class="p1">
<span>	      Uvidom u spise predmeta ovoga suda K.br. 163/10 proizilazi da je oštećeni K.I. presudom K.br. 163/10 od 19.01.2012 godine, koja je potvrđena presudom Višeg suda u Podgorici Kž.br.656/2012 od 25.04.2012 godine, osuđen zbog krivičnog dijela davanje lažnog iskaza iz čl. 389 st. 3 u vezi st. 1 Krivičnog zakonika, zato što je: Dana 22.06.2010.godine u Osnovnom sudu u Ulcinju, u svojstvu svjedoka u krivičnom postupku dao lažan iskaz pred sudom, na način što je u istražnom postupku u predmetu Ki.br.109/08 koji je vođen protiv B.N., zbog krivičnog djela teška tjelesna povreda iz čl.152 st.1.KZ, prilikom saslušanja pred istražnim sudijom Osnovnog suda u Ulcinju, dana 08.07.2009. godine izjavio : ,,nakon što sam popio kafu i vodu uputio sam se ka putničkom motornom vozilu koji se nalazio na parkingu tog ugostiteljskog objekta, nisam ni prešao par metara, kada sam uočio da mi se neko nalazi iza leđa, čim sam se okrenuo uočio sam B.N. i vidio pištolj u njegovoj desnoj ruci, stim sredstvom on me snažno udario po glavi, iznad lijevog uva, od tog udarca ja sam pao na beton i više se ničega ne sjećam ", a na glavnom pretresu koji je održan dana 22.06.2010. godine u predmetu K. br.228/09 opisujući navedeni događaj izjavio: "da sam siguran sto po sto da mi okrivljeni nije nanio tešku tjelesnu povredu dana 25. novembra 2008. godine oko 17,00 časova na parking prostoru ispred kafe bara ,,E.,, u naselju Donji Štoj u Ulcinju, napominjem da je bila neka velika gužva, da nije bilo dobro osvetljeno to mjesto i danas gledajući u okrivljenog tvrdim da on meni nije nanio tešku tjelesnu povredu". Takođe proizilazi da je K.I., u potpunosti priznao izvršenje napred navedenog krivičnog djela, i u navodima svoje odbrane objasnio da je dana 22.06.2010 godine pred ovaj sud dao lažan iskaz, a kao razlog zbog čega je izmijenio svoj iskaz je naveo da je od tog događaja bilo proteklo skoro dvije godine, i sa razloga što se bojao od okrivljenog B.N. da će mu nešto uraditi nakon glavnog pretresa.</span>
</p>
<p class="p4"></p>
<p class="p4">
<span>Iz izvoda iz kaznene evidencije na ime okrivljenog B.N. izdat od Uprave policije PJ Podgorica br. 11-245/09-5811/2-954 od 26.03.2009. godine, proizilazi da je okrivljeni osudjivan presudom Osnovnog suda u Ulcinju K.br. 159/93  od 13.03.1998 godine, zbog krivičnog dijela iz čl. 46 st. 2 i čl. 176 KZ RCG, i izrečena mu je uslovna osuda, 3 (tri) mjeseca zatvora, uslovno na jednu godinu.</span>
</p>
<p class="p1"></p>
<p class="p8">
<span>                Ocjenom navoda optužbe i odbrane okrivljenog, te svih izvedenih dokaza na glavnom pretresu cijeneći iste pojedinačno i u vezi jedne sa drugima, sud nalazi da je  okrivljeni B.N. izvršio krivično djelo teška tjelesna povreda iz čl.151 st.1 Krivičnog zakonika, na način, mjesto i u vrijeme kako je to bliže opisano u izreci presude.</span>
</p>
<p class="p8"></p>
<p class="p4">
<span>Naime, u postupku je nesumnjivo utvrđeno da je okrivljeni dana 25. novembra 2008. godine, oko 17,00 časova na parking prostoru ispred kafe bara „E.“ u naselju Donji Štoj u Ulcinju, teško tjelesno povredio oštećenog K.I.a iz Bara, na način što je bez ikakvog povoda napao oštećenog i zadao mu udarac drškom pištolja, nepoznate marke i kalibra u predjelu glave od kojeg udarca je oštećeni pao na tlo pri čemu je zadobio tešku tjelesnu povredu: potres mozga i nagnječine kože, oba podočna i oba jagodična predjela lica, </span>
</p>
<p class="p8"></p>
<p class="p4">
<span>Prednje činjenično stanje sud je utvrdio iz iskaza oštećenog K.I.a dat pred istražnim sudijom, koji je vrlo detaljno i jasno prezentirao kritični događaj navodeći da nakon što je popio kafu u kafe bar „E.“ i uputio ka svom vozilu koje se nalazilo na parkingu objekta,  kada je prošao par metara, uočio je da mu neko dolazi s leđa, okrenuo se i uočio je okrivljenog B.N. da drži  pištolj u desnoj ruci, kojim pištoljem ga je snažno udario po glavi iznad lijevog uva, od kojeg udarca je pao na beton. Naveo je da se okrivljeni dvije godine prije događaja posvađao sa njegovim bratom od tetke K.N., kojoj svađi je i on prisutvovao, tako što nije dozvolio da dođe do fizičkog obračuna između njih, jer je stao i iste razdvojio, pa pretpostavlja da ga je zbog toga okrivljeni udario. Ovaj iskaz oštećenog sud je cijenio kao jasan, uvjerljiv i objektivan, i kao takvom poklonio punu vjeru, a isti je u potpunosti potvrđen i materijalnim dokazom, nalazom i mišljenjem vještaka medicinske struke dr. Borovinić Budimira, te njegovim izjašnjenjem na glavnom pretresu,  iz kojeg je sud utvrdio vrstu i težinu povreda koje je kritičnom prilikom zadobio oštećeni, te mehanizam kojim su nanjete, a kojim nalazom je upravo potvrđen naprijed navedeni iskaz oštećenog, jer se vještak upravo u svom nalazu jasno izjasnio da je oštećeni zadobio povredu u vidu nagnječine kože lijevog slijepoočnog predjela glave i pretres mozga, koje su nastale djelovanjem zamahnute tupo –tvrde sile ravne površine  koja sila je djelovala na glavu oštećenog u jednom navratu, u momentu kada je oštećeni lijevom stranom glave bio okrenut ka toj sili, te da navedena povreda je mogla nastati djelovanjem bilo koje sile opisanih karakteristika, te i tupim dijelom pištolja, što znači upravo na mjesto i na način na kome je oštećeni naveo da mu je okrivljeni pištoljem zadao udarac. Dok je oštećeni ostale povrede zadobio prilikom pada ličnim dijelom glave na kakvu tvrdu i ravnu podlogu, kao npr. asfaltna, betonska, zemljana i slična podloga, upravo na način kako je oštećeni opisao, navodeći da je nakon udarca pao na beton.</span>
</p>
<p class="p4"></p>
<p class="p4">
<span>Sud je poklonio punu vjeru iskazu oštećenog datim pred istražnim sudijom, iz razloga što je isti detaljno i jasno opisao predmetni događaj, decidno navodeći okrivljenog kao lice koje mu je zadalo udarac pištoljem, pritom imajući u vidu da je taj iskaz dao nakon sedam mjeseci od kritičnog događaja, i koji se upravo u svemu potvđuje nalazom i mišljenjem vještaka medicinske struke, jer je realno i logično da se oštećeni mnogo bolje sjećao događaja kada je salušan sedam mjeseci nakon kritičnog događaja, nego nakon godinu i šest mjeseci, kada je salušan na glavnom pretresu, kada je izmijenio iskaz dat pred istražnim sudijom. Osim toga upitan od strane suda da pojasni razlike u kazivanju pred istražnim sudijom i na glavnom pretresu od 22.06.2010 godine, oštećeni je dao neubjedljivo i krajnje nelogično objašnjenje navodeći, da ni pred istražnim sudijom nije bio siguran, ali je posumnjao, bio je potrešen od tog udarca, te je tada tako rekao iako nije bio siguran, jer iz njegovog iskaza pred istražnim sudijom jasno proizilazi da je detaljno opisao događaj i ni u jednom trenutku nije izrazio sumnju da mu nije okrivljeni kritičnom prilikom zadao udarac, već upravo istog jasno imenovao, i jasno opisao način, vrijeme i mjesto gdje se to dogodilo. Takođe da je iskaz oštećenog dat pred istražnim sudom istinit, a da je upravo onaj koji je dao na glavnom pretresu od 22.06.2010 godine lažan, upućuje i činjenica da je oštećeni presudom ovoga suda K.br. 163/10 od 19.01.2012 godine, koja je potvrđena presudom Višeg suda u Podgorici Kž.br.656/2012 od 25.04.2012 godine, osuđen zbog krivičnog dijela davanje lažnog iskaza iz čl. 389 st. 3 u vezi st. 1 Krivičnog zakonika, i to upravo zbog toga što je na glavnom pretresu od 22.06.2010 godine, dao lažan iskaz, što je oštećeni prilikom saslušanja u svojstvu okrivljenog u predmetu K.br. 163/10 jasno, potpuno i nedvosmisleno priznao.</span>
</p>
<p class="p9"></p>
<p class="p1">
<span> Kod naprijed utvrđenog činjeničnog stanje sud nalazi da u radnjama okrivljenog  B.N. stoje svi bitni elementi bića krivičnog djela teška tjelesna povreda iz čl.151 st.1 Krivičnog zakonika. Cijeneći subjektivni odnos okrivljenog prema izvršenom krivičnom djelu, sud je mišljenja da je isti bio svjestan krivičnog djela, odnosno svjestan činjenice da zadavanjem udarca pištoljem u predjelu glave oštećenom, istog može teško tjelesno povrijediti, pa je na to pristao, pa se njegov subjektivni odnos prema izvršenom krivičnom djelu definiše kao eventualni umišljaj.</span>
</p>
<p class="p7"></p>
<p class="p7">
<span>	      Sud je odbranu okrivljenog B.N. cijenio kao neosnovanu, nelogičnu i neobjektivnu, sračunatu sa ciljem izbjegavanja krivice za učinjeno krivično djelo, jer je takva odbrana u potpunosti opovrgnuta i obezvrijeđena, jasnim, uvjerljivim i objektivnim iskazom svjedoka oštećenog K.I.a datog pred istražnim sudijom, te nalazom i mišljenjem vještaka medicinske struke, a kojima se u potpunosti potvrđuju navodi optužbe. Da je odbrana okrivljenog data u cilju izbjegavanja krivice upućuje jasna činjenica da okrivljeni u svojoj odbrani navodi da kada je saznao da je prijavljen od strane K.I.a raspitao se i tražio da mu pokažu to lice, kojeg uopšte ne poznaje, a sa istim se nikada nije lično sreo, niti kontaktirao, samo ga je nakon događaja vidio iz vidjenja, a prije toga ga nikada nije vidio, dok je svjedok oštećeni K.I. u svom iskazu pred istražnim sudijom jasno naveo da okrivljenog je poznavao iz viđenja i sa istim nije imao nikakvih sukoba, a prije dvije godine se B.N. posvađao sa njegovim bratom od tetke K.N., kojoj svađi je prisustvovao i nije dozvolio da dođe do fizičkog obračuna između njih, jer je stao i iste razdvojio, pa predpostavlja da ga je zbog toga okrivljeni i udario, što upućuje na jasan zaključak da je okrivljeni prije kritičnog događaja itekako poznavao oštećenog. </span>
</p>
<p class="p1"></p>
<p class="p4">
<span>Sud je odbio predlog branioca okrivljenog  da se pozove i sasluša svjedok K.N., obzirom da isti nije bio očevidac predmetnog događaja, a njegovo saslušanje o motivu svjedočenja oštećenog, ne bi vodilo razjašnjenju predmetne krivično pravne stvari, već bi vodilo odugovlačenju postupka, obzirom da je motiv unutrašnja pobuda nekoga da nešto učini ili ne učini. Takođe sud  nije neposredno saslušao svjedok K.I., već su na saglasna predloga stranaka pročitani njegovi iskazi dati pred istražnim sudijom i na glavnom pretresu od 22.06.2010 godine, obzirom da je isti nedostupan državnim organima, jer je više puta izdata naredba za njegovo prinudno dovođenje, a službenici policije Ispostave Ulcinj, su obavjestili sud da se isti ne nalazi na području Opštine Ulcinj, već se isti nalazi u SR Njemačkoj, na nepoznatoj adresi, a pretragom elektronske baze podataka graničnog prelaza Gračenovac, službenici policije su utvrdili da je isti napustio teritoriju Crne Gore dana 28-01.2012. godine u 17,35 časova. </span>
</p>
<p class="p1"></p>
<p class="p10">
<span>Odlučujući o vrsti i visini krivične sankcije za okrivljenog, sud je cijenio sve okolnosti iz čl.42 Krivičnog zakonika (olakšavajuće i otežavajuće), od kojih zavisi da kazna bude manja ili veća,  pa je na strani okrivljenog od olakšavajućih okolnosti cijenio njegove lične i porodične prilike, da je oženjen, i otac petoro mldb.djece, te stav oštećenog koji se nije pridružio krivičnom gonjenju niti je postavio imovinskom pravni zahtjev, dok je kao otežavajuću okolnost cijenio njegovu raniju osuđivanost, što je sud utvrdio iz izvoda iz KE za okrivljenog. Imajući u vidu prethodno utvrđene olakšavajuće okolnosti, ličnost okrivljenog i težinu izvršenog krivičnog djela, te činjenicu da okrivljeni od svog rada izdržava svoju porodicu, i pored činjenice što je okrivljeni ranije osuđivan, a imajući u vidu da je od te osude proteklo više od 14 godina i da se ne radi o istovrsnom krivičnom djelu, sud je mišljenja da radi krivično-pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu kojom mu je utvrdio kaznu zatvora u trajanju od 7 (sedam) mjeseci i istovremeno odredio da se ista neće izvršiti ako okrivljeni u roku od 3 (tri) godine po pravosnažnosti presude ne učini neko novo krivično djelo. Sud je stanovišta da će se navedenom uslovnom osudom kao mjerom upozorenja u dovoljnoj mjeri uticati na okrivljenog da ubuduće ne vrši ovakva i slična djela, čime će se po mišljenju suda u potpunosti ostvariti svrha izricanja uslovne osude iz čl. 52 Krivičnog zakonika, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.</span>
</p>
<p class="p1"></p>
<p class="p11">
<span>		     </span><span class="s2">Kako je sud okrivljenog oglasio krivim, to ga je na osnovu čl. 226 i 229  ZKP-a obavezao na plaćanje troškova krivičnog postupa u iznosu 159,50 eura, a koji se odnose na ime nagrade za izvršeno vještačenje vještaku medicinske struke dr.Borovinić Budimiru iznos od 77,00 Eura, i na ime pristupa na glavnom pretresu i razjašnjenja nalaza vještaku medicinske struke iznos od 82,50 Eura, kao i na ime paušala iznos od 60,00 Eura, koji je odmjeren s obzirom na imovinske prilike okrivljenog, dužinu trajanja i složenost  krivičnog postupka.  </span>
</p>
<p class="p12"></p>
<p class="p13">
<span>       Sa iznijetih razloga, a na osnovu čl. 374 ZKP-a, odlučeno je kao u izreci presude.</span>
</p>
<p class="p13"></p>
<p class="p1"></p>
<p class="p1">
<span>	 			       OSNOVNI SUD U ULCINJU</span>
</p>
<p class="p2">
<span>Dana, 21.12. 2012.godine</span>
</p>
<p class="p2"></p>
<p class="p2"></p>
<p class="p1">
<span>Zapisničar,                                                                                             S U D I J A </span>
</p>
<p class="p1">
<span>Markoč Roza                                                                                         Amir Đokaj </span>
</p>
<p class="p2"></p>
<p class="p3">
<span>									</span>
</p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba Višem sudu u      	 	                 Podgorici, a preko ovog suda u roku od 8 dana od prijema  		                 prepisa iste.</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1">
<span>     DN-a</span>
</p>
<p class="p1"></p>
<p class="p1">
<span>- ODT  Ulcinj </span>
</p>
<p class="p1">
<span>- Okrivlljenom B.N.</span>
</p>
<p class="p1">
<span>-  adv. Piperović Zoranu  - Podgorica</span>
</p>
<p class="p1">
<span>- u spise</span>
</p>
<p class="p14"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 64/16</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU,</span><span class="span2"> </span><span class="span1">prvostepeni krivični, sudija Jelena Perović Kovačević, uz učešće zapisničara Rajke Belade, u krivičnom predmetu protiv okrivljene P. Z. iz C., zbog krivičnog djela </span><span class="span1">teško djelo protiv bezbjednosti javnog saobraćaja iz člana 348 stav 3, u vezi člana 339 stav 3 u vezi stava 1 Krivičnog zakonika Crne Gore.</span><span class="span1"> </span><span class="span1">odlučujući o optužnom predlogu Osnovnog državnog tužilaštva Cetinje </span><span class="span1">Kt.br. 74/16 od 10.06.2016. godine</span><span class="span1">, koji je na glavnom pretresu zastupao Duško Milanović, državni tužilac u ODT Cetinje, nakon glavnog i javnog pretresa održanog dana 08.07.2016. godine, u </span><span class="span3">prisustvu zastupnika optužbe i okrivljene, </span><span class="span1">izrekao je i javno objavio</span>
</p>
<li>
<span class="span1"></span>
</li>
<li style="text-align:center;">
<span class="span1">PRESUDU</span>
</li>
<p>&nbsp;</p>
<li>
<span class="span1">Okrivljena:</span>
</li>
<li>
<span class="span1">P. Z., zv. M.; JMBG: ..., od oca M. i majke S., rođene B., rođena ... godine u C., gdje i prebiva,. državljanka C. G., pismena, sa završenom srednjom školom, po zanimanju novinarka, razvedena, srednjeg imovnog stanja, neosuđivana;</span>
</li>
<p>&nbsp;</p>
<li style="text-align:center;">
<span class="span1">K R I V A   J E</span>
</li>
<p>
<span class="span1">Što je :</span>
</p>
<p>
<span class="span1">Dana 11. aprila 2016 godine, oko 19,00 časova, u ulici M. b.b.u C. upravljajući u saobraćaju na putevima svojim putničkim motornim vozilom marke "Ford", reg. oznaka CT ..., ne pridržavajući se saobraćajnih propisa iz člana 26 stav 2 Zakona o bezbjednosti saobraćaja na putevima, ugrozila saobraćaj i dovela u opasnost život i tijelo ljudi, na način što krećući se navedenim vozilom iz pravca marketa "V." u pravcu fabrike "O.", skrenula vozilom ulijevo i prešla na suprotnu kolovoznu traku, a da se prethodno nije uvjerila da tu radnju može da otpočne samo ako to može da učini na bezbjedan način, iako je bila svjesna sa time može ugroziti saobraćaj i dovesti u opasnost život i tijelo ljudi, ali je olako držala da do toga neće doći, ili da će to moći spriječiti, već je vozilo dovela u poziciju fizičke prepreke oštećenom Č. F., koji se biciklom kretao suprotnom kolovoznom trakom iz pravca fabrike "O.", u pravcu marketa "V." kojom prilikom je došlo do fizičkog kontakta oštećenog i bočne desne regije karoserije i prednjih desnih vrata putničkog motornog vozila marke "Ford", na prostoru lijeve kolovozne trake, gledano iz pravca kretanja ovog vozila, a zatim i do pada oštećenog sa bicikla na kolovoz, usled čega je oštećeni Č. F. zadobio tešku tjelesnu povredu u vidu nagnječno-razdorne rane, u predjelu gornje usne, zvjezdastog oblika, nagnječno-razderne rane u predjelu lica preloma nosnih kostiju, sa dislokacijom, tj. sa pomijeranjem prelomljenih koštanih odlomaka, sa krvarenjem iz nosa i sa otokom nosa i potresom mozga.</span>
</p>
<p>
<span class="span1">- čime je izvršila krivično djelo protiv bezbjednosti javnog saobraćaja iz čl. 348 st. 3 u vezi čl. 339 stav 3. u vezi stava 1. Krivičnog zakonika Crne Gore.</span>
</p>
<li>
<span class="span1">Pa joj sud, primjenom citiranog zakonskog propisa te čl. 4, 5, 16, 42, 52, 53, 54 Krivičnog zakonika Crne Gore, te čl. 226, 229, 374 Zakonika o krivičnom postupku, izriče</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">USLOVNU OSUDU</span>
</li>
<p>&nbsp;</p>
<li>
<span class="span1">Kojom joj utvrđuje kaznu zatvora u trajanju od 4 (četiri) mjeseca, i istovremeno određuje da se navedena kazna neće izvršiti ukoliko okrivljena u vremenskom periodu od 1 (jedne) godine ne počini novo krivično djelo.</span>
</li>
<p>&nbsp;</p>
<li>
<span class="span1">Obavezuje se okrivljena da na ime troškova krivičnog postupka uplati na račun budžetskih sredstava Crne Gore iznos od 284,50 eura, kao i iznos od 50,00 eura na ime sudskog paušala, sve u roku od 15 dana po pravosnažnosti presude, pod prijetnjom prinudne naplate.</span>
</li>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>
<span class="span1">Optužnim predlogom ODT Cetinje Kt.br. 74/16 od 10.06.2016. godine, okrivljenoj P. Z. stavljeno je na teret izvršenje krivičnog djela teško djelo protiv bezbjednosti javnog saobraćaja iz člana 348 stav 3, u vezi člana 339 stav 3 u vezi stava 1 Krivičnog zakonika Crne Gore. </span>
</p>
<p>
<span class="span1">Zastupnik optužbe je u završnoj riječi, ostajući pri podnijetom optužnom preldogu, predložio da sud okrivljenu oglasi krivom i osudi u skladu sa zakonom.</span>
</p>
<p>
<span class="span1">Okrivljena P. Z. je u svojoj odbrani u bitnom navela da se dana 11.04.2016. godine, oko 19,00 časova, kretala svojim putničkim motornim vozilom marke „Ford“, reg. oznaka CT ..., M. ulicom, iz pravca marketa „V.“, u pravcu zgrade El „O.“. Stigavši pored zgrade gdje stanuje, a koja se nalazi pored lijeve strane puta, gledano iz pravca njenog kretanja, dala je lijevi pokazivač pravca, prethodno se uvjerivši da može bezbjedno da prođe preko lijeve kolovozne trake, kako bi parkirala vozilo na trotoaru, pojašnjavajući da na dijelu puta gdje je presjekla lijevu kolovoznu traku postoji isprekidana linija. Kada je prešla preko lijeve kolovozne trake, nivo puta u odnosu na trotoar je niži par centimetara, tako da je maksimalno usporila i bukvalno točak po točak dizala na trotoar. U jednom trenutku osjetila je da je nešto udarilo u prednja desna vrata vozila. Nije znala o čemu se radi, pa je izašla iz vozila, kada je primijetila da je neki momak bio u polusavijenom položaju, a da se pored njega nalazilo biciklo. Kada se isti pridigao, vidjela je da je krvav po licu, što ju je veoma uznermilio, zbog čega je i Č. počeo da je tješi. Č. je zatim, njenim vozilom, prebačen u bolnicu. Više puta se interesovala za zdravlje Č. i posjećivala ga je kući. Č. se kao biciklista kretao iz pravca „O.“-a, prema marketu „V.“ i to lijevom saobraćajnom trakom, gledano iz pravca njenog kretanja. Nije vidjela kuda se on zaista kretao, ali je to njena pretpostavka, i logični slijed događaja, s obzirom na mjesto gdje je udario u njeno vozilo. </span>
</p>
<p>
<span class="span1">U završnoj riječi je istakla da se kaje zbog toga što je izvršila predmetno krivično djelo, a posebno zbog činjenice da je oštećeni zadobio povrede. </span>
</p>
<p>
<span class="span1">Sud je u dokaznom postupku izveo sljedeće dokaze: saslušao svjedoka-oštećenog Č. F., pročitao: zapisnik o uviđaju saobraćajne nezgode UP OB Cetinje br. 31/16 od 11.04.2016. godine; na saglasan predlog stanaka pročitao nalaz i mišljenje sudskog vještaka saobraćajne struke od 26.05.2016. godine i nalaz i mišljenje sudskog vještaka medicinske struke od 09.06.2016. godine, izvršio uvid u skicu lica mjesta UP OB Cetinje od 11.04.2016. godine i pročitao izvod iz kaznene evidencije na ime okrivljene. </span>
</p>
<p>
<span class="span1">Svjedok-oštećeni Č. F. je u svom iskazu u bitnom naveo da kao dugogodišnji biciklista, vozi strogo po pravilima. Dana 11.04.2016. godine, oko 19,00 časova, kretao se biciklom iz pravca zgrade El „O.“-a u pravcu marketa „V.“. Dok se kretao, vozio je uz desnu ivicu kolovoza, i primijetio je da se na suprotnoj kolovoznoj traci kreće vozilo marke „Ford, čiji vozač je iznenada prešao na njegovu kolovoznu traku, a potom i prešao desnu ivicu kolovozne trake kojom se on kretao, sa očiglednom namjerom da parkira vozilo. Kako se sve to brzo izdešavalo, nije imao mogućnosti da izbjegne udar u predmetno vozilo, koje mu se, iznenada, postavilo kao fizička prepreka i udario je biciklom u prednja suvozačeva vrata, a nakon toga pao na kolovoz. Pojasnio je da je neposredni kontakt sa vozilom bio </span><span class="span1">glavom, jer je prethodno preduzeo radnju kočenja biciklom. Istakao je da se okrivljena interesovala za njegovo zdravlje, kao i da ga je posjećivala kući. </span>
</p>
<p>
<span class="span1">Nije se pridružio krivičnom gonjenju protiv okrivljene, niti je postavio imovinskopravni zahtjev. </span>
</p>
<p>
<span class="span1">Iz nalaza i mišljenja sudskog vještaka medicinske struke K. N. od 09.06.2016. godine u bitnom proizilazi da je oštećeni Č. F. u predmetnoj saobraćajnoj nezgodi zadobio sljedeće tjelesne povrede: 1) nagnječno-razdernu ranu u predjelu gornje usne zvjezdastog oblika; 2) nagnječno-razdernu ranu u predjelu čela; 3) mnogobrojne nagnječine (oguljotine sa krvnim podlivom) kože u predjelu lica; 4) prelom nosnih kostiju sa dislokacijom, tj. sa pomjeranjem prelomljenih koštanih odlomaka, sa krvarenjem iz nosa i sa otokom nosa i 5) potres mozga. Po mišljenju vještaka navedene povrede predstavljaju u vrijeme nanošenja, skupno procijenjene, tešku tjelesnu povredu i iste su nastale uslijed kontakta oštećenog i predmetnog putničkog motornog vozila, te uslijed pada oštećenog sa bicikla i kontakta sa podlogom. Prelom nosnih kostiju sa dislokacijom, tj. sa pomjeranjem prelomljenih koštanih odlomaka, sa krvarenjem iz nosa i sa otokom nosa i potres mozga, po mišljenju vještaka, predstavljaju u vrijeme nanošenja, sami za sebe, pojedinačno procijenjeni, tešku tjelesnu povredu, dok ostale povrede koje je zadobio oštećeni predstavljaju u vrijeme nanošenja, same za sebe, pojedinačno procijenjene, laku tjelesnu povredu. </span>
</p>
<p>
<span class="span1">Iz nalaza i mišljenja sudskog vještaka saobraćajne struke Š. M. od 26.05.2016. godine, u bitnom proizilazi da je putničko motorno vozilo kojim je upravljala okrivljena, posjedovalo brzinu kretanja od oko 16 km/h, a da se oštećeni kretao uobičajenom prosječnom brzinom oko 14 km//h. Po mišljenju vještaka do predmetne nezgode je došlo uslijed propusta u vožnji od strane okrivljene, što se ogleda u tome da ista nije ustupila prvenstvo prolaza kritičnim potezom ulice M., oštećenom, koji se kretao iz suprotnog smjera kretanja putničkog vozila, već je sa vozilom skrenula sa prostora desne, na prostor lijeve kolovozne trake, smjera kretanja putničkog vozila, od marketa „V.“ prema El „O.“, u fazi mimoilaženja sa biciklistom koji se kretao iz suprotnog smjera kretanja njenog vozila, pravilno desnom stranom kolovoza i to u trenutku kada se biciklista nalazio na opasnoj prostornoj udaljenosti, pa je dovela vozilo u prostornu poziciju fizičke prepreke biciklisti, uslijed čega je došlo do fizičkog kontakta oštećenog i bočne desne regije karoserije putničkog vozila na prostoru lijeve kolovozne trake smjera kretanja vozila okrivljene. Do nezgode je došlo u  M. ulici, u dnevnim uslovima vožnje, pa je okrivljena morala primijetiti oštećenog na distanci ne manjoj od 30 metara, i zaustaviti vozilo, odnosno ustupiti prvenstvo prolaza istom, a tek nakon toga mogla je skrenuti sa vozilom sa prostora desne na prostor lijeve kolovozne trake u smjeru kretanja, što u konkretnom nije učinila. </span>
</p>
<p>
<span class="span1">Iz zapisnika o uviđaju br. 31/16 od 11.04.2016. godine i skice lica mjesta, u bitnom proizilazi da je lice mjesta saboraćajne nezgode M. ulica u blizini naselja IV jul. Kolovozni zastor je asfaltni, glatke površine. Ovlašćeni policijski službenici, nisu, prilikom izlaska na lice mjesta, zatekli učesnike saobraćajne nezgode, već su zatekli tragove krvi sa desne strane, gledano iz pravce gornjeg kompleksa El „O.“, u širini od 1,60 m, bliže desnoj ivici kolovoza. Kolovoz nije podijeljen na dvije saobraćajne trake, tj. nije iscrtana horizontalna signalizacija,. </span>
</p>
<p>
<span class="span1">Iz uvjerenja Ministarstva pravde Crne Gore Ke. br. 87/2016 od 10.06.2016. godine, proizilazi da okrivljena P. Z. nije osuđivana. </span>
</p>
<li>
<span class="span1">Cijeneći navode optužbe, odbranu okrivljene, provedene dokaze i utvrđeno činjenično stanje sud nalazi da je okrivljena izvršila krivično </span><span class="span1">djelo </span><span class="span1">teško djelo protiv bezbjednosti javnog saobraćaja iz člana 348 stav 3, u vezi člana 339 stav 3 u vezi stava 1 Krivičnog zakonika Crne Gore,</span><span class="span1"> na način mjesto i vrijeme kako je to precizirano izrekom presude.</span>
</li>
<p>&nbsp;</p>
<li>
<span class="span1">Naime, tokom postupka je kao nesporno utvrđeno da je okrivljena </span><span class="span1">dana 11. aprila 2016 godine, oko 19,00 časova, u ulici "M." b.b.u C. upravljajući u saobraćaju na putevima svojim putničkim motornim </span><span class="span1">vozilom marke "Ford", reg. oznaka CT ..., ne pridržavajući se saobraćajnih propisa iz člana 26 stav 2 Zakona o bezbjednosti saobraćaja na putevima, ugrozila saobraćaj i dovela u opasnost život i tijelo ljudi, na način što krećući se navedenim vozilom iz pravca marketa "V." u pravcu fabrike "O.", skrenula vozilom ulijevo i prešla na suprotnu kolovoznu traku, a da se prethodno nije uvjerila da tu radnju može da otpočne samo ako to može da učini na bezbjedan način, iako je bila svjesna sa time može ugroziti saobraćaj i dovesti u opasnost život i tijelo ljudi, ali je olako držala da do toga neće doći, ili da će to moći spriječiti, već je vozilo dovela u poziciju fizičke prepreke oštećenom Č. F., koji se biciklom kretao suprotnom kolovoznom trakom iz pravca fabrike "O.", u pravcu marketa "V." kojom prilikom je došlo do fizičkog kontakta oštećenog i bočne desne regije karoserije i prednjih desnih vrata putničkog motornog vozila marke "Ford", na prostoru lijeve kolovozne trake, gledano iz pravca kretanja ovog vozila, a zatim i do pada oštećenog sa bicikla na kolovoz, usled čega je oštećeni Č. F. zadobio tešku tjelesnu povredu u vidu nagnječno-razdorne rane, u predjelu gornje usne, zvjezdastog oblika, nagnječno-razderne rane u predjelu lica preloma nosnih kostiju, sa dislokacijom, tj. sa pomijeranjem.</span>
</li>
<p>&nbsp;</p>
<li>
<span class="span1">Prednje činjenično ustanovljenje zasnovano je prije svega na iskazu oštećenog, koji je jasno i određeno naveo odvijanje situacije kritičnog dana, odnosno da se, vozeći iz pravca zgrade “O.”-a, u pravu marketa “V.”, kretao uz desnu ivicu kolovoza, kada je primijetio da se na suprotnoj kolovoznoj traci kreće vozilo okrivljene, koja je iznenada prešla na njegovu kolovoznu traka, a da je potom i prešla desnu ivicu kolovozne trake, kojom se kretao, da nije imao mogućnosti da izbjegne sudar, budući da se ovo vozilo postavilo kao fizička prepreka, kao i da je kontakt sa vozilom bio glavom. Da je iskaz svjedoka vjerodostojan, proizilazi kako iz uviđajne dokumentacije, tako i iz nalaza i mišljenja vještaka medicinske i saobraćajne struke. Naime, sprovođenjem vještačenja po vještaku saobraćajne struke, sud je zaključio da se krivica okrivljene sastoji u tome da ista nije, što je bila u obavezi, ustupila prvenstvo prolaza oštećenom. Sprovođenjem vještačenja po vještaku medicinske struke sud je ustanovio koje je povrede oštećeni zadobio kritične prilike, pa je iste, a cijeneći prethodno dato mišljenje vještaka medicinske struke, kvalifikovao kao tešku tjelesnu povredu. </span>
</li>
<p>&nbsp;</p>
<li>
<span class="span1">Ovako date nalaze i mišljenja vještaka saobraćajne i medicinske struke sud je ocijenio kao date stručno, jasno i u skladu sa pravilima nauke i vještine, a posebno jer su vještaci prilikom izrade svojih nalaza, imali u vidu uviđajnu, odnosno medicinsku dokumentaciju, i na bazi tih činjenica, primjenjujući standarde svoje struke, dali nalaze i mišljenja, koji su posve prihvatljivi, potpuni i jasni, zbog čega im je sud poklonio vjeru. </span>
</li>
<p>&nbsp;</p>
<li>
<span class="span1">Odbranu okrivljene u kojoj navodi da je upalila lijevi pokazivač pravca i da se uvjerila da može bezbjedno da pređe preko lijeve kolovozne trake, kako bi parkirala vozilo na trotoaru, sud nije prihvatio, budući da je ovakva odbrana obezvrijeđena kada se ima u vidu iskaz oštećenog i nalaz i mišljenje vještaka saobraćajne struke, a kojim dokazima je sud, dovodeći ih u međusobnu vezu, poklonio punu vjeru, o čemu je već dao jasne i valjane razloge.    </span>
</li>
<p>&nbsp;</p>
<li>
<span class="span1">Okrivljena je preduzimajući radnje, bliže opisane u izreci presude, ostvarila sve objektivne i subjektivne elemente bića ovog krivičnog djela, budući da je, nepoštovanjem odredbe člana 26 stav 2 Zakona o bezbjednosti saobraćaja na putevima, kojim je propisano da vozač koji namjerava da pomjeri vozilo udesno ili ulijevo, promijeni saobraćajnu traku, pretiče, obilazi, zaustavi, skene, okrene se polukružno, vozi unazad, prestroji se ili da izvrši drugu sličnu radnju, takvu radnju može da otpočne samo ako se uvjerio da to može da učini na bezbjedan način, oštećenom nanijela tešku tjelesnu povredu manifestovanu kao </span><span class="span1">nagnječno-razdornu ranu, u predjelu gornje usne, zvjezdastog oblika, nagnječno-razderne ranu u predjelu lica preloma nosnih kostiju, sa dislokacijom, tj. sa pomijeranjem, </span><span class="span1">pa je očigledno svjesna svog djela i olakim držanjem da do posljedice neće doći, postupala sa svjesnim nehatom, kao oblikom vinosti.  </span>
</li>
<p>&nbsp;</p>
<p>
<span class="span1">Prilikom izbora krivične sankcije sud je, u smislu člana 42 Krivičnog zakonika Crne Gore cijenio sve okolnosti koje utiču na to da kazna bude veća ili manja (olakšavajuće ili otežavajuće okolnosti) pa je od olakšavajućih okolnosti na strani okrivljene cijenio ranije neporočan život, što je utvrđeno na osnovu izvoda iz Kaznene evidencije na njeno ime, njeno ponašanje nakon izvršenog krivično djela, odnosno da se interesovala o zdravlju oštećenog i istog je posjećivala, izraženo kajanje i žaljenje zbog učinjenog, te činjenicu da se oštećeni nije pridužio krivičnom gonjenju, niti je postavio imovinsko pravni zahtjev, pa je u odsustvu otežavajućih okolnosti sud okrivljenoj, prethodno utvrdio kaznu zatvora u trajanju od 4 (četiri) mjeseca, istovremeno određujući da se ova kazna neće izvršiti ukoliko okrivljena u vremenu provjeravanja od 1 (jedne) godine, ne počini novo krivično djelo, čime će se po mišljenju suda, u svemu ostvariti svrha izricanja uslovne osude propisana odredbom člana 52 Krivičnog zakonika Crne Gore, a u okviru opšte svrhe izricanja krivičnih sankcija iz člana 4 stav 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako je sud okrivljenu oglasio krivom to je istu obavezao na plaćanje troškova postupka u ukupnom iznosu od 284,50 €, od čega na ime izrade nalaza i mišljenja sudskog vještaka saobraćajne struke Š. M. iznos od 93,50 €, na ime izrade nalaza i mišljenja vještaka medicinske struke dr N. K. iznos od 77,00 €, i na ime troškova Kliničkog centra Crne Gore, za analizu koncetracije alkohola u krvi kod ošečenog i okrivljene iznos od 114,00 eura, a pored toga i iznos od 50,00 eura na ime sudskog paušala, koji je odmjeren shodno složenosti i trajanju postupka i imovinskim prilikama okrivljene, a shodno čl.226 i 229 ZKP-a. </span>
</p>
<p>&nbsp;</p>
<p>
<span class="span1">Na osnovu izloženog, a shodno čl.374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 08.07.2016. godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1">           </span><span class="span1">                       </span><span class="span1"></span><span class="span1">                     SUDIJA</span>
</p>
<p>
<span class="span1">Rajka Belada,s.r.   </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Jelena Perović Kovačević,s.r.</span>
</p>
<p>
<span class="span1"></span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se</span>
</p>
<p>
<span class="span1">izjaviti žalba u roku od 8 dana</span>
</p>
<p>
<span class="span1">od dana prijema iste Višem sudu</span>
</p>
<p>
<span class="span1">u Podgorici, a preko ovog suda.</span>
</p>
<p style="text-align:center;">
<span class="span1">ZTO:Rajka Belada </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-right:-0.125in;text-align:center;hyphenate:auto;font-family:Arial;font-size:12pt;}
.p5{margin-right:-0.125in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{font-style:italic;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>Posl.br. K. 112/12</span>
</p>
<p class="p2"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span class="s1">U  I M E  C R N E  G O R E </span>
</p>
<p class="p2"></p>
<p class="p3"></p>
<p class="p3">
<span class="s2">OSNOVNI SUD U CETINJU</span><span>, kao prvostepeni krivični, po sudiji Mariji Ćupić, kao sudiji pojedincu uz učešće sudskog namještenika Olge Lipovine, u krivičnom predmetu protiv okr. M. S. iz Cetinja,  zbog krivičnog djela kradja iz čl. 239. st. 1. Krivičnog zakonika,  po opt. predlogu Osnovnog državnog tužilaštva u Cetinju Kt.br. 66/12 od 16.05.2012. godine, nakon održanog glavnog i javnog pretresa dana 10.10.2012. godine, u prisustvu savjetnika ODT-a Đ. M., ovlašćenog predstavnika oštećene "E. Crne Gore" A.D.Nikšić ED Cetinje, donio je i istog dana   javno objavio </span>
</p>
<p class="p3"></p>
<p class="p2"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p3">
<span class="s2">Okr. M. S.,</span><span> od oca S. i majke G., rodjene B., rodjena .......godine, u Nj.., opština Cetinje, iz Cetinja, selo C. bb, penzioner, udovica, neosudjivana,</span>
</p>
<p class="p3"></p>
<p class="p4">
<span class="s1">K r i v a   j e:</span>
</p>
<p class="p4"></p>
<p class="p5">
<span class="s2">Zato  što je:</span>
</p>
<p class="p5"></p>
<p class="p3">
<span>U vremenskom periodu od 27. decembra 2010.godine do 24.marta 2011.godine, u svojoj porodičnoj kući, lociranoj u selu Ceklin, opština Cetinje, u namjeri da sebi pribavi protivpravnu imovinsku korist preko 150,00 eura svjesno i voljno  protivpravno oduzimala i prisvajala električnu energiju, vlasništvo ošt. »E. Crne Gore« AD Nikšić – E. Cetinje, u količini od 909,62 kw/h, ukupne novčane vrijednosti od 32,64 eura, na način što je direktno sa konzole spojila dovodni električni kabal presjeka 3 x 2,5 mm2 mimo postavljenog električnog brojila marke »Iskra« br. 5451225 tako da se cjelokupna utrošena električna energija nije mogla registrovati na navedenom električnom brojilu,</span>
</p>
<p class="p3"></p>
<p class="p3"></p>
<p class="p3">
<span>- čime je izvršila krivično djelo kradja iz čl. 239. st. 1. Krivičnog zakonika,</span>
</p>
<p class="p3"></p>
<p class="p6">
<span>-</span><span class="s3">pa joj sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229, i 374 ZKP-a izriče</span>
</p>
<p class="p6"></p>
<p class="p7"></p>
<p class="p2">
<span class="s1">U S L O V N U    O S U D U</span>
</p>
<p class="p8"></p>
<p class="p6">
<span>Kojom okrivljenoj utvrđuje kaznu zatvora u trajanju od 30 dana i istovremeno određuje da se navedena kazna neće izvršiti ukoliko okrivljena u vremenskom periodu od jedne godine od dana pravosnažnosti presude ne počini novo krivično djelo.</span>
</p>
<p class="p6"></p>
<p class="p6">
<span>Obavezna je okrivljena da na ime troškova krivičnog postupka uplati iznos od 82,90 eura, te na ime paušala iznos od 30,00 eura ,na blagajni ovog suda u roku od 15 dana po pravosnažnosti presude pod prijetnjom prinudnog izvršenja.                </span>
</p>
<p class="p3"></p>
<p class="p8">
<span class="s1">O b r a z l o ž e nj e</span>
</p>
<p class="p8"></p>
<p class="p8"></p>
<p class="p3">
<span class="s2">	Osnovno državno tužilaštvo</span><span> u Cetinju podnijetim opt. predlogom  Kt.br.66/12 od 16.05.2012.godine., okr. M. S., iz Cetinja, stavilo je na teret izvršenje krivičnog djela kradja iz čl. 239. st. 1. Krivičnog zakonika. U završnoj riječi na glavnom pretresu zastupnik optužbe je ostao pri podnijetom  opt.predlogu i predložio sudu da okr. M. S., oglasi krivom za predmetno krivično djelo i  osudi po zakonu.</span>
</p>
<p class="p3"></p>
<p class="p3">
<span class="s2">       Glavni pretres</span><span> u ovoj krivičnopravnoj stvari shodno čl.457.ZKP-a je održan u odsustvu uredno pozvane okrivljene, a cijeneći pri tom  da njeno prisustvo nije nužno jer  je iznijela odbranu na zapisniku od 18.09.2012.godine,kada je u svojoj odbrani istakla da je tačno da je ona korisnik porodične kuće, koja je locirana u selu Ceklin opština Cetinje, ali da se ne može izjasniti o nadjenim nepravilnostima jer joj ništa nije poznato. Nije se mogla izjasniti i nije joj poznato kao što je rekla da li je  išao neki kabal direktno sa konzole. </span>
</p>
<p class="p3"></p>
<p class="p6">
<span>Radi razrješenja ove krivičnopravne stvari, Sud je u dokaznom postupku na glavnom pretresu proveo dokaze: saslušao ovlašćenog predstavnika oštećene "E. Crne Gore" A.D. Nikšić, E. Cetinje , A. R., svjedoke M. S. M. M., pročitao dva zapisnika o kontroli mjernog mjesta " E. Crne Gore" A.D.Nikšić, E. Cetinje br.00237 od 24.03.2011.godine i br.01752 od 26.04.2012.godine ,zapisnik o izvršenju naloga za obustavu snabdijevanja električnom energijom " E. Crne Gore" A.D.Nikšić, E. Cetinje br.3007 od 07.06.2010.godine,potvrdu " E. Crne Gore" A.D.Nikšić, E. Cetinje br.5. od 14.06.2008.godine,obračun " E. Crne Gore" A.D.Nikšić, E. Cetinje neovlašćeno preuzete električne energije br.3885 od 24.03.2011.godine ,nalaz i mišljenje sudskog vještaka elektrotehničke struke dipl.el.ing.M. B. Kt.br.66/12 od 08.05.2012.godine i izvještaj UP Ispostave Cetinje za okrivljenu.</span>
</p>
<p class="p6"></p>
<p class="p6">
<span>Svjedok M. S. se koristila zakonskim pravom i nije svjedočila u postupku koji se vodi protiv njene majke M. S..</span>
</p>
<p class="p3"></p>
<p class="p6">
<span>Ovl.pred.ošt. E. Cetinje, A. R.</span><span class="s2">,</span><span> u svom iskazu je navela da je opunomoćena da istakne da je dana 24.03.2011.godine, vršena kontrola mjernog mjesta kod potrošača M. A., na brojilu oznake "Iskra" br. 5451225 preko kojeg se u trenutku vršenja kontrole napajao električni uredjaj radijator preko kabla presjeka 3 x 2,5 mm, mimo brojila, što znači da se taj utrošak energije nije nigdje registrovao. Nakon izvršene kontrole brojilo je plomibrano plombom oznake br. 6. Obračun protivpravno oduzete i prisvojene električne energije izvršen je na osnovu čl. 58. i 59. Pravila za snadbijevanje električnom energijom na ukupan iznos od 523,32 eura, za vremenski period od 90 dana, za koji je oštećena ED Cetinje podnijela predlog za izvršenje ovom sudu br. 401601/127 od 11.01.2012. godine. Pridružila se krivičnom gonjenju protiv okrivljene dok nije postavila imovinskopravni zahtjev sa razloga što se već vodi posebni postupak.</span>
</p>
<p class="p6"></p>
<p class="p6">
<span>Svjedok M. S.</span><span class="s2">, </span><span> u svom iskazu je istakao da je  dana 24.03.2011.godine, zajedno sa kolegama I. M., R. P. i K. B. vršio kontrolu mjernog mjesta potrošača M. A. u selu Ceklin. Predmetnom prilikom bile su prisutne M. S. i njena kćerka S.. Tom prilikom nadjen je kabal 3 x 2,5 mm2. Obzirom na nadjene nepravilnosti potrošnja električne energije se preko te utičnice nije registrovala i potrošač je isključen na brojilo. Prilikom kontrole zatečen je radijator koji je bio priključen preko tog kabla, tako da se nije registrovao utrošak električne energije. Zapisnički konstatovano stanje potpisala je kćerka M. S., S.. Želim da napomenem da mjesec koji je prethodio kontroli, a kada sam bio radi očitavanja potrošnje električne energije u kući ovog potrošača bila je prisutna M. S.. </span>
</p>
<p class="p6"></p>
<p class="p6">
<span>Svjedok M. M.</span><span class="s2">, </span><span> u svom iskazu je istakla da njoj nije poznato ništa vezano za nepravilnosti koje su nadjene u kući u kojoj  joj boravi majka M. S..</span>
</p>
<p class="p3"></p>
<p class="p6">
<span>Iz zapisnika o kontroli mjernog mjesta E. CG AD Nikšić E. Cetinje</span><span class="s2">,</span><span> br. 00237 od 24.03.2011.godine i br,. 01752 od 26.04.2012.godine, proizilazi da su prilikom kontrole mjernog mjesta potrošača M. A. (kćer S.) ovlašćeni radnici ED Cetinje I. M.,R. P.r,K. B. i M. S. konstatovali da je kod potrošača nađen kabal presjeka 3 x 2,5 mm2 bez mjerenja,na koji se koristi radijator, a da je potrošač isključen na brojilo.Konstatovano je da je zapisnik u ime potrošača potpisala prisutna kćerka.Iz zapisnika br.01752 od 26.04.2012.godine proizilazi da je radnik ED Cetinje naznačenog dana konstatovao da je pokušao izvršiti očitavanje utroška električne energije,ali da je objekat zaključan,te da je u saznanju  od seljana da je korisnik M. S.,supruga M. A. koja se nalazi na liječenju.Prvoj kontroli je bila prisutna kćerka S..</span>
</p>
<p class="p6"></p>
<p class="p6">
<span>Iz zapisnika o izvršenju naloga za obustavu snadbijevanja električnom energijom E. CG AD Nikšić E.  Cetinje, br. 3007 od 07.06.2010.godine se vidi da je kuća bila zaključana.</span>
</p>
<p class="p6"></p>
<p class="p6">
<span>Iz potvrde E. CG AD Nikšić, E. Cetinje, br. 5 od 14.06.2008.godine, da je kod potrošača M. M A. skinuto staro brojilo koje je bilo bez poklopca i ED plombe ,da je ugrađeno baždareno brojilo sa plombom  CT 005090 ,a da je staro vraćeno u ED Cetinje.</span>
</p>
<p class="p6"></p>
<p class="p6">
<span>Iz obračana E. CG AD Nikšić E. Cetinje, neovlašćeno preuzete električne energije br. 3885 od 24.03.2011.godine, proizilazi da je od strane  potrošača M. A.-S. neovlašćeno preuzeta električnu energija u iznosu od 523,32 eura.</span>
</p>
<p class="p3">
<span> </span>
</p>
<p class="p6">
<span>Iz nalaza i mišljenja sudskog vještaka elektrotehničke struke dipl.el.ing. M. B., Kt. br. 66/12 od 08.05.2012.godine, proizilazi da su dana 24.03.2011.godine, ovlašećeni radnici E. , I. M., R. P. K. B.i M. S. u okviru redovne kontrole napajanja i mjerenja utroška električne energije, ustanovili kod potrošača M. S. iz Cetinja nepravilnosti koje se ogledaju u činjenici da je preko kabla PP-Y 3 x 2 mm2 napajala električni radijator mimo brojila br. 5451225, tako da se energija preuzeta preko tog kabla nije registrovala. Zatečeno stanje opisano je zapisnikom o kontroli mjernog mjesta broj 4201-3885 od 25.03.2011.godine, na osnovu kojeg je napravljen obračun nelegalno preuzete energije shodno Pravilima za snabdijevanje električnom energijom (Sl.list CG br. 54/09). Uz zapisnik je priložena i faktura broj 3885 od 24.03.2011.godine, na iznos od 523,32 eura.  U spisima predmeta se nalazi i potvrda br. 5 od 14.06.2008.godine kojom se ukazuje na zamjenu starog  brojila br. 030039 i ugradnju novog brojila br. 5451225 koje se i sada nalazi na objektu. Iz zapisnika o kontroli mjernog mjesta br. 01752 od 26.04.2012. godine ne dobija se ni jedan podatak za obračun jer radnik E. nije bio u mogućnosti da očita stanje na brojilu.Na osnovu prednjeg vještak je mišljenja da je potrošač dužan da održava u ispravnom stanju mjerni uređaj preko kojeg preuzima električnu energiju i da plaća isporučiocu potrošenu količinu energije nakon očitavanja i ispostavljanja fakture. U ovom slučaju radi se o nelegalnom potrošaču zato što je mimo električnog brojila posjedovao jedan instalacioni kabal tipa PP-Y 3 x 2 mm2 preko kojeg je koristio električnu energiju koja se nije registrovala. Metodologija obračuna koju je primjenio isporučilac predstavlja maksimalnu moguću potrošnju za period od 90 dana u skladu sa Pravilima o snadbijevanju električnom energijom („Sl.list CG“ br. 54/09). Polazeći od snage 5,06 Kw iznijete u obračunu broj 3885 od 24. 03. 2011. godine i prosječnog dnevnog vremena korišćenja od 2h (objekat u koji se povremeno dolazi) uz primjenu cijene više tarife isporuke električne energije dolazimo do dnevnog novčanog ekvivalenta od 0,31 € što na mjesečnom niovu iznosi 9,31 €, tj. 111,74 € na godišnjem nivou.</span>
</p>
<p class="p6">
<span>Za traženi period od 90 dana okrivljena je mogla preko spornog kabla nelegalno oduzeti 909,62 Kwh električne energije što odgovara novčanom ekvivalentu od 32,64 € sa PDV-om.</span>
</p>
<p class="p3"></p>
<p class="p6">
<span>Iz izvještaja UP  Ispostave Cetinje</span><span class="s2">, </span><span> iz KE za okr. M. S., proizilazi  da ista nije osudjivana.</span>
</p>
<p class="p6"></p>
<p class="p3">
<span>        Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti u sklopu sa odbranom okrivljene, sud je utvrdio da su rezultati dokaznog postupka podkrijepili navode optužnog predloga da je okr.M. S. počinila krivično djelo krađa iz čl.239.st.1. Krivičnog zakonika, činjenično i pravno opisano u dispozitivu ove presude, a ovo iz sledećih razloga: </span>
</p>
<p class="p3"></p>
<p class="p3">
<span>Utvrđujući činjenice radi pravilnog određenja materijalnopravnog odnosa u datoj krivično pravnoj stvari sud je nesumnjivo utvrdio da je okrivljena u vremenskom periodu od 27. decembra 2010.godine do 24.marta 2011.godine, u svojoj porodičnoj kući, lociranoj u selu Ceklin, opština Cetinje, u namjeri da sebi pribavi protivpravnu imovinsku korist preko 150,00 eura svjesno i voljno  protivpravno oduzimala i prisvajala električnu energiju, vlasništvo ošt. »E. Crne Gore« AD Nikšić – E. Cetinje, u količini od 909,62 kw/h, ukupne novčane vrijednosti od 32,64 eura, na način što je direktno sa konzole spojila dovodni električni kabal presjeka 3 x 2,5 mm2 mimo postavljenog električnog brojila marke »Iskra« br. 5451225 tako da se cjelokupna utrošena električna energija nije mogla registrovati na navedenom električnom brojilu.</span>
</p>
<p class="p3"></p>
<p class="p6">
<span>U ovakvim se radnjama okrivljene koje se sastoje u svjesnom i voljnom oduzimanju tuđe pokretne stvari – električne energije u vrijednosti od 32,64 eura i nastupjelim posledicama uz jasnu namjeru koja je postojala kod okrivljene da oduzimanjem električne energije, kao potrošač iste, pribavi sebi protivpravnu imovinsku korist, (preko 150,00 eura) stiču sva zakonska obilježja bića krivičnog djela kradja iz čl. 239. st. 1. KZ-a , pri čemu je sud utvrdjujući subjektivan odnos okrivljene prema izvršenom krivičnom djelu utvrdio direktan umišljaj, jer je ista bila svjesna svog djela i svih njegovih obilježja i htjela je njegovo izvršenje ,a koji umišljaj je po mišljenju suda bio usmjeren na protivpravno oduzimanje električne energije ,sve dok bude u mogućnosti da to čini, a u namjeri da sebi pribavi protivpravnu imovinsku korist.</span>
</p>
<p class="p3"></p>
<p class="p3">
<span> Sud je punu vjeru poklonio dokazima i to: iskazu svjedoka M. S. koji je zajedno sa kolegama konstatovao zatečeno stanje na licu mjesta, u sklopu sa  iskazom ovl.predstavnika A. R.,te pročitanim</span><span class="s2"> </span><span>zapisncima o kontroli mjernog mjesta  i o izvršenju naloga za obustavu snabdijevanja električnom energijom,te potvrdom E. CG AD Nikšić - E. Cetinje, koji  po mišljenju suda na jasan i identičan način predstavljaju zatečeno stanje.</span>
</p>
<p class="p3"></p>
<p class="p6">
<span>  Nalaz angažovanog  sudskog vještaka elektrotehničke struke M. B., sud je u cjelosti prihvatio kao uže stručan, jasan  i istinit,odn.isti se podrobnije osvrnuo na stvarnu i ukupnu moć spornog objekta,tako kod prednjeg sud nije prihvatio obračun "E. Crne Gore" neovlašćeno preuzete električne energije.</span>
</p>
<p class="p6"></p>
<p class="p6">
<span>Sud nije mogao prihvatiti ni iskaz svjedoka M. M. ,obzirom da je očigledno da ista slijedi odbranu okrivljene-svoje majke kako bi olakšala krivičnopravni položaj  iste.</span>
</p>
<p class="p6"></p>
<p class="p6">
<span>Odbrana okrivljene je posve nelogična i za sud neprihvatljiva . Naime,okrivljena ne spori da je korisnik kuće ,ali je decidne da joj nije ništa poznato vezano za nađene nepravilnosti , jer provedeni dokazi impliciraju na zaključak  da je interes okrivljene bio usmjeren na sticanje koristi, obzirom da zatečeno stanje upravo ukazuje da je u konkretnom slučaju onemogućeno uredno registrovanje utroška električne energije (imajući u vidu  da je okrivljeni korisnik  kuće i električne energije , to joj je po objektivnom stanju stvari moralo biti poznato da protivpravno oduzima električnu energiju,tj. samo je ona imala  pravni interes da preduzima protivpravnu radnju).</span>
</p>
<p class="p6"></p>
<p class="p6">
<span>Za napomenuti je da je sud odustao od provođenja dokaza saslušanjem svjedoka R. P.,I. M. i K. B., obzirom da bi njihovo saslušanje vodilo odugovlačenju postupka imajući u vidu da su zatečeno stanje zapisnički konstatovali i uredno potpisali,pa tako saslušanje istih nebi ni uticalo na donošenje drugačije odluke.</span>
</p>
<p class="p6"></p>
<p class="p3">
<span>Prilikom odmjeravanja vrste i visine krivične sankcije koju će sud izreći okrivljenoj cijenjene su okolnosti iz čl. 42. KZ-a, pa je sud od olakšavajućih okolnosti na strani okrivljene utvrdio da se radi o porodičnoj osobi ranije neporočnog načina života-neosuđivana, starosne dobi od 80 godina ,lošeg zdravstvenog stanja,dok otežavajućih okolnosti van bitnih obilježja  bića krivičnog djela u pitanju nije bilo, pa je sud cijeneći tako utvrdjene okolnosti i imajući u vidu svrhu kažnjavanja okrivljenoj utvrdio kaznu zatvora u trajanju od 30 dana i istovremeno našao da su ispunjeni uslovi za izricanje uslovne osude odredjujući da se navedena kazna neće izvršiti ukoliko okrivljena u vremenskom periodu od jedne godine  od dana pravosnažnosti presude ne počini novo krivično djelo uz uvjerenje suda da će se i uslovnom osudom uz prijetnju kazne postići svrha njenog izricanja predvidjena čl. 53. KZ-a.</span>
</p>
<p class="p6">
<span> </span>
</p>
<p class="p3">
<span> Prilikom izricanja uslovne osude Sud je vodeći računa o svrsi iste posebno uzeo u obzir starosnu dob okrivljene i njeno narušeno zdravstveno stanje.</span>
</p>
<p class="p6"></p>
<p class="p3">
<span>      Odluka o troškovima krivičnog postupka temelji se na odredbi čl. 226 – 229 ZKP-a, a isti se odnose na troškove vještačenja po vještaku elektrotehničke  struke u iznosu od 82,90 eura, dok je paušal u iznosu od 30,00 eura, odredjen srazmjerno dužini trajanja krivičnog postupka i složenosti predmeta.</span>
</p>
<p class="p3"></p>
<p class="p3"></p>
<p class="p3">
<span>             Sa izloženog ,a shodno  čl.374.ZKP-a,odlučeno je kao u izreci.</span>
</p>
<p class="p3"></p>
<p class="p3"></p>
<p class="p3"></p>
<p class="p8">
<span class="s1">OSNOVNI SUD U CETINJU</span>
</p>
<p class="p6">
<span>		             Dana 10.10.2012.godine  </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">Zapisničar, 					                      S u d i j a</span>
</p>
<p class="p3">
<span class="s2">Olga Lipovina 					      Marija Ćupić s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA</span><span>:</span>
</p>
<p class="p3">
<span>Protiv ove presude može se izjaviti</span>
</p>
<p class="p3">
<span> žalbau roku od 8 dana  od dana prijema </span>
</p>
<p class="p3">
<span>Višem sudu u Podgorici a preko ovog Suda.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p9"></p>


</body>
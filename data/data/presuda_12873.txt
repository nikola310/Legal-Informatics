<div style="text-align: center">
	U IME CRNE GORE!</div>
<div style="text-align: right">
	Posl.br.K.172/12</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U HERCEG NOVOM, po sudiji Leković Branislavu, uz učešće zapisničara Milović Tereze, u krivičnom predmetu protiv okrivljenog M.N., zbog krivičnog djela nasilničko ponašanje iz čl.399 KZ, po optužnom predlogu ODT Herceg Novi Kt.br.108/12 od 05.10.2012. godine, nakon održanog glavnog javnog pretresa dana 07.11.2012.godine, u prisustvu zamjenika ODT H.Novi Samardžić Nikole, okrivljenog M.N. i oštećenog K.A., donio je i dana 08.11.2012 godine javno objavio sljedeću
<div style="text-align: center">
	P R E S U D U</div>
<br>
&nbsp; Okrivljeni: M.N., od oca B. i majke S. rođene V.,rođen ....godine u K.,sa prebivalištem u HN-ul....,oženjen, otac dvoje maloljetne djece,sa završenom SSS,zaposlen u inostranoj pomorskoj kompaniji kao pomorac na brodu sa mjesečnom platom od 1.500 eura,govori crnogorskim jezikom, neosuđivan.<br>
<br>
Na osnovu čl. 373. tačka 2. ZKP-a<br>
<div style="text-align: center">
	OSLOBAĐA SE OD OPTUŽBE</div>
Da je:<br>
<br>
Dana 27 maja 2012 godine oko 03,00časa u I. u blizni diskoteke „P.“, zlostavljanjem i vršenjem nasilja prema drugome remetio javni red i mir i nanio laku tjelesnu povredu oštećenom K.A. na način da je nakon kraće prepirke u diskoteci „P.“ i nakon što je oštećenog&nbsp; K. izbacio iz diskoteke,došao do kioska brze hrane „M.“ gdje se nalazio oštećeni i uhvatio ga rukama oko vrata i savio prema zemlji i u tom položaju ga odveo do autobuskog stajališta iznad diskoteke „P.“,koje je udaljeno oko 200 metara,gdje mu je rukama snažno stegnuo grkljan držeći ga u uspravnom položaju ispred sebe,prisiljavajući ga da se izvini prisutnoj B.A.,a kada je oštećeni K. to odbio, okrivljeni ga je pustio da padne na zemlju i prilikom ustajanja udario više puta otvorenom šakom u predjelu lica i na taj način mu nanio povrede u vidu crvenila u oba jagodična predjela,nagnječenja u predjelu oba velika bočna mišića vrata i ušinuća-ugiba u predjelu vratne kičme ,koje povrede u zbiru predstavljaju laku tjelesnu povredu, pri čemu je bio svjestan svog djela i htio njegovo izvršenje,<br>
<br>
- čime bi izvršio krivično djelo nasilničko ponašanje iz čl.399 Krivičnog zakonika<br>
<br>
Na osnovu čl.230.stav 1.ZKP-a troškovi postupka padaju na teret budžetskih sredstava suda.<br>
<div style="text-align: center">
	O b r a z l o ž e nj e:</div>
<br>
Osnovni državni tužilac Herceg Novi podnio je optužni predlog Kt.br.108/12 od 05.10.2012.godine protiv okrivljenog M.N., zbog krivičnog djela zlostavljanje iz čl.399 KZ, bliže opisanog u izreci ove presude. Konačno je na glavnom pretresu precizirao činjenični opis djela,teostao pri preciziranom optužnom predlogu i predložio da se okrivljeni oglasi krivim i osudi po zakonu.<br>
<br>
Okrivljeni M.N. je u svojoj odbrani negirao izvršenje krivičnog djela koje mu je stavljeno na teret i u bitnom naveo da je u kritičnom periodu bio zaposlen u diskoteci „P.“ kao radnik obezbjeđenja,te da je i prije kritičnog događaja oštećeni K.A. više puta pravio probleme u ovoj diskoteci tako što je izazivao tuče,lomio flaše i slično,pa su mu radnici obezbjeđenja usmeno zabranili dolazak u ovu diskoteku, a sve to u periodu prije kritičnog događaja. Dalje je naveo da se nekih desetak dana prije kritičnog događaja K.A. u diskoteci „P.“ zakačio sa gostom V.Š.,te da je zatim ispred diskoteke K. nasrnuo na V. tako što mu je slomio nos,te da je on (okrivljeni) tada intervenisao ispred diskoteke,razdvojio ih i poslao ih kući,da bi zatim nakon nekih stotinjak metara vidio kako K. opet udara V.i njegovu djevojku.Tom prilikom je došao do njih i K. udario jedan šamar,a što je K. prijavio policiji ,pa je on (okrivljeni) zbog tog šamara prekršajno odgovarao. Dalje je naveo da je od tog događaja prošlo desetak dana ,kada je u diskoteci „P.“ bila organizovana proslava maturske večeri srednjoškolaca i to dana 27.05.2012.godine ,te da je on tom prilikom radio u diskoteci kao radnik obezbjeđenja.U jednom momentu u diskoteci je primjetio oštećenog K.A. i vidio kako isti baca flaše u pravcu P.A. i N.N.,te da se zatim međusobno guraju, pa je prišao K. i kulturno mu rekao da izađe iz diskoteke bez fizičkog kontakta i tom prilikom ga pitao „zar ti nisam rekao da ti je zabranjen ulaz u diskoteku“,na što mu je oštećeni odgovorio da mu je to poznato ,nakon čega je oštećeni otišao iz diskoteke. Pojasnio je da ga je nakon par minuta pozvao konobar V. i rekao mu kako je K.A. na ulazu ispred diskoteke vrijeđao njega(okrivljenog) i radnice diskoteke, tako što je za njega govorio da je pička,da će mu jebati mater i slično,a radnici diskoteke B.A. je govorio da je u vezi sa njim(okrivljenim),da se vuče sa radnicima obezbjeđenja i slično,a isto je to govorio i njenoj drugarici koja je tu bila prisutna. Istakao je da je odmah zatim izašao iz diskoteke i na stepenicama ispred ulaza zatekao B.A. kako plače i ona mu je ispričala isto što i konobar V.,pa je zatim pošao prema I. da pronađe K. a primjetio je da za njim idu još neki momci N. i P..Kada je došao do kioska brze hrane „M.“ koji je udaljen od P. oko 200 m,tu je zatekao K. i rekao mu „sada ideš sa mnom nazad u P. da se izviniš đevojkama za ono što si pričao“,a on mu je rekao da neće i da ga boli „ona stvar“ ,što je uporno ponavljao. Naglasio je da oštećeni nije htio dobrovoljno da ide sa njim,pa je istog uhvatio rukom preko vrata,tzv.grif zahvat i od tog lokala ga odvukao nekih 200m do diskoteke „P.“. Za vrijeme tog odvlačenja K. se opirao,tako što se otimao unazad,ali nije uspio da se otme iz njegovog zahvata i smatra da se prilikom tog otimanja povrijedio u predjelu vrata,a nakon određenog vremena pristao je da se kreće odnosno prestao je da pruža otpor i konstantno je usput ponavljao da ga ne interesuje,da se neće izviniti.&nbsp; Kada su došli ispred diskoteke „P.“ bilo je okupljeno dosta ljudi najmanje 50 osoba i tada je ponovio K. da treba da se izvini đevojkama za uvrede,držeči ga tom prilikom takođe rukom oko vrata,s tim što tada nije bio u povijenom položaju već uspravljen. Istakao je da je oštećeni K. odbio da se izvini i tom prilikom mu je oštećeni više puta ponovio da slobodno može da ga udari govoreći mu „pičko,jebaću ti mater,udari me platićeš kaznu pa ćeš otići na robiju“,pa pošto je pustio oštećenog,isti je skakao po nekom parkiranom vozilu,vikao je iz sveg glasa unosio mu se u lice tražeći da ga udari a sve je to bilo u prisustvu najmanje 50 osoba. Objasnio je da je uslijed sve te vriske i uvreda koje mu je upućivao K. , prišao istom uhvatio ga jednom rukom za bradu-lice,a zatim ga nogom udario u predjelu članaka njegovih nogu i tako ga tzv.“počistio“ usljed čega je oštećeni pao na zemlju ,odnosno dočekao se zadnjicom na tlo. Dalje je naveo da je oštećeni K. sjedeći na zemlji nastavio da mu prijeti i vrijeđa,govorio je „udari me jače,ovo će ti koštati 500 eura,udari me i slično“,ali da ga on nijednom nije udario niti otvorenom šakom niti bilo čime,već ga je uhvatio za odjeću i podigao sa zemlje,te ga prislonio uz jedno vozilo i svašta mu rekao ,odnosno uzvratio mu uvredama koje je i on njemu upućivao,te ga nazvao curicom. Tu se sve završilo i svi su se razišli,a tom prilikom kod K. nije primjetio da je krvario niti je imao bilo kakve povrede ili crvenilo po licu i vratu jer je mjesto na kome su se nalazili bilo osvjetljeno.Istakao je da je K. kritičnom prilikom bio vidno pijan,da istog nije ni jednom udario,osim što ga je rvačkim zahvatom uhvatio oko vrata i tako dovukao od lokala „M.“ do diskoteke „P.“. Naglasio je da kritičnom prilikom oštećenog nije ga udarao zbog toga jer je ranije prije par mjeseci platio prekršajnu kaznu upravo zbog toga što je K. udario šamar,a da je kritičnom prilikom imao namjeru da natjera oštećenog da se izvini B.A. koju je izvrijeđao dovodeći je u vezu sa njim(okrivljenim) iako je oštećenom bilo poznato da je on oženjen. Konačno je u završnoj riječi istakao da se ne osjeća krivim za djelo koje mu je stavljeno na teret i predložio sudu da ga oslobodi od optužbe.<br>
<br>
U dokaznom postupku saslušani su svjedoci K.A. i N.N.,te uz saglasnost stranaka pročitan iskaz svjedoka T.N.,kao i pismeni nalaz i mišljenje vještaka sudske medicine dr.Č.D., pročitani su izvještaji ljekara Hitne pomoći i bolnice Risan,izvršen uvid u video snimak sigurnosnih kamera Prve banke I., te izvršen uvid u izvještaj iz kaznene evidencije za okrivljenog.<br>
<br>
Analizirajući provedene dokaze i dovodeći ih u vezu jedne sa drugima, te sa odbranom okrivljenog, sud je našao da nije dokazano da je okrivljeni M.N. izvršio krivično djelo koje mu je stavljeno na teret.<br>
<br>
Naime, oštećeni u svojstvu svjedoka K.A. je u bitnom naveo da je dana 26.05.2012.godine slavio matursko veče sa drugovima i da su konzumirali alkohol do 01,.30 časova u hotelu „P.“,nakon čega su oko 02,00 časova došli u diskoteku „P.“.Dodao je da u toj diskoteci kao radnik obezbjeđenja radi okrivljeni M.N. te da je sa okrivljenim od ranije u lošim odnosima,obzirom da ga je okrivljeni istukao krajem 2011.godine zbog čega je i odgovarao u prekršajnom postupku i platio novčanu kaznu. Pojasnio je da je zbog toga okrivljeni kivan na njega jer smatra da mu je on&nbsp; (oštećeni ) to namjestio. Dalje je naveo da je kritičnom prilikom u diskoteci „P.“ dok se kretao kroz diskoteku zakačio sa ramenom sa jednim visokim momkom,a koji se zatim okrenuo prema njemu u namjeri da se obračunaju,s tim što on nije odreagovao već produžio do svog druga T.N..Od T. je saznao da se taj momak preziva N.,te je odlučio da zatim dođe do N.a da mu se izvini i ponudio ga pićem što je N. i prihvatio pa su zajedno stali za šank.Dodao je da mu je u tom momentu sa leđa prišao okrivljeni M.,uhvatio ga za vrat govoreći mu „pičko mala,zbog tebe sam prošli put platio“ i odmah ga udario otvorenim dlanom po desnom obrazu.Tada je N. okrivljenom rekao da prestane da je sve u redu i da se njih dvojica nisu svađali,nakon čega ga je okrivljeni uhvatio za vrat i kosu i tako ga izveo iz diskoteke gdje mu je zaprijetio da će ga polomiti,prebiti i da ne želi nikada više da ga sretne u životu. Dalje je naveo da su on i T.N. otišli iz diskoteke i da su ragovarali u blizini diskoteke,gdje ga je T. ubjeđivao da događaj ne prijavljuje policiji,a u tom momentu je došla B.A. koju poznaje od ranije ,a za koju je čuo da se zabavlja sa okrivljenim M.. Obzirom da je A. čula njihov razgovor, obratila mu se&nbsp; riječima „koga ćeš ti da prijaviš pičko jedna“,a on je njoj odgovorio da nemaju šta da razgovaraju ,govoreći joj pri tom nešto u smislu da se „vata i vuca sa momcima sa ulaza“,ali da se ne može sjetiti konkretnih riječi koje joj je uputio.Dalje je naveo da su zatim on i T.N. došli do kioska „M.“ da bi nešto pojeli i tada mu je jedan prijatelj D.N. poslao SMS poruku iz diskoteke u kojoj je napisao „bježi“.Odmah nakon toga vidio je okrivljenog M.a kako sa desetak momaka ide prema njemu,ali da nije htio da bježi,a zatim mu je prišao okrivljeni ga je uhvatio u zahvat „grif“ i pitao ga zašto maltretira djevojku,te ga odvukao prema diskoteci „P.“,a zna da je tom prilikom primio više šamara ali ne zna da li od okrivljenog ili nekog drugog iz grupe. Dodao je da ga je okrivljeni tako dovukao sve do autobuskog stajališta iznad diskoteke „P.“, gdje se već nalazila B.A.,a tada&nbsp; je okrivljeni držeći ga savijenog tražio da se izvini A. zbog toga što je istu udario. Dodao je da je okrivljenom rekao da nije udarao A. nakon čega mu je okrivljeni udario dva šamara i tada je A. rekla da je nije udarao ,već da joj je rekao&nbsp; da se vucara sa ovima sa ulaza. Okrivljeni mu je tada udario još par šamara,a zatim ga bacio na zamlju,te mu rekao da se više nikada ne približi diskoteci,nakon čega je otišao sa društvom.Dodao je da je ovom prilikom zadobio povrede o čemu ima ljekarsku dokumentaciju.Negirao je da se sa N.em zakačio tako što je predhodno uznemirao B.A. a N. je štitio,već se sa N.em zakačio na način kako je naprijed opisao.<br>
Na glavnom pretresu oštećeni je dodao da kritičnom prilikom kada su se od lokala „M.“ vraćali prema diskoteci „P.“ , da ga je okrivljeni cijelo vrijeme tog događaja držao u rvačkom zahvatu rukom oko vrata,te da je on bio povijen i klečao na koljenima i da ga je svo to vrijeme okrivljeni udarao otvorenom šakom, a osim okrivljenog,još neko ga je udarao, s tim što se ne može izjasniti ko jer je bio u veoma pijanom stanju. Dalje je naveo da ga kritičnom prilikom ispred P. okrivljeni nije udario nogom po nogama ,niti je padao na zemlju,niti&nbsp; se uopšte ovom prilikom branio od napada okrivljenog ,s tim što je tačno da je vikao i svašta psovao. Naglasio je da je tačno da je isped diskoteke dok ga je okrivljeni držao u rvačkom zahvaru,istom&nbsp; više puta govorio „udari me,platićeš kaznu,odgovaraćeš“. Dodao je da za vrijeme dok ga je od lokala „M.“ do P. okrivljeni vukao držeći ga u rvačkom zahvatu oko vrata,da se opirao,otimao lijevo-desno pokušavajući da se izvuče iz tog položaja. Pojasnio je da se ne sjeća da je kritične večeri ispred P. skakao i udarao po nekim vozilima. Takođe je dodao da je u momentu kada mu je okrivljeni u diskoteci udario šamar ,pored njih stajao N.N.,ali nije imao nikakvu svađu sa P.em niti je bacao flaše prema bilo kome.<br>
Konačno je istakao da se ne pridružuje krivičnom gonjenju protiv okrivljenog i da ne postavlja imovinsko pravni zahtjev jer su se izmirili i izgladili problem.&nbsp;<br>
<br>
Svjedok T.N. je u bitnom naveo da&nbsp; je prijatelj sa K.A. i da su kritične večeri bili zajedno na maturskoj večeri u hotelu „P.“ nakon čega su oko 02,00 časova došli u diskoteku „P.“,te da su obojica bili u pripitom stanju jer su cijelu noć konzumirali alkohol.Dodao je da mu je u diskoteci oštećeni pokazao jednog visokog momka-N. Nebojšu i rekao mu da se sa tim momkom zakačio u diskoteci.Dalje je naveo da je oštećenom rekao da je to dobar momak i predložio mu da pođe do njega do šanka i da mu se izvini i da raščiste sukob.Dodao je da ga je oštećeni poslušao i da je pošao do mjesta gdje je stajao N.,a nakon nekoliko trenutaka vidio je kako okrivljeni M. prilazi oštećenom K. hvata ga za rame,a zatim i za vrat,te njih dvojica nešto razgovaraju pri čemu N. pokušava da ih razdvoji.Objasnio je da se ne može izjasniti da li je okrivljeni udario K. jer je bio u pripitom stanju a u diskoteci je bila gužva i slabo osvjetljenje.Dalje je naveo da je okrivljeni izveo oštećenog iz diskoteke tako što ga je vodio pored sebe lijevom rukom ga je držao za vrat a desnom za kosu.Nije vidio da je bilo ko udarao K. ovom prilikom.Nakon toga on i K. su izašli iz diskoteke i došli do autobuskog stajališta u blizini diskoteke gdje je K. na sav glas vikao kako ga je okrivljeni ošamario i izbacio iz diskoteke i govorio da će istog da prijavi policiji.Dodao je da je on oštećenog odgovarao od toga,a njihovu raspravu je čula B.A.,za koju je čuo da se zabavlja sa okrivljenim,a ista im je prišla i K. rekla „pičko klošarska šta ćeš ti da prijavljuješ“.Istakao je da je tada K. A. odgovorio da se vuče sa ovima iz obezbjeđenja i da odjebe,nakon čega je A. plačući otišla prema diskoteci a on i oštećeni su otišli do kioska „M.“.Ubrzo nakon toga vidio je grupu od desetak momaka kako idu prema njima a na čelu te grupe bio je okrivljeni M.,pa je govorio oštećenom da bježe ali isti ga nije poslušao.Naglasio je da je tom prilikom okrivljeni M. prišao oštećenom,uhvatio ga sa prednje strane za vrat,oborio ga na zemlju rekavši mu „džukelo jedna,ideš gore da se izviniš“,a zatim ga uhvatio u „grif“ zahvat i tako ga pored sebe vodio do diskoteke „P.“,a za svo to vrijeme dok su išli prema diskoteci on nije vidio da li je okrivljeni ili bilo kod drugi udarao K..Po dolasku na autobusko stajalište kod diskoteke tu se već nalazila B.A. i tada je okrivljeni ispravio oštećenog,stavio ga ispred sebe a sa leđa ga i dalje držao za vrat i rekao oštećenom da se izvini A..Objasnio je da je oštećeni odgovorio da ne želi da se izvini jer nema zašto,nakon čega je okrivljeni krenuo da ga obara na pod tako što je oštećenog pustio da ispred njega padne na leđa,a kada se oštećeni pridizao sa poda okrivljeni mu je opalio šamar.Nakon toga okrivljeni je još nekoliko puta hvatao oštećenog u položaj-zahvat nagovarajući ga da se izvini A. i prijeteći da će ubiti boga u njemu ako se ne izvini,a zatim ga opet obarao na pod i šamarao.Konačno je M. rekao oštećenom da ne želi više da ga vidi u „P.“ i zatim otišao sa ostalim momcima iz obezbjeđenja.Nakon toga je on pokušao da pomogne K. i vidio da ima crvenilo na vratu i da mu teče krv iz nosa.<br>
<br>
Svjedok N.N. je u bitnom naveo da je kritičnog dana u maju 2012.godine bio u diskoteci „P.“ u večernjim časovima,a u jednom momentu pozvala ga je poznanica A. ispred ulaza u diskoteku i kazala mu da&nbsp; joj skloni K.A. koji je „smarao“ u smislu da joj je dosađivao,a tom prilikom je odmah K. koji je bio prisutan rekao „hajde pusti to,idemo unutra“ i on je ušao sa njim i nije pravo nikakav problem i na tome se sve završilo.Nakon toga u diskoteci je stajao za šankom i u jednom momentu je primjetio kako K. nešto pokazuje prstom prema njemu,a onda je isti došao do do njega izvinio mu se i rekao da želi da popiju piće tako da nikakav sukob nisu imali. Istakao je da u momentu kada je pored njega bio K. došao je okrivljeni M. i rekao K. „tebi je ovdje zabranjen ulaz ,pokupi stvari i da ideš“,zatim ga je M. zagrlio i bez ikakvih opiranja njih dvojica su izašli iz diskoteke. Nedugo zatim izašao je i vidio na ulazu kako B.A. plače i tada je ista ispričala njemu i prisutnima ,među kojima je bio i M., da joj je K.A. upućivao neke uvrede u smislu da je ona u vezi sa radnicima obezbjeđenja. Okrivljeni M. je tada krenuo da traži K. i otišao je prema objektu „M.“ u I. ,a on je sa još nekoliko osoba krenuo za njim&nbsp; iz razloga što mu je on prijatelj pa da vidi šta će da uradi. Kod objekta „M.“&nbsp; okrivljeni M. je odmah uhvatio oštećenog rukom za vrat u tz. grif&nbsp; i tako ga je odveo do „P.“,a oštećeni se usput povremeno opirao pokušavajući da se oslobodi. Kad su svi došli ispred objekta P.,okrivljeni je pustio K. koji je stajao ispred njega a tražio je da se isti izvini B.A. što je oštećeni odbio kao i u periodu dolaska do P.,govoreći da nema on bilo kome šta da se izvinjava.Pojasnio je da je oštećeni pri tom pozivao okrivljenog da ga udari,ali ga okrivljeni ni jednom nije udario te večeri,s tim što je oštećeni u jednom momentu pao na zemlju i to u momentu kada ga je M. pustio ili se on oslobodio iz njegovog zagrljaja.Tom prilikom M. ga je još jednom uhvatio u rvački zahvat ,ali ga nije udarao.Nakon toga svi su se razlšli a on nikave povrede kod oštećenog nije vidio, niti krv na licu.Istakao je da ni u prvom dijelu događaja u diskoteci dok je oštećeni stojao pored njega,okrivljeni M. oštećenog nije ošamario niti je bilo fizičkog sukoba među njima,a takođe K. tom prilikom nije bacao flaše ni na koga niti je vidio da se sa nekim gurao. Dodao je da kritičnom prilikom niko oštećenog nije udarao ispred P. jer je on bio prisutan i gledao je šta se dešava.<br>
<br>
Sud je prihvatio iskaz svjedoka T.N. jer je uvjerljiv,decidan i dosljedan ,a u skladu je sa izvedenim dokazima-medicinskom dokumentacijom o povredama kod oštećenog i nalazom&nbsp; i mišljenjem vještaka sudske mdeicine,a sud nije našao okolnosti koje bi iskaz ovog svjedoa dovele u sumnju. Iskaz ovog svjedoka je od značaja u konkretnom slučaju jer se istim utvrđuje da doprinos oštećenog nastanku kritičnog događaja,te se istim opovrgavaju iskaz oštećenog u dijelu gdje isti tvrdi da ga je okrivljeni ošamario u diskoteci i za vrijeme dok ga je vodio od lokala M. do diskoteke,te iskaz svjedoka N.a u dijelu gdje isti navodi da okrivljeni ispred diskoteke nije šaarao oštećenog.<br>
<br>
Na drugoj strani sud nije prihvatio iskaze oštećenog K.A. i N.N. jer su neuvjerljivi,nelogični ,te sračunati i u odnosu na odlučne okolnosti opovrgnuti iskazom svjedoka T.N. iz naprijed opisanog razloga. Iskaz oštećenog je nedosljedan i neuvjerljiv jer je u prvom iskazu naveo da ga je samo okrivljeni šamarao,dok je na gklavnom pretresu naveo da ga je osim okrivljenog još neko iz grupe udarao dok su išli prema diskoteci i ispred diskoteke,a što nije potvrdio svjedok T. koji je inače njegov prijatelj i sa kojim je tada bio u društvu.Svjedok N. je naveo da mu je okrivljeni prijatelj i da je zato kritičnom prilikom išao za njim da vidi šta će uraditi,što ukazuje da je imao motiv da govori u korist okrivljenog kada je naveo da isti nije udarao oštećenog niti bilo ko drugi. Ovakva tvdrnja svjedoka je obezvrijeđena i medicinskom dokumentacijom na ime oštećenog i nalazom vještaka sudske medicine.<br>
<br>
Pregledom video snimaka sigurnosnih kamera Prve banke u I. od 27.05.2012 godine utvrđeno je da te pokrivaju površinu oko banke i ispred lokala „M.“ u I.,te da je kritične večeri okrivljeni došao sa grupom momaka do lokala M.,gdje je došao do oštećenog i zatim uhvatio istog rukom oko vrata a zatim ga tako odveo ulicom prema diskoteci,te da oštećenog nije udarao za to vrijeme.<br>
Sud je navedene video snimke cijenio kao vjerodostojne jer su sačinjeni i pribavljeni u zakonitoj proceduri,a na iste ni stranke nisu imale primjedbi.<br>
<br>
Iz izvještaja ljekara bolnice Risan i Hitne pomoći od 27.05.2012 godine,te iz pismenog nalaza i mišljenja vještaka sudske medicine dr.Čukić Dragane od 14.08.2012 godine proizilazi da&nbsp; je oštećeni K.A. kritičnom prilikom zadobio povrede u vidu crvenila i otoka u predjelu nosa sa krvarenjem,crvenila i otoka u oba jagodična predjela, nagnječenja u predjelu oba velika bočna mišića vrata i ušinuća-ugiba u predjelu vratne kičme ,koje povrede i pojedinačno i u zbiru predstavljaju laku tjelesnu povredu.Vještak je sitakao da su povrede u predjelu lica i nosa nastale višekratnim udarcima ,moguće otvoreno šakom,dok su povrede u predjelu vrata nastale stezanjem vrata.<br>
Sud je prihvatio kao vjerodotojnu navedenu medicinsku dokumentaciju,a takođe je prihvatio u cjelosti pismeni nalaz i mišljenje vještaka sudske medicine dr.Čukić Dragane&nbsp; jer je uvjerljiv i stručan,dat od strane kompetentnog vještaka na osnovu medicinske dokumentacije kao materijalnog dokaza u spisu,a na isti ni stranke nisu imale primjedbi. Ovaj dokaz je od značaja jer se istim opovrgava tvrdnja okrivljenog da kritičnom prilikom nije udarao oštećenog ispred diskoteke.<br>
<br>
Sud nije prihvatio odbranu okrivljenog M.N. u dijelu gdje je naveo da kritičnom prilikom ispred diskoteke nije šamarao oštećenog,jer je njegova odbrana u tom dijelu neuvjerljiva i opovrgnuta iskazom svjedoka TN.,koji je decidno istakao da je okrivljeni više puta ošamario oštećenog ispred diskoteke,te medicinskom dokumentacijom o povredama kod oštećenog i nalazom i mišljenjem vještaka sudske medicine iz kojih u bitnom proizilazi da je oštećeni pored ostalih zadobio i povrede u vidu povrede u vidu crvenila u oba jagodična predjela,te crvenila i otoka u predjelu nosa sa krvarenjem,a koje su nastale višekratnim udarcima otvorenom šakom.<br>
<br>
Na drugoj strani,sud je prihvatio odbranu okrivljenog M.N. u ostalom dijelu gdje je naveo da u diskoteci nije ošamario oštećenog,te da ga je iz diskoteke izveo jer se prethodno isti zakačio sa nekim momkom,te da je od ranije u lošim odnosima sa oštećenim jer ga je istukao prošle godine i zbog toga kažnjen u prekršajnom postupku,te da je kritičnom prilikom oštećeni vrijeđao njega i njegovu koleginicu B.A.,zbog čega je i došao do lokala M. ,odakle je oštećenog u rvačkom zahvatu odveo do diskoteke tražeći od njega da se izvini A.,da je to oštećeni odbijao i da ga je pozivao da ga udario prijeteći mu da će platiti novčanu kaznu kao i prošli put.&nbsp; Naime,odbrana okrivljenog u ovom dijelu je logična i potvrđena izvedenim dokazima-iskazom svjedoka T. Nikole,video snimcima Prve banke,kao i iskazom oštećenog.<br>
<br>
Međutim,ocjenom i izvedenih dokaza ,kako pojedinačno tako i u njihovoj ukupnosti ,te dovodeći iste u vezu jedne sa drugima i sa odbranom okrivljenog,sud je našao da nije dokazano da je okrivljeni izvršio krivično djelo nasilničko ponašanje iz čl.399 KZ i razloga kako slijedi.<br>
<br>
Naime,okrivljenom M.N. je optužbom stavljeno na teret da je zlostavljanjem i vršenjem nasilja prema drugome remetio javni red i mir i nanio laku tjelesnu povredu oštećenom K.A. na način da je nakon kraće prepirke u diskoteci „P.“ i nakon što je oštećenog&nbsp; K. izbacio iz diskoteke,došao do kioska brze hrane „M.“ gdje se nalazio oštećeni i uhvatio ga rukama oko vrata i savio prema zemlji i u tom položaju ga odveo do autobuskog stajališta iznad diskoteke „P.“,koje je udaljeno oko 200 metara,gdje mu je rukama snažno stegnuo grkljan držeći ga u uspravnom položaju ispred sebe,prisiljavajući ga da se izvini prisutnoj B.A.,a kada je oštećeni K. to odbio okrivljeni ga je pustio da padne na zemlju i prilikom ustajanja udario više puta otvorenom šakom u predjelu lica i na taj način mu nanio povrede u vidu crvenila u oba jagodična predjela,nagnječenja u predjelu oba velika bočna mišića vrata i ušinuća-ugiba u predjelu vratne kičme ,koje povrede u zbiru predstavljaju laku tjelesnu povredu, pri čemu je bio svjestan svog djela i htio njegovo izvršenje.<br>
<br>
Krivično djelo nasilničko ponašanje iz čl.399 KZ čini onaj ko grubim vrijeđanjem ili zlostavljanjem drugoga,vršenjem nasilja prema drugome,izazivanjem tuče ili drskim ili bezobzirnim ponašanjem ugrozi spokojstvo građana ili teže remeti javni red i mir ukoliko je to izvršeno u grupi ili je nekom licu nanesena laka tjelesna povreda ili je došlo do teškog ponižavanja građana. U pogledu vinosti potreban je umišljaj koji obuhvata svijest o sadržini nasilničkog ponašanja i svijest da se time ugrožava i može ugroziti spokojstvo građana ,odnosno remeti javni red i mir.<br>
Nasilničko ponašanje ima dodirnih tačaka sa drugim krivičnim djelima ,kao sa krivičnim djelom laka tjelesna povreda,pa ne može postojati sticaj sa istim jer je laka tjelesna povreda obuhvaćena krivičnim djelom nasilničko ponašanje. Stoga ,kod razgraničenja o kojem od ova dva krivična djela se radi u konkretnom slučaju,potrebno je imati u vidu motiv okrivljenog i sve okolnosti kritičnog događaja, te utvrditi da li je umišljaj okrivljenog bio usmjeren na nanošenje tjelesne povrede oštećenom,ili remećenje javnog reda i mira zlostavljanjem i vršenjem nasilja.<br>
Krivično djelo nasilničko ponašanje iz čl.399 KZ karakteriše bezrazložno iživljavanje ,što znači da je učinilac preduzeo radnju ničim izazvan od strane oštećenog ,odnosno da je okrivljeni bez ikakvog povoda krenuo u iživljavanje i nasilničko ponašanje nad oštećenim.<br>
Dakle, krivično djelo nasilničko ponašanje predstavlja nemotivisano nasilje,koje se ogleda u njegovoj bezrazložnosti i činjenici da je ono bez objektivne povezanosti sa ponašanjem oštećenog ,pa je kao takvo rezultat obijesti i iživljavanja okrivljenog, odnosno da je takvo ponašanje samo sebi cilj.Stoga je sud kod utvrđivanja da li se radi o nasilničkom ponašanju imao u vidu motiv okrivljenog i sve okolnosti kritičnog događaja, pa je našao da u konkretnom slučaju umišljaj okrivljenog nije bio usmjeren na remećenje javnog reda i mira,kako se to tvrdi optužbom.<br>
<br>
Naime,u konkretnom slučaju nesumnjivo je utvrđeno da su oštećeni i okrivljeni od ranije u lošim odnosima,da je okrivljeni u 2011 godini zbog šamaranja oštećenog kažnjen u prekršajnom postupku,a da je kritičnom prilikom oštećeni inicirao događaj tako što je ispred diskoteke vrijeđao okrivljenog i njegovu koleginicu B.A.,dovodeći je u emotivnu vezu sa okrivljenim koji je inače oženjen,a&nbsp; koju je tom prilikom uvrijedio govoreći joj “da se vuca i vata sa radnicima obezbjeđenja”.Takođe je nesumnjivo utvrđeno da je okrivljeni upravo zbog takvog ponašanja oštećenog ,istog kritičnom prilikom uhvatio u rvački zahvat i tako ga odvukao od lokala M. do diskoteke tražeći da se isti izvini njegovoj koleginici,što je oštećeni odbio i tom prilikom više puta pozivao okrivljenog da ga udari, prijeteći mu da će opet biti kažnjen novčanom kaznom ,upućujući mu pri tom razne uvrede.Takođe je nesumnjivo utvrđeno da je tom prilikom okrivljeni više puta otvorenom šakom udario oštećenog u predjelu lica,usljed čega je isti zadobio opisanu laku tjelesnu povredu. Ovako činjenično stanje utvrđeno je iz iskaza svjedoka T.N. ,medicinske dokumentacije,nalaza i mišljenja vještaka sudske medicine i djelimično iz odbrane okrivljenog .<br>
Iz utvrđenog činjeničnog stanja očigledno proizilazi da je sukob između okrivljenog i oštećenog imao svoju podlogu od ranije,da je upravo oštećeni inicirao nastanak događaja,a zatim i u nastavku događaja aktivno učestvovao pozivajući okrivljenog da ga udari i upućujući mu uvrede .<br>
Obzirom da krivično djelo nasilničko ponašanje iz čl.399 KZ predstavlja nemotivisano ponašanje,odnosno da je djelo učinjeno bez ikakvog motiva,a u konkretnom slučaju je nesumnjivo utvrđeno da je oštećeni inicirao nastanak događaja,da je okrivljeni opisane radnje prema oštećenom preduzeo zbog toga što su od ranije u lošim odnosima,te što je oštećeni neposredno prije događaja vrijeđao okrivljenog i njegovu koleginicu,te proizilazi da okrivljeni nije djelovao nemotivisano, bezrazložno i bez povoda .<br>
Nije od značaja za drugačiju odluku u ovoj krivično pravnoj stvari okolnost da da je okrivljeni kritičnom prilikom oštećenom nanio opisane lake tjelesne povrede obzirom da ga je udarao otvorenim šakama,što bi upućivalo na postojanje krivičnog djela laka tjelesna povreda iz čl.152.stav 1. KZ,za koje se gonjenje preduzima po privatnoj tužbi,ali kako se oštećeni nije pridružio krivičnom gonjenju protiv okrivljenog,to za to djelo nije postojala optužba ovlašćenog tužioca.<br>
Sa naznačenih razloga i prihvatanjem dokaza ,te njihovom ocjenom ,kako je prethodno naznačeno ,sud je zaključio da nema dokaza da&nbsp; je okrivljeni izvršio krivično djelo za koje je optužen, pa je na osnovu čl.373.tačka 2.ZKP-a u tom pravcu odlučeno kao u izreci.<br>
<br>
Odluka o troškovima zasniva se na čl.230.stav 1.ZKP-a, pa kako je donijeta oslobađajuća presuda,to je odlučeno da troškovi postupka padaju na teret budžetskih sredstava suda.<br>
<div style="text-align: center">
	OSNOVNI SUD U HERCEG NOVOM</div>
<div style="text-align: center">
	Dana, 08.11.2012.godine.</div>
<br>
&nbsp;&nbsp;&nbsp; zapisničar:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sudija:<br>
Milović Tereza&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Leković Branislav<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
PRAVNA POUKA:<br>
Protiv ove presude dozvoljena je žalba u roku<br>
od&nbsp; 8 dana od dana prijema ,Višem sudu u Podgorici<br>
putem ovog suda.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; DNA:<br>
- ODT H.Novi,okrivljenom ,oštećenom, u spise<br>
<br>
<br>

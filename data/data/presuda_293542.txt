<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>
<span class="span1"></span><span class="span1"></span>
</p>
<p style="text-align:right">
<span class="span1">Posl. br. K. 312/17</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom predmetu protiv okrivljene K.K., zbog krivičnog djela teško djelo protiv bezbjednosti javnog saobraćaja iz člana 348 stav 3 u vezi sa krivičnim djelom ugrožavanje javnog saobraćaja iz člana 339 stav 3 u vezi stava 1 Krivičnog zakonika, koji se vodi po optužnom predlogu ODT-a Kotor Kt. br. 378/17 od 07.11.2017. godine, nakon glavnog i javnog pretresa održanog dana, 08.02.2018. godine, u prisustvu DT Kotor – Ane Marinović, okrivljene   K.K.,,  te branioca okrivljene adv. Željka Aprcovića,  donio je i dana, 13.02.2018 .godine, javno objavio sledeću:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">OKRIVLJENA K.K.,, JMBG ..., od oca R. i majke R., rodjene K. rodjene .... godine u Š.stalno nastanjena u B., Ulica V. V.br. ... Opština R., Državljanka R. Srbije, trgovac, neudata, bez djece, sa završenom SSS, srednjeg imovnog stanja, neosudjivana, protiv koje se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">K r i v a  j e</span>
</p>
<p>&nbsp;</p>
<p>
<span class="span1">Što je</span>
</p>
<p>&nbsp;</p>
<p>
<span class="span1">Dana, 19.08.2017. godine oko 01,50 časova, na raskrsnici ulice Jadranski put i Veljka Vlahovića u Budvi, upravljajući pmv marke „Peugeot 307“ reg.ozn. ... ..., vlasništvo F. G. iz K., iz pravca Kotora u pravcu Bečića, suprotno odredbama čl. 97 stav 3 Zakona o bezbjednosti saobraćaja na putevima, ugrozila saobraćaj i dovela u opasnost život oštećene R.A. iz P., iako je bila svjesna da može učiniti krivično djelo, ali je olako držala da do toga neće doći ili da će to moći sprječiti, na način što nije prilagodila brzinu kretanja vozila, tako da ispred pješačkog prelaza zaustavi vozilo i propusti pješakinju ošt. R. A., koja je prelazila ulicu Jadranski put na obilježenom pješačkom prelazu od desne ka lijevoj ivici kolovoza, već se prilikom ulaska u raskrsnicu i dolaska ispred pješačkog prelaza kretala brzinom ne manjom od 53 km/h iako je na tom dijelu puta u naseljenom mjestu dozvoljena brzina kretanja od 50 km/h, usled čega je prednjim čeonim djelom vozila ostvarila kontakt sa oštećenom koja je bila okrenuta lijevim bokom u odnosu na pravac kretanja vozila, kojom prilikom je oštećena R.A. zadobila tešku tjelesnu povredu u vidu krvnog podliva u potiljačnom predjelu, preloma 3 zuba, u gornjoj vilici sa lijeve strane, razderine u predjelu brade, oguljotine u predjelu lijevog lakta, preloma obje kosti lijeve potkoljenice.</span>
</p>
<p>&nbsp;</p>
<p>
<span class="span1">- Čime je učinila krivično djelo teško djelo protiv bezbjednosti javnog saobraćaja iz člana 348 stav 3 u vezi sa krivičnim djelom ugrožavanje javnog saobraćaja iz člana 339 stav 3 u vezi stava 1 Krivičnog zakonika.</span>
</p>
<p>&nbsp;</p>
<p>
<span class="span1"> Pa  joj  sud na osnovu naprijed navedene krivično pravne odredbe te odredbi čl.  4, 5, 16, 32, 33, 36, 42, 52, 53. i 54. KZ-a  te odredbi čl. 226, 239 st.2, 368 i 374. ZKP-a, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj  utvrđuje kaznu zatvora u trajanju od  6 (šest) mjeseci i istovremeno određuje da se ista kazna neće izvršiti ukoliko okrivljena za vrijeme od  2 (dvije) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužna je okrivljena da na ime  troškova krivičnog postupka uplati iznos od 154,oo (stotinu pedeset i četiri) eura, te na ime sudskog paušala znos od 3o,oo (trideset) eura  a sve u korist Budžeta Crne Gore, na žiro račun broj 832-16-52 u roku od 15 (petnaest) dana od dana pravosnažnosti presude i da dokaz o uplati dostavi ovom sudu s pozivom na gornji poslovni broj.</span>
</p>
<p>&nbsp;</p>
<p>
<span class="span1">Oštećena R. A.se sa postavljenim imovinskopravnim zahtjevom upućuje na parnični postupak.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">ODT Kotor podnio je ovom sudu optužni predlog Kt. br 378/17 od 07.11.2017. godine,  protiv okrivljene K.K.,, zbog </span><span> </span><span class="span1">krivičnog djela teško krivično djelo protiv bezbjednosti javnog saobraćaja iz člana 348 stav 3 u vezi sa krivičnim djelom ugrožavanje javnog saobraćaja iz člana 339 stav 3 u vezi stava 1 Krivičnog zakonika.</span>
</p>
<p>&nbsp;</p>
<p>
<span class="span1">Postupajući po predmetnom optužnom aktu sud je održao glavni pretres.</span>
</p>
<p>&nbsp;</p>
<p>
<span class="span1">Okrivljena Kasalica Ksenija je u svojoj odbrani navela da je dana, 19.08.2017. godine, oko 01,50 časova upravljala pmv marke „Peugeot 307“ reg. oznaka ..., vlasništva F. G.iz K., te da se kretala iz pravca Kotora u pravcu Bečića, lijevom kolovoznom trakom, i da na raskrsnici ulica Veljka Vlahovića i ulica Jadranski put (Bulevara) nije zaustavila vozilo ispred pješačkog prelaza jer na istom nije vidjela pješakinju, da bi u jednom trenutku na haubi ugledala djevojku, pa da je vozila sa istom na haubi i da se zaustavila tek nakon 10 m od pješačkog prelaza, kako su joj rekli sa lica mjesta jer je bila pod šokom. Objasnila je da ne zna kojom je brzinom vozila, te da ispred nje nije bilo ni jedno vozilo, kao ni nije tokom vožnje imala zdravstvenih smjetnji osim što je tokom udarca osjetila bol u bubregu. Takodje je navela da je vozilo kojim je upravljala uredno registrovano, da je vlasništvo F. G. kao i da ima punomoćje za upravljaje istim, a da ne zna iz kojeg razloga nije vidjela pješakinju na pješačkom prelazi, da je samo  osjetila udarac i vidjela da je oštećena nabačena na haubu, nakon čega nije zaustavila vozilo, nego je nastavila dalje kretanje, a da je djevojka pala sa haube tek u trenutku kada je auto zaustavila. Dalje je navela da joj je izuzetno žao zbog svega što se dogodilo, kao i to da želi da </span><span class="span1">pomogne djevojci i njenoj porodici, i da je njen brat kontaktirao sa djevojkinom porodicom i da je istoj rekao da su spremni na pružanje svake vrste pomoći.</span>
</p>
<p>&nbsp;</p>
<p>
<span class="span1">U dokaznom postupku, sud je a radi rasvjetljenja ove krivičnopravne stvari i odgovornosti okrivljene, izveo slijedeće dokaze i to : uz saglasnost stranaka pročitan je iskaz svjedoka oštećene R.A sa zapisnika DT-a od 23.10.2017. godine, te je pročitan zapisnik o uvidjaju UP CB br. 217/17 od 19.08.2017. godine sa skicom lica mjesta, kao i izvještaj ljekara sprecijaliste JZU Opšte bolnice Kotor br. 7730 od 19.08.2017. godine na ime R.A, pročitana je otpusna lista sa epiklizom br. 1500 od 19.08.2017. godine na ime R.A  i br. 1700 od 17.09.2017. godine, z apisnik o izvršenoj kontroli prisustva alkohola u organizmu UP CB Budva br. 129289 od 19.08.2017. godine na ime K.K., te je uz saglasnost stranaka pročitan nalaz i mišljenje sudskog vještaka medicinske struke dr Nemanje Radojevića KT. br. 378/17 od 08.10.2017. godine kao i nalaz i mišljenje sudskog vještaka saobraćajne struke Ljubomira Odalovića od 31.10.2017. godine, te izvod iz KE za okrivljenu od 01.09.2017. godine.</span>
</p>
<p>&nbsp;</p>
<p>
<span class="span1">Svjedok oštećena R.A  je navela da je dana 19.08.2017. godine, oko 01,50 časova prelazila pješački prelaz na Bulevaru u Budvi  vjerovatno prethodno provjerivši da li ima vozila, kao i da je tek nakon nezgode saznala od K. K. ili njenog brata da je ispred pješačkog prelaza bilo zaustavljeno vozilo, koje je stalo kako bi bezbjedno prešla kolovoz tim pješačkim prelazom, a da Ksenija nije vidjela to vozilo i da je tako došlo do kontakta i da je do kontakta došlo na pješačkom prelazu kada je nabačena na haubu predmetnog vozila kojim je upravljala K.K.. Objasnila je da je kontakt sa kolovozom ostvarila prilikom pada, i to na glavu, usled čega je zadobila potres mozga, pa da se iz tog razloga ne sjeća svih detalja, kao i to da ju je dok je bila na liječenju posjećivala okrivljena K. K.kao i njen brat, koji su bili vrlo naporni, i koji su je stalno molili ih ne tuži, kao i to da su Ksenijina braća kontaktirala njenu majku i nudili joj 1500,00 € na ime naknade štete zbog zadobijenih povreda, govorivši da njene povrede ne vrijede ni 500,00 €. Na posebno pitanje branioca okrivljene ista je navela da joj je okrivljena kupila mobilni telefon, jer je njen bio slomljen prilikom nezgode. Takodje je navela da se pridružuje krivičnom gonjenju, kao i da postavlja imovinsko pravni zahtjev.</span>
</p>
<p>&nbsp;</p>
<p>
<span class="span1">Iz zapisnika o uvidjaju UP CB Budva br. 217/17 od 19.08.2017. godine sa skicom lica mjesta proizilazi da se saobraćajna  nezgoda dogodila dana 19.08.2017. godine u 01,50 časova u Budvi, ulica Jadranski put, da je lice mjesta saobraćajne nezgode raskrsnica Jadranskog puta (Bulevara) i ulice Veljka Vlahovića u Budvi, te da je isti namjenjen za odvijanje dvosmjernog mješovitog saobraćaja i da je oivičenim zemljanim ostrvom podijeljen u dvije trake, kao i da je bliže lice mjesta saobraćajne nezgode dvije saobraćajne trake Jadranskog puta (Bulevara) koje su namjenjene za smjer kretanja vozila iz pravca Budve u pravcu Petrovca. Dalje prozilazi da se na središnjem dijelu pomenute raskrsnice nalazi obilježeni pješački prelaz, a da se sa desne strane kolovoza posmatrano iz pravca Budve u pravcu Petrovca, nalazi  vertikalna signalizacija, tj. saobraćajni znak za pomenuti pješački prelaz, te da se na lijevoj saobraćajnoj traci kolovozne trake Jadranskog puta nalazi pmv marke </span><span class="span1">„</span><span class="span1">Peugeot“ reg oznaka ... prednjom stranom okrenuto u pravcu Petrovca, a da se ispred pomenutog vozila, na pomenutoj traci nalazila prednja registarska oznaka navedenog vozila. Dalje proizilazi da je do saobraćajne nezgode došlo na način što se vozač K.K. kretala sa pmv marke „Peugeot“ reg oznaka KŠ 025 DG Jadranskim </span><span class="span1">putem lijevom saobraćajnom trakom iz pravca Budve u pravcu Petrovca, i da je dolaskom na lice mjesta, prednjom stranom svoga vozila ostvarila kontakt sa pješakom R.A , koja se kretala na obilježenom pješačkom prelazu iz pravca ulice Slovenska obala u pravcu ulice Veljka Vlahovića, kao što se javno vidi iz priložene skice lica mjesta.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste JZU Opšte bolnice Kotor br. 7730 od 19.08.2017. godine na ime R.A  proizilazi da je ista kao lice iz saobraćajne nezgode dovedena kolima HMP u pratnji ljekara i medicinskog osoblja radi povreda glave i lijeve ruke, kao i da je pacijentkinja gubila svijest i da se ne sjeća dogadjaja povrijedjivanja, kao i to da su joj konstatovane povrede i to u predjelu glave hematom u potiljačnom dijelu veličine 6x7 cm, zatim polomljeni zubi u gornjoj vilici lijevo (3), u predjelu brade manja posjekotina, u predjelu lijevog lakta oderotina, a u predjelu lijeve poktoljenice susp. fraktura.</span>
</p>
<p>&nbsp;</p>
<p>
<span class="span1">Iz otpusne liste sa epiklizom br. 1500 od 19.08.2017. godine na ime R.A  proizilazi da je ista primljena na odjeljenje zbog povreda zadobijenih u saobraćajnom udesu radi liječenja, te da je nakon kliničke i radiografske evaluacije te konsultacije neurohirurga, konstatovano stanje, kao i obaveza postavljanja natkoljene gipasane longete i smještanje na OINJ, kao i da je izvršen hiruški zahvat i da je pacijentkija na odjeljenju bila osposobljena za hod sa štakama, bez oslonca na lijevu nogu.</span>
</p>
<p>&nbsp;</p>
<p>
<span class="span1">Iz otpusne liste sa epiklizom br. 1700 od 17.09.2017. godine na ime R.A  proizilazi da je ista primljena na odjeljenje zbog povrede lijeve potkoljenice, zaudobijene pri udesu radi liječenja kao i da je 18.09.2017. godine, u spinalnoj anesteziji izvršen operativni zahvat, da je lice u postoperativnom periodu osposobljena na hod sa štakama, kao i da su konci skinuti u nadležnoj ambulanti u mjestu življenja 02.10.2017. godine. takodje se navodi obavezna kontrola za mjesec dana, po potrebi i ranije.</span>
</p>
<p>&nbsp;</p>
<p>
<span class="span1">Iz zapisnika o izvršenoj kontroli prisustva alkohola u organizmu UP CB Budva br. 129289 na ime K. K. od 19.08.2017. godine, proizilazi da je ista bila u trijeznom stanju tj, da je imala  0,00 g/kg alkohola u krvi.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr Nemanje Radojevića Kt. br.378/17 od 08.10.2017. godine, proizilazi da je dana 19.08.2017. godine nakon saobraćajne nezgode, oštećena R.A  zadobila tjelesne povrede, i to krvni podliv u potiljačnom predjelu, zatim prelom 3 zuba u gornjoj vilici sa lijeve strane, potom razderotinu u predjelu brade, oguljotinu u predjelu lijevog lakta, kao i prelom obije kosti lijeve potkoljenice, te da su navedene povrede posledica tupine mehaničke sile i da su iste  mogle nastati u saobraćajnoj nezgodi, kao i da se u vrijeme nanošenja zadobijene povrede zbirno kvalifikuju kao teška tjelesna povreda. Takodje se navodi da je postojola sumnja na potres mozga, ali se ne vidi je isti dokazan, tako da se ta povreda na osnovu dostavljene medicinkse dokumentacije ne može prihvatiti kao pouzdano ustanjovljena, što ne isključuje mogućnost da je ista zaista i zadobijena.</span>
</p>
<p>&nbsp;</p>
<p>
<span class="span1">Iz nalaza i mišljenja sud. vještaka saobraćajne struke Ljubomira Odalovića od 31.10.2017. godine proizilazi da je analizom materijalnih podataka iz spisa predmeta, nakon sprovedenog vještačenja pouzdano utvrdjeno da se predmetna saobraćajna nesreća dogodila 19.08.2017. oko 01,50 časova, na lijevoj saobraćajnoj traci desne kolovozne trake ulice Jadranski put u Budvi, gledano iz pravca Kotora prema Baru, u </span><span class="span1">zoni raskrsnice i na pješačkom prelazu neposredno poslije raskrsnice sa ulicom Veljka Vlahovića, udaljenosti oko 4,5- 4,7 metara od desne ivice kolovoza, te da je brzina vozila „Peugeot“ registarskih oznaka ...u trenutku kontakta sa pješakom bila minimalno 53 km/h, da u zoni nastanka saobraćajne nezgode važi ograničenje brzine od 50 km/h, a da se u trenutku započinjanja kočenja, nakon sudara sa pješakom vozilo kretalo brzinom od 46 km/h. Dalje proizilazi da je okrivljena imala prostornih i vremenskih mogućnosti da blagovremeno uoči pješakinju na kolovozu i pješačkom prelazu te da je predmetna saobraćajna nezgoda nastupila kao posledica radnji vozača Peugeota reg. oznaka ... tj. okrivljene koja je suprotno pravilima saobraćaja, krećući se u naseljenom mjestu brzinom ne manjom od 53 km/h, nije sa dužnom pažnjom pratila saobraćajnu situaciju ispred svog vozila, ne poštujući postavljenu saobraćajnu signalizaciju, čime je ugrozila bezbjednost saobraćaja, živote i imovinu drugih učesnika u saobraćaju, kao i to da bi nezgoda bila izbjegnuta da je okrivlčjena blagovremeno preuzela radnje usporavanja i zaustavljanja vozila ispred obilježnog pješačkog prelaza, što je bila u obavezi, a za šta je imala i prostornih i vremenskih mogućnosti.</span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija Ministarstva pravde na ime K.K. od 01.09.2017. godine, proizilazi da je ista neosudjivana.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, a cijeneći sve provedene dokaze, kako pojedinačno tako i u uzajamnoj povezanosti i u odnosu na odbranu okrivljene, sud je nesumnjivo utvrdio da su se u radnjama iste ostvarila bitna obilježja bića krivičnog djela teškog djela protiv bezbjednosti javnog saobraćaja iz člana 348 stav 3 u vezi sa krivičnim djelom ugrožavanje javnog saobraćaja iz Člana 339 stav 3 u vezi stava 1 Krivičnog zakonika.</span>
</p>
<p>&nbsp;</p>
<p>
<span class="span1">Naime, okrivljena je u svojoj odbrani priznala da je kritičnog dana udarila vozilom  pješakinju na pješačkom prelazu navodeći da je nije vidjela te da ju je samo u jednom trenutku vidjela na haubi te da vozilo zajedno sa istom na haubi nije zaustavila odmah, nego tek nakon 10 m od pješačkog prelaza, jer je u tom trenutku bila u šoku, a da je djevojka pala sa haube tek u trenutku zaustavljanja vozila. Tvrdila je da ne zna kojom je brzinom vozila, i da ispred nje nije bilo ni jedno vozilo te da u toku voznje nije osjetila nikakve zdravstvene smetnje, osim što je prilikom udarca osjetila bol u bubregu. </span>
</p>
<p>&nbsp;</p>
<p>
<span class="span1">Odbranu okrivljene u kojoj je priznala da je kritičnog dana udarila vozilom  pješakinju na pješačkom prelazu sud je prihvatio jer je ista potvrdjena ostalim izvedenim dokazima odnosno iskazom oštećene R.A činjenicama koje proizilaze iz  zapisnika o uvidjaju UP CB br. 217/17 od 19.08.2017. godine sa skicom lica mjesta, kao i medicinskom dokumentacijom na ime oštećene, te činjenicama koje proizilaze iz nalaza i mišljenja sudskog vještaka medicinske struke dr Nemanje Radojevića KT. br. 378/17 od 08.10.2017. godine kao i nalaza i mišljenja sudskog vještaka saobraćajne struke Ljubomira Odalovića od 31.10.2017. godine.</span>
</p>
<p>&nbsp;</p>
<p>
<span class="span1">Naime,  na osnovu iskaza svjedoka oštećene R.A  sud je utvrdio da je ista, dana 19.08.2017. godine, oko 01,50 časova prelazila pješački prelaz na Bulevaru u Budvi  vjerovatno prethodno provjerivši da li ima vozila, kao i da je tek nakon nezgode saznala od okrivljene ili njenog brata da je ispred pješačkog prelaza bilo zaustavljeno vozilo, koje je stalo kako bi bezbjedno prešla kolovoz tim pješačkim prelazom, a da </span><span class="span1">okrivljena nije vidjela to vozilo i da je tako došlo do kontakta i da je do kontakta došlo na pješačkom prelazu kada je nabačena na haubu predmetnog vozila  a da je kontakt sa kolovozom ostvarila prilikom pada, i to na glavu, usled čega je zadobila potres mozga, pa da se iz tog razloga ne sjeća svih detalja.</span>
</p>
<p>&nbsp;</p>
<p>
<span class="span1">Sud je prihvatio iskaz oštećene R.A  jer je bio jasan i detaljan i saglasan sa njenom medicinskom dokumentacijom te činjenicama koje proizilaze iz nalaza i mišljenja sudskog vještaka medicinske struke.</span>
</p>
<p>&nbsp;</p>
<p>
<span class="span1">Iz medicinske dokumentacije oštećene tj. izvještaja ljekara soecijaliste JZU Opšte bolnice Kotor br. 7730 od 18.08.2017.g. i otpusne liste sa epiklizom br. 1500 od 19.08.2017. godine i br. 1700 od 17.09.2017 na ime R.A ,  sud je utvrdio da je ista u predmetnoj saobraćajnoj nezgodi zadobila povrede bliže navedene u dispozitivu presude a koje je povrede  u svom nalazu i mišljenju okvalifikovao sudski vještak medicinske struke dr Nemanja Radojević navodeći da se u vrijeme nanošenja zadobijene povrede zbirno kvalifikuju kao teška tjelesna povreda, a takodje je naveo i mehanizam nastanka istih, odnosno da su predmetne povrede kod oštećene posledica tupine mehaničke sile i da su iste  mogle nastati u saobraćajnoj nezgodi.</span>
</p>
<p>&nbsp;</p>
<p>
<span class="span1">Sud je u potpunosti prihvatio medicinsku dokumentaciju na ime oštećene jer je izdata od strane nadležne medicinske ustanove a takodje je prihvaćen nalaz i mišljenje sudskog vještaka med.struke dr Nemanje Radojevića koji je ocijenjen kao nalaz dat u skladu sa pravilima struke i nauke jer je bio jasan i logičan a na isti nije bilo primjedbi.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke utvrdjeno je da je do saobraćajne nezgode došlo uslijed propusta od strane okrivljene koja nije sa dužnom pažnjom pratila saobraćajnu situaciju ispred svog vozila, ne poštujući postavljenu saobraćajnu signalizaciju, nailazeću raskrsnicu i obilježeni pješački prelaz na kolovozu i kretanje pješaka preko istog, čime je uzrozila bezbjednost saobraćaja, živote i imovinu drugih učesnika u saobraćaju.</span>
</p>
<p>&nbsp;</p>
<p>
<span class="span1">Sud je u potpunosti prihvatio nalaz i mišljenje sudskog vještaka  saobraćajne struke  ocijenivši ga kao nalazom koji je dat u skladu sa  pravilima struke i nauke .</span>
</p>
<p>&nbsp;</p>
<p>
<span class="span1">Ovako utvrđeno činjenično stanje potvrdjeno je i ostalim pismenim dokazima tj.  činjenicama koje su konstatovane u zapisniku o uvidjaju saobraćajne nezgode, te skici lica mjesta, koje je dokaze sud prihvatio jer između istih nije bilo kontradiktornosti, I isti su  bili  jasni i međusobno saglasni,  a iz zapisnika o izvršenoj kontroli prisustva alkohola u organizmu od l9.o8.2ol7. godine,  a koji je sud prihvatio, utvrdjeno je da je okrivljena kritične prilike upravljala vozilom u trijeznom stanju.</span>
</p>
<p>&nbsp;</p>
<p>
<span class="span1">Na osnovu izvoda iz kaznene evidencije  za okrivljenu, utvrdjeno je  da ista ranije nije osudjivana,  a predmetni izvod  sud je prihvatio  kao istinit jer  je izdat od strane nadležnog državnog organa i sud nije imao razloga u isti sumnjati. </span>
</p>
<p>&nbsp;</p>
<p>
<span class="span1">Dakle, a s obzirom na sve naprijed navedeno za sud je bilo nesporno, da je okrivljena kritične prilike postupala suprotno odredbi 97 stav 3 ZOBS-a na putevima, prema kojoj odredbi  je vozač dužan ako na pješačkom prelazu saobraćaj nije regulisan uredjajima za davanje svijetlosnih saobraćajnih znakova niti znacima policijskih službenika, da prilagodi brzinu vozila tako da u svakoj situaciji koju vidi ili </span><span class="span1">ima razloga da predvidi može bezbjedno da zaustavi vozilo ispred pješačkog prelaza i propusti pješaka koji je već stupio ili stupa na pješački prelaz ili pokazuje namjeru da će stupiti na pješački prelaz, a što okrivljena nije ispoštovala već je kritične prilike ugrozila saobraćaj i dovela u opasnost život i tijelo oštećene R.A iz P., a na način  kako je to predstavljeno dispozitivom presude, usled čega je oštećena zadobila teške tjelesne povrede takodje bliže navedene u dispozitivu presude.</span>
</p>
<p>&nbsp;</p>
<p>
<span class="span1">Cijeneći psihički odnos okrivljene prema učinjenom krivičnom djelu sud je našao da je okrivljena postupala nehatno jer je bila svjesna da svojom radnjom, nepoštovanjem navedenog propisa, može prouzrokovati saobraćajnu nezgodu ali je olako držao da do toga neće doći ili da će to moći spriječiti.</span>
</p>
<p>&nbsp;</p>
<p>
<span class="span1">S obzirom na navedeno sud je okrivljenu oglasio krivom.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenoj treba izreći sud je pošao od toga da je za predmetno krivično djelo u zakoniku propisana novčana kazna ili kazna zatvora do četiri godine, pa je cjeneći sve okolnosti koje utiču da kazna bude manja ili veća u smislu čl.42. KZ-a  kod okrivljene kao olakšavajuću okolnost uzeo okolnost da je ista neosudjivana, da je priznala predmetno krivično djelo i da se ista korektno držala na glavnom pretresu,  te da je izrazila kajanje dok otežavajućih okolnosti sud nije našao, pa je istoj izrekao  uslovnu osudu kojom joj je utvrdio kaznu zatvora u trajanju od 6 (šest) mjeseci i istovremeno odredio da se ista neće izvršiti ukoliko okrivljena za vrijeme od 2 (dvije) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Sud se dakle opredijelio za uslovnu kaznu kod okrivljene a ne za efektivnu kaznu zatvora smatrajući da će se istoj, kao mjerom upozorenja na okrivljenu  dovoljno uticati da ubuduće ne vrši krivična djela te da će se na opisani način ostvariti svrha izricanja krivičnih sankcija propisanih čl. 4 istog zakonika, a sve prednje i na osnovu neposredne procjene ličnosti okrivljene i navedenih olakšavajućih okolnosti i u tom pravcu uvjerenja suda  da se njeno popravljanje može izvršiti i izricanjem uslovne osude.</span>
</p>
<p>&nbsp;</p>
<p>
<span class="span1">Shodno naprijed navedenom te primjenom navedene krivičnopravne odredbe i odredbi čl. 4, 5, 16, 32, 33, 36, 42,  52, 53. i 54. KZ-a  te odredbi čl. 226, 239 st.2, 368 i 374. ZKP-a,  odlučeno je kao u izreci odluke.</span>
</p>
<p>&nbsp;</p>
<p>
<span class="span1">Sud je okrivljenu obavezao na isplatu troškova krivičnog postupka koji se odnose na   troškove  sudskog vještačenja po vještaku medicinske I saobraćajne struke, kao  I na isplatu sudskog paušala, a koji je određen prema trajanju i složenosti postupka i imovnom stanju okrivljene.</span>
</p>
<p>&nbsp;</p>
<p>
<span class="span1">Oštećena je  radi ostvarivanja imovinskopravnog zahtjeva koji je postavila upućena na parnični postupak, jer činjenice koje su utvrdjene u krivičnom postupku nisu pružile pouzdan osnov ni za potpuno ni za djelimično presudjenje, a njihovo utvrdjivanje bi vodilo znatnom odugovlačenju postupka.</span>
</p>
<p>
<span class="span1"></span>
</p>
<p>
<span class="span1">Na gore iznijetim razlozima sud je zasnovao svoju odluku</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 13.02.2018. godine</span>
</p>
<p>&nbsp;</p>
<p>
<span class="span1">Zapisničar                                                                                               S U D I J A</span>
</p>
<p>
<span class="span1">Jadranka Golub                                                          </span><span class="span1">                      Sanja Čakanović</span>
</p>
<p>
<span class="span1">                                                                             </span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana  od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
</div>
</div>


</body>
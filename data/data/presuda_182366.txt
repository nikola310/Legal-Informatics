<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.530/13</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane kao zapisničara, u krivičnom predmetu protiv okrivljenog E. N. iz P., zbog krivičnog djela teško djelo protiv bezbdjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore odlučujući po optužnom predlogu Osnovnog državnog tužilaštva Kt.br.34/13 od 04.06.2013.godine (izmijenjenom na glavnom pretresu), kojeg je zastupala savjetnik Osnovnog državnog tužioca K. M., nakon glavnog, javnog pretresa održanog 13.10.2014. godine u prisustvu stranaka i branioca okrivljenog advokata D. B., izrekao je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: E. N., sa JMBG ...., od oca A., rođen ....godine u P. sa prebivalištem u P., Buvlevar S. P. C. br.... i privremenim boravištem u U. A. E., po zanimanju makreting menadžera, završio fakultet turizam i hotelijerstvo, neoženjen, dobrog imovnog stanja,  neosuđivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 13. avgusta 2012. godine, oko 14,30 sati, u P., u mjestu M., na magistralnom putu P. - D., ne pridržavajući se saobraćajnih propisa iz čl.31 st.1 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, na način što je upravljajući putničkim vozilom marke "VW P.", registarskih oznaka PG CV..., iz pravca D., nije se kretao brzinom od 35,34 km/h kao prilagodjenom okolnostima, karakteristikama i stanju puta, tako da vozilo može blagovremeno da zaustavi pred svakom preprekom koju, pod datim uslovima, može da predvidi, već je, krećući se neprilagodjenom brzinom od oko 60 km/h, u cilju izbjegavanja udara u životinju na putu, vozilom skrenuo udesno, a zatim ulijevo, u kojem trenutku je vozilom došao u iskošeni položaj usljed čega je zadnjim desnim dijelom vozila udario u pješaka, oštećenu B. N., koja se nalazila van kolovoza na vodenom otpustu uz desnu ivicu puta, kojom prilikom je oštećena zadobila tešku tjelesnu povredu u vidu preloma lijeve ramenjače i nagnječenja u predjelu lijevog kuka, dok je okrivljeni vozilom skrenuo sa kolovoza na zemljanu površinu sa lijeve strane puta, kojom prilikom je okrivljeni u odnosu na osnovno krivično djelo, kao i težu posledicu - tešku tjelesnu povredu kod oštećene, postupao sa svjesnim nehatom, jer je bio svjestan da svojom radnjom može učiniti djelo ali je olako držao da do toga neće doći,’</span>
</p>
<p>&nbsp;</p>
<p>
<span class="span1">- čime je izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakonskih propisa te čl. 3, 4, 5, 13, 16, 32, 42, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 231,00 eura kao i 30,00 eura na ime paušala u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span class="span1">OBRAZLOŽENJE</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva P. Kt.br.34/13 od 10.06.2013. godine okrivljenom E. N. stavljeno je na teret izvšenje krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st. 1 Krivičnog zakonika Crne Gore. Zastupnik optužbe, prije davanja završnih riječi, je izmijenila činjenični opis dispozitiva optuženog akta na način što je u petom redu odozgo izmijenjenila riječ “P.” umjesto koje je stavila riječi “D.”, zatim nakon riječi “brzinom” dodala je riječi “od 35,34 km/h kao”, dok je pravna kvalifikacija djela ostala neizmijenjena. Ona je u završnoj riječi ostala u cijelosti pri ovako izmijenjenom optužnom aktu i navela da je dokazima provedenim na glavnom pretresu a posebno nalazom i mišljenjem sudskog vještaka saob.strukke nesporno utvrđeno da je okrivljeni izvršio krivično djelo stavljeno mu na teret, te predložila da ga sud oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Iznoseći svoju odbranu na glavnom pretresu, kao i tokom čitavog postupka, okrivljeni je u bitnom naveo da je kritičnog dana oko 14,30 časovao upravljao sam sa svojim vozilom “VW P.” i kretao se iz pravca N. u pravcu P.. Dalje je naveo da je primijetio jedan automobil ispred sebe, i da se ne može izjasniti o kojem automobilu se radi, a koji se takođe kretao iz pravca N. u pravcu P., i nalazio se ispred njega, koji je u jednom trenutku zaobišao životinju na putu koja se tada našla ispred njegovog automobila, nije mogao pojasniti da li se radi o psu ili mački. Prije nego što je primijetio životinju na putu primijetio je pješaka koji se nalazio oko 50 metara ispred njegovog automobila na vodenom otpustu sa desne strane. Dakle, kako se ta životinja našla ispred njegovog automobila on je krenuo da zaobiđe tu životinju sa lijeve strane kao što je to učinio automobil prije njega, nakon čega je vidio automobil iz suprotnog smjera pa je skrenuo desno usled čega je njegov automobil proklizao pa je u cilju izbjegavanja da udari pješaka skrenuo naglo lijevo usled čega je zadnjim dijelom automobile udario u pješaka oštećenu. Nakon tog kontakta automobil je otišao u lijevu stranu nekih 15 do 20 metara i zaustavio se na zemljanoj površini. Zatim je kako navodi u svom iskazu zakočio, izašao iz automobila, prišao je toj gospođi kako bi vidio da li je sa njom sve u redu. Pojasnio je da je gospodja bila na podlozi i da je bila u bezsvjesnom stanju ali je razumjela šta joj je pričao. Nakon toga pozvalli su Hitnu medicinsku pomoć koja je oštećenu povezla u bolnicu. Nakon pola časa pošao je u KC CG kako bi se zainteresovao za zdravlje oštećene. Naveo je da je obišao i sjutra dan sa članom porodice i da se putem telefona takođe interesovao za njeno zdravlje.</span>
</p>
<p>
<span class="span1">Branilac okrivljenog E. N. advokat D. B. u završnoj riječi je izjavio da je okrivljeni kada je saslušan pred sudom priznao izvršenje krivičnog djela. Naveo je da je se iz nalaza i mišljenja vjštaka saob.struke vidi da se on tada kretao brzinom koja je dozvoljena 60 km/h a da je ograničenje 80 km/h.  Dalje je naveo da uzimajući u obzir sve činjenice posebno i tokom cijelog postupka i analize ličnosti samog okrivljenog, pa je odbrana  predložila sudu da mu izrekne što blažu kaznu jer se radi o mladom čovjeku koji je svojim korektnim pristupom pred sudom doveo do toga da se postupak nesmetano odvija, nije osuđivan a izrazio je iskreno kajanje za saobraćajni udes koji se desio i žaljenje što je oštećena zadobila teške tjelesne povrede. Naveo je da odluku naće predlagati, da je to u dometu suda ali kao što je to ranije kazao smatra da su se stekli zakonski uslovi da kazna bude što blaža od strane suda.</span>
</p>
<p>&nbsp;</p>
<p>
<span class="span1">U završnoj riječi, okrivljeni je u cijelosti ostao pri završnoj riječi svog branioca</span>
</p>
<p>&nbsp;</p>
<p>
<span class="span1">Sud je u dokaznom postupku, u cilju utvrđivanja potpunog i pravilnog činjeničnog stanja, na saglasan predlog stranaka pročitao dopunu nalaza i mišljenja sudskog vještaka saobraćajne </span><span class="span1">struke V. Đ. od 08.09.2014.godine, pročitao iskaz svjedoka oštećene B. Nevanke sa zapisnika pred ODT-om Kt.br.34/13 od 09.05.2013.godne, pročitao zapisnik o uviđaju UP PJ Podgorica broj 1224/2012 od 27.08.2012.godine i vrši se uvid u skicu lica mjesta, pročitao uvjerenje JZU Zavoda za hitnu medicinsku pomoć na ime B. N. broj 5392/4 od 12.11.2012.godine,pročitao uvjerenje JZU KC CG Urgentnog centra broj 03/01-15331/1 od 21.11.2011.godine na ime B. N., pročitao otpusnu listu sa opikrizom KC CG Urgentnog centra matični broj istorije bolesti 17153/731 na ime B. N., pročitao otpusnu listu sa epikrizom KC CG Matični broj istorije bolesti 25207/1054 na ime B. N., pročitao otpusnu listu sa epikrizom KC C na ime B. N. broj 897/47, pročitao nalaz i mišljenje sudskog vještaka medicinske struke dr R. N. od 13.05.2013, pročitao izvod iz KE za okrivljenog izdat od UP PJ Podgorica broj 29-245/13-2302/2-1634 od 11.06.2013.godine.</span>
</p>
<p>&nbsp;</p>
<p>
<span class="span1">Svjedok oštećena B. N. u svom svjedočkom iskazu pred ODT-om Kt.br.34/13 od 09.05.2013.godine, je navela da se ne sjeća nikakvih detalja, ni okolnosti pod kojima je došlo do saobraćajne nezgode kritičnog dana. Ono čega se sa sigurnošću  može sjetiti je to da je tog dana namjeravala da sačeka autobus koji saobraća iz D. za P., na autobuskom stajalištu. Navela je da se kretala pored magistralnog puta P. – N. iz pravca radnje „T. art Đ.“, pa je prešla kolovoz na suprotnu stranu i išla pješačkom stazom prema autobuskom stajalištu koje se nalazi preko puta objekta „XXL“. Posljednje čega se jasno sjeća je da je stala na pomenuto autobusko stajalište i da joj se dalje sjećanje prekida. Sljedeći momenat kojeg se sjeća, je da je dovedena u Urgentni blok, pa je zadržana na bolničkom liječenju u KBC-u zbog težih tjelesnih povreda zadobijenih u udesu. Navela je da je u pogledu kontakta sa momkom koji je udario, da je on nakon dva dana od nezgode dolazio u bolnicu da je obiđe, dok je njegova majka u više navrata obilazila i kod kuće, sve do 24.10.2012.godine, kada se svaki kontakt sa tom porodicom prekinuo. Nije se pridružila krivičnom gonjenju  niti je postavila imovinsko pravni zahtjev.</span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode Uprave policije PJ Podgorica br.2124/1012 od 27/08/2012 godine i skice lica mjesta proizilazi da se predmetna saobraćajna nezgoda sa povrijeđenim licem dogodila dana  13.08.2012.godine u 14:40 u mjestu M., u kojoj su učestvovali E. N., kao vozač  vozila “VW P.” reg.oznaka PGCV... i pješak B. N. . Lice mjesta je na magistralnom putu P. – D. u mjestu M. naspram objekta XL. Kolovozni zastor magistralnog puta je asfaltni, ravan, isprekidanom linijom podijeljen na dvije kolovozne trake sa desne strane kolovoza magistrale nalaze se vodeni otpusti, nakon kojih se nalazi zemljana površina dok se sa lijeve strane kolovoza nalazi zemljana površina u nivou kolovoza gledano od pravca D. u pravcu Podgoricce. Dolaskom na lice mjesta  vozilo PGCV... zatečeno je sa lijeve strane kolovoza magistralnog puta na zemljanoj površini, prednjim dijelom vozila iskošeno u desno i okrenuto u pravcu D. a sve gledano od pravca D. u pravcu P.. Pješak B. N. je prije dolaska na lice mjesta prevezla u UB KCCG radi ukazivanja ljekarske pomoći pri čemu su kod imenovane konstatovane teške tjelesne povrede. Od materijalnih tragova na licu mjesta zatečeni su tragovi zanošenja vozila PGCV... Na zemljanoj površini kao i rasuti tragovi stakla. Kod vozača i pješaka nije utvrđeno prisustvo alkohola</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke V. Đ. od 24.05.2013.godine, proizilazi da se predmetna saobraćajna nezgoda dogodila dana 13.08.2012.godine u 14.40h na putu P. – D., u mjestu M., u P.. U saobraćajnoj nezgodi su učestvovali: E. N. iz P., vozač “B” kategorije, koji je upravljao pmv “VW P.” reg. oznaka PG CV..., kao i  pješak B. N. iz P.. Kolovozni zastor je asfaltni, ravan, u vrijeme nezgode suv, uslovi za vožnju dnevni. Kolovoz magistralnog puta P.-D. je uzdužnom isprekidanom linijom podijeljen na dvije kolovozne trake. Sa desne strane kolovoza, gledano iz pravca D. u pravcu P., nalaze se vodeni otpusti, a zatim zemljanna površina, dok se sa lijeve strane kolovoza, gledano iz istog pravca, nalazi zemljana površina u nivou kolovoza. Vozilo “VW P.”, reg.oznaka CV... kretalo se magistralnim putem, iz pravca D. u pravcu P., dok se  pješakinja  kretala “vodenim otpustom” uz desnu ivicu kolovoza magistralnog puta , iz pravca D. u pravcu P.. Vozilo “VW P.” reg oznaka CV... se neposredno prije početka tragova zanošenja  kretalo brzinom oko 60,00km/h. Neposredno prije kontakta pješakinja se kretala “vodenim </span><span class="span1">otpustom” sa desnne strane puta, u smjeru kretanja vozila, normalnim hodom, pa na osnovu pola i godine starosti, brzina pješakinje neposredno prije kontakta imala je vrijednost 4,60 km/h. Do kontakta  je došlo udarom – naletom zadnjeg desnog bočnog dijela vozila(zadnje desno vjetrobransko staklo, zadnji desni blatobran) na lijevi bok pješakinje. Nakon primarnog kontakta, pješakinja je odbačena udesno i naprijed, za smjer kretanja vozila, a zatim je pala na kolovoz, dok se vozilo zaustavilo na zemljanoj površini sa lijeve strane magistralnog pusta, poslje oko 26,00m nakon širokog zaokreta ulijevo od oko 160stepeni. Za posjedovanu brzinu, koja je prije kontakta iznosila oko 16,79 m/s, zaustavni put vozila “VW P.”, PG CV..., po suvom kolovozu, iznosio bi oko 36,66m, a vrijeme zaustavljanja bi trajalo oko 3,39 s. Nadalje vještak je konstatovao da na osnovu položaja traga zanošenja koji je počeo na desnoj ivici kolovoza, za smjer kretanja vozila, i koji se poslije 4,00 m od početka postepeno razdvaja na dva traga oba sa naglim zakošenjem ulijevo pod uglom od oko 15 stepeni, koji se u koti 14,80 gube, da bi se javili na zemljanoj površini sa lijeve strane puta u koti 21,20 m, da je vozač naglo reagovao na upravljač prvo udesno, a zatim ulijevo. Razlog navedene reakcije vozača bez upotrebe radnje kočnice mogao je biti – pojava iznenadne i neočekivane prepreke na liniji kretanja voizla. Dokaz da je vozilo desnom bočnom stranom(zadnjim dijelom karoserije) ostvarilo kontakt sa pješakinjom, nalazi se u činjenici da su na vozilu evidentirana oštećenja(zadnje desno bočno vjetrobransko staklo, zadnji desni blatobran) a da je pješakinja povrijeđena po lijevoj strani tijela. Na osnovu prethodne analize može se pouzdano zaključiti da je manevar sa vozilom, prvo udesno, a zatim ulijevo, počeo kada je vozilo bilo udaljeno od mjesta kontakta sa pješakinjom na oko 16,70 metara. Sa te udaljenosti(16,70 metara vozač bi zaustavio vozilo kočenjem da se kretao brzinom izbjegavanja od oko: 35,34km/h. Dalje proizilazi da je kretanje pješakinje van operativne površine kolovoza, po pravilu bezbjedno, bez obzira u kojem smjeru se kretala u odnosu na smjer kretanja vozila. Kako se pješakinja kretala rigolom(vodenim otpustom) uz desnu ivicu kolovoza magistralnog puta u smjeru kretanja vozila, znači da pješakinja prije mjesta kontakta nije bila na liniji kretanja vozila, sve dok se vozilo kretalo pravoliniski. U takvim saobraćajnim uslovima, pješakinja za vozača nije predstavljala opasnost, niti je pješakinja bila ugrožena, jer je vozač imao tehničkih uslova da bez bilo kakvog manevra i bez kontakta zvrši preticanje pješakinje. Mišljenje vještaka je da je do nezgode došlo na način što vozač vozila “VW P.”, PG CV..., pri manevru vozilo prvo udesno, a zatim ulijevo u cilju izbjegavanja iznenadne prepreke na putu(pas, mačka), nije na vrijeme obratio pažnju na pješakinju koja se kretala rigolom(vodenim otpustom) uz desnu ivicu kolovoza magistralnog puta, za smjer kretanja vozila, pri čemu je zadnjom desnom bočnom stranom vozilo ostvarilo kontakt sa pješakinjom. Ovakav način upravljanja vozilo od strane vozača vozila “VW P.”, reg.oznaka Pg CV..., predstavlja grešku u dijelu koji se odnosi na obavezu vozača da mora obratiti pažnju na pješakinju, što nije bilo slučaj(radnja manevrisanja vozilom nije bila usmjerena u cilju izjegavanja kontakta sa pješakinjom), a to predstavlja osnovni i jedini uzrok nastanka predmetne saobraćajne nezgode. Kod pješakinje nema elemenata koji su u uzročnoj vezi sa nastankom nezgode.</span>
</p>
<p>&nbsp;</p>
<p>
<span class="span1">Iz dopune nalaza i mišljenja sudskog vještaka saobraćajne struke V. Đ. od 08.09.2014.godine, proizilazi da izlaskom na lice mjesta, a na osnovu uviđajne dokumentacije nedvosmisleno je utvrđeno da se predmetna saobraćajna nezgoda i svi materijalni tragovi uneseni u Skicu lica mjesta podužnoj ravni od 40,20(m), nalaze u zoni ograničenja brzine od 80 km/h. Podaci dobijeni mjerenjem izlaskom na lice mjesta, potpuno se poklapaju(podudaraju) sa podacima iz uviđajne dokumentacije. Nađeno stanje, da je predmetna saobraćajna nezgoda nastala u zoni ograničenja brzine od 80 km/h, upisano je u originalnu skicu LM i predstavljeno fotografijom sa upisanim elementima iz spisa predmeta.</span>
</p>
<p>&nbsp;</p>
<p>
<span class="span1">Iz uvjerenja JZU Zavoda za hitnu medicinsku pomoć na ime B. N. broj 5392/4 od 02.11.2012.godine, proizilazi da je dana 13.08.2012.godine, u 14 i 45  B. Nevenki ukazana ljekarska pomoć, pri pregledu dežurni ljekar dr I. M. konstatova je sledeće povrede na latinskom jeziku: polytrauma susp. Leosio traum ommae Lat. Sin, St. Post calapsus.</span>
</p>
<p>&nbsp;</p>
<p>
<span class="span1">Iz uvjerenja JZU KC CG Urgentnog centra broj 03/01-15331/1 od 21.11.2011.godine na ime B. N.m, proizilazi da je pri pregledu dežurni ljekar dr Ž. konstatovao na latinskom jeziku Dg: Carr accident, Contusio capitis et corporis.</span>
</p>
<p>&nbsp;</p>
<p>
<span class="span1">Iz otpusne liste sa opikrizom KC CG Urgentnog centra matični broj istorije bolesti 17153/731 na ime B. N., proizilazi da je B. N. liječena od 13.08.2012.godine do 16.08.2012, da je uputna dijagnoza na latinskom jeziku: Fractura dyaphiseos ossis humeri sin. Contusion reg.coxae lat.sin. Primljena na Kliniku za ortopediju i traumologiju zbog preloma lijeve nadlaktice i nagnječenja lijevog kuka zadobijene u saobračajnom udesu kao pješak. Pacijentkinja je po prijemu obradjena klinički, RTG i labaratorijski. Nakon obrade urađena gisp imobilizacija lijeve nadlaktne regije – viseći cirkularni gips. RTG kontrolni zadovoljavajuću poziciju prelomljenih fragmenata. Gips ugodan. Pacijentkinja se otpušta na kućno liječenje  uz savjet za rad naučenih vježbi i kontrolni pregled za pet dana u ortopedskoj ambulanti.</span>
</p>
<p>&nbsp;</p>
<p>
<span class="span1"> Iz otpusne liste sa epikrizom KC CG Matični broj istorije bolesti 25207/1054 na ime B. N., proizilazi da je B. N. liječena od 21.11.2012.godine do 13.12.2012.godine, uputna dijagnoza na latinskom jeziku je: Pseudoarthrosis humeri sin. Prmiljena na Kliniku za ortopediju i traumatologiju zbog planirane operativne intervvencije aplikacije ekstrafokalnog aparata po ilizarovu na lijevu nadlakticu kao posledica pseudoartroze iste nakon preloma unazad četiri mjeseca. Pacijentkinja po prijemu obrađena klinički, RTG i laboratorijski. Iz tehničkih razloga operative intervencija odložena. Pacijentkinji predložen nastavak liječenja u drugoj ustanovi – IOHB B. B., koju ista ne prihvata. Pacijentkinja se otpušta na kućno liječenje. Imobilizacija i dalje. Kontrola ortopeda po dogovoru.</span>
</p>
<p>&nbsp;</p>
<p>
<span class="span1">Iz otpusne liste sa epikrizom  KC CG Matični broj istorije bolesti 817/47 na ime B. N., proizilazi da je B. N. liječena od 14.01.2013.godine do 22.01.2013.godine, uputna dijagnoza na latinskom jeziku je: Pseudoarthrosis humeri sin. Završne dijagnoze: 18.01.2013.godine OP: Ostesynthesis transosalis pro compresionem ad humeri sec. Ilizarov. Primljena na Klinniku za ortopediju i traumotalogiju zbog nesrelog preloma lijeve nadlaktne kosti. Liječena neoperativno gips imobilizacijom, preporučena operativna intervencija na koju pacijentkinja daje svoj pristanak i nakon toga primljena na našj klinici. Pacijentkinja po prijemu obrađena klinički, RTG i laboratorijski. Nakon operativne primjene dana 18.01.2013.godine u blok anesteziji urađena gore navedena operativna intervencija. Postoperativni tok potiče uredno. Započet rani fizikalni tretman statičko dinamičkih vježbi. Pacijentkinja se otpušta na kućno liječenje uz savjet za prevoj na svaki treći dan u Ortopedskoj ambulant ii kontrola za 7 dana.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr R. N. od 13.05.2013, proizilazi da je u saobraćajnoj nezgodi koja se dogodila 13.08.2012.godine u P., došlo do povređivanja B. N. u svojstvu pješaka udarenog putničkim motornim vozilom. Ubrzo nakon toga, ona je pregledana od strane ljekara hitne medicinske pomoći i Urgentnog centra Kliničkog centra Crne Gore, te potom zadržana na liječenju u Kliničkom centru Crne Gore. U predmetnoj saobraćajnoj nezgodi ona je zadobila sledeće povrede: nagnječenje u predjelu lijevog kuka, prelom lijeve ramenjače. Povreda nagnječenje u predjelu lijevog kuka je posledica dejstva tupine mehaničke sile, i mogla je nastati u bilo kojoj od faza povređivanja pješaka od strane predmetnog motorno vozila. Povreda prelom lijeve ramenjače je posledica dejstva tupine mehaničke sile, i mogla je nastati ili usled nabacivanja tijela pješaka na predmetno motorno vozilo ili usled odbacivaja pješaka i posledičnog pada i udara o tvrdu i neravnu podlogu. Zbirno posmatrano, sve zadobijene povrede, u vrijeme nanošenja se kvalifikuju kao teška tjelesna povreda.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od UP PJ Podgorica broj 29-245/13-2302/2-1634 od 11.06.2013.godine, proizilazi se okrivljeni E. N. nije evidentiran u kaznenoj evidenciji Centra bezbjednosti Podgorica.</span>
</p>
<p>&nbsp;</p>
<p>
<span class="span1">Ocjenom navoda optužbe i odbrane, te svih provedenih dokaza, i to kako pojedinačno tako in a njihovoj međusobnoj vezi, ovaj sud je na nesumnjiv način utvrdio da je okrivljeni E. N. izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika u vrijeme, mjesto in a način kao u izreci presude, pa ga je sud oglasio krivim, a ovo iz sljedećih razloga:</span>
</p>
<p>&nbsp;</p>
<p>
<span class="span1">Najprije, u cilju rasvjetljenja predmetne krivične stvari i potpunog utvrđenja činjeničnog stanja, ovaj sud je analizirao odbranu okrivljenog E. N. koji nije sporio da je kritičnog dana oko 14,30 časova upravljao  svojim vozilom “VW P.” i kretao se iz pravca N. u pravcu P.. Okrivljeni je u svojoj odbrani naveo da je primijetio jedan automobil  ispred sebe, koji se takođe kretao iz pravca N. u pravcu P., i nalazio se ispred njega, nije mogao da pojasni o kojem automobilu je riječ. Dalje je naveo da je taj automobil u jednom trenutku zaobišao životinju na putu koja se tada našla ispred njegovog automobila, nije mogao pojasniti da li se radi o psu ili mačaki. Prije nego što je primijetio životinju na putu okrivljeni je primijetio pješaka koji se nalazio oko 50 metara ispred njegovog automobila na vodenom otpustu sa desne strane. Kako se ta životinja(pas ili mačka) našla ispred njegovog automobila on je krenuo da zaobiđe tu životinju sa lijeve strane kao što je učinio automobil prije njega, nakon čega je vidio automobil iz suprotnog smjera pa je skrenuo desno usled čega je njegov automobil proklizao pa je u cilju izbjegavanja da udari pješaka skrenuo naglo lijevo usled čega je zadnijm dijelom automobila udario u pješaka oštećenu. Nakon tog kontakta automobil je otišao u lijevu stranu nekih 15 do 20 metara i zaustavio se na zemljanoj površini.</span><span class="span1"> Zatim je kako navodi u svom iskazu zakočio, izašao iz automobila, prišao toj gospođi kako bi video da li je sa njom sve u redu. Pojasnio je da je gospodja bila na podlozi i da je bila u bezsvjesnom stanju ali je razumjela šta joj je pričao. Nakon toga pozvalli su Hitnu medicinsku pomoć. Ovakvu odbranu okrivljenog sud cijeni kao istinitu, a koju je i prihvatio, nalazeći da ista korespondira sa ostalim povedenim dokazima. Da je okrivljeni izvršio predmetno krivično djelo(teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore), sud je  prevashodno utvrdio iz</span><span class="span1"> zapisnika o uviđaju saobraćajne nezgode Uprave policije PJ Podgorica br.2124/1012 od 27/08/2012 godine</span><span class="span1">, kojem je sud poklonio punu vjeru, kao i nalazom i mišljenjem vještaka saobraćajne struk V. Đ.. Cijeneći zapisnik o Uviđaju saobraćajne nezgode kao vjerodostojan, sud je utvrdio </span><span class="span1">da se predmetna saobraćajna nezgoda sa povrijeđenim licem dogodila dana  13.08.2012.godine u 14:40 u mjestu Mareza, u kojoj su učestvovali E. N., kao vozač  vozila “VW” reg.oznaka PGCV... i pješak B. N.. Lice mjesta je na magistralnom putu Podgorica – D. u mjestu Mareza naspram objekta XL. Kolovozni zastor magistralnog puta je asfaltni, ravan, isprekidanom linijom podijeljen na dvije kolovozne trake sa desne strane kolovoza magistrale nalaze se vodeni otpusti, nakon kojih se nalazi zemljana površina dok se sa lijeve strane kolovoza nalazi zemljana površina u nivou kolovoza gledano od pravca D. u poravcu P.. Dolaskom na lice mjesta ovlašćeni službenici uprave policije zatekli su  vozilo PGCV... sa lijeve strane kolovoza magistralnog puta na zemljanoj površini, prednjim dijelom vozila iskošeno u desno i okrenuto u pravvcu D. a sve gledano od pravca D. u pravcu P.. Pješak B. N. je prije dolaska na lice mjesta prevezena u UB KCCG radi ukazivanja ljekarske pomoći pri čemu su kod imenovane konstatovane teške tjelesne povrede. Od materijalnih tragova na licu mjesta zatečeni su tragovi zanošenja vozila PGCV.... Na zemljanoj površini kao i rasuti tragovi stakla. Iz zapisnika proizilazi da  kod vozača i pješaka nije utvrđeno prisustvo alkohola. Nadalje, na osnovu Zapisnika o uviđaju(kojem je sud poklonio punu vjeru) kao i skice lice mjesta, vještak saobraćajne struke Đorđije V. je izradio nalaz i mišljenje, a iz kojeg je sud utvrdio da se Vozilo “VW P.”, reg.oznaka CV... kretalo magistralnim putem, iz pravca D. u pravcu P., dok se  pješakinja  kretala “vodenim otpustom” uz desnu ivicu kolovoza magistralnog puta, iz pravca D. u pravcu P.. Vozilo “VW P.” reg oznaka CV... se neposredno prije početka tragova zanošenja kretalo brzinom oko 60,00km/h. Do kontakta sa pješakinjom  je došlo udarom – naletom zadnjeg desnog bočnog dijela vozila(zadnje desno vjetrobransko staklo, zadnji desni blatobran) na lijevi bok pješakinje. Nakon primarnog kontakta, pješakinja je odbačena udesno i naprijed, za smjer kretanja vozila, a zatim je pala na kolovoz, dok se vozilo zaustavilo na zemljanoj površini sa lijeve strane magistralnog puta, poslje oko 26,00m nakon širokog zaokreta ulijevo od oko 160 stepeni. Dalje iz nalaza i mišljenja vještaka proizilazi da je </span><span class="span1">vozač naglo reagovao na upravljač prvo udesno, a zatim ulijevo. Razlog navedene reakcije vozača bez upotrebe radnje kočnice mogao je biti – pojava iznenadne i neočekivane prepreke na liniji kretanja vozila. Dokaz da je vozilo desnom bočnom stranom(zadnjim dijelom karoserije) ostvarilo kontakt sa pješakinjomm, nalazi se u činjenici da su na vozilu evidentirana oštećenja(zadnje desno bočno vjetrobransko staklo, zadnji desni blatobran) a da je pješakinja povrijeđena po lijevoj strani tijela. Na osnovu prethodne analize može se pouzdano zaključiti da je manevar sa vozilom, prvo udesno, a zatim ulijevo, počeo kada je vozilo bilo udaljeno od mjesta kontakta sa pješakinjom na oko 16,70 metara. Sa te udaljenosti(16,70 metara) vozač bi zaustavio vozilo kočenjem da se kretao brzinom izbjegavanja od oko: 35,34km/h. Dakle, mišljenje vještaka je da je do nezgode došlo na način što vozač vozila “VW P.” pri manevru prvu udesno, a zatim ulijevo u cilju izbjegavanja prepreke na putu(pas,mačka), nije na vrijeme obratio pažnju na pješakinju koja se kretala vodenim otpustom uz desnu ivicu kolovoza magistralnog puta, pri čemu je zadnjom desnom bočnom stranom vozilo ostvarilo kontakt sa pješakinjom. Ovakav način upravanja vozila od strave vozača vozila “VW P.” predstavlja grešku u dijelu koji se odnosi na obavezu vozača da mora obratiti pažnju na pješakinju, što nije bilo slučaj, a to predstavlja osnovni i jedini uzrok nastanka</span><span class="span1"> predmetne saobraćajne nezgode.</span><span class="span1"> Sud je nalaz i mišljenje vještaka saobraćajne struke V. Đ. u cijelosti prihvatio i cijenio ga kao jasan i objektivan i u skladu s pravilima saobraćajne struke. Da je kritičnom prilikom oštećena B. N. zadobila teške tjelesne povrede sud je utvrdio iz objektivnih kontrolnih dokaza - Iz uvjerenja JZU Zavoda za hitnu medicinsku pomoć na ime B. N. broj 5392/4 od 02.11.2012.godine, kao i iz uvjerenja JZU KC CG Urgentnog centra broj 03/01-15331/1 od 21.11.2011.godine na ime B. N.. Poklanjajući vjeru pomenutim uvjerenjima kao vjerodostojnim, koji su potvrđeni nalazom i mišljenjem vještaka medicinske struke dr R. N. utvrđeno je da je oštećenoj ukazana ljekarska pomoć kritičnog dana u JZU Zavoda za hitnu medicinsku pomoć Crne Gore, kao i urgentnom centru Crne Gore gdje je oštećenoj i utvrđena dijagnoza na latinskom jezik. O kategorizaciji i značenju teških tjelesnih povreda nalaz i mišljenje je dao sudski vještak dr N. R. u čiju objektivnost,  istinitost i stručnost sud nije imao razloga da sumnja, a isti je kompatibilan sa medicinskom dokumentacijom, uvjerenjima JZU Zavoda za hitnu medicinsku pomoć, uvjerenjem Urgentnog centra, a iz kojeg nalaza je utvrđeno da je oštećena u premetnoj saobraćajnoj nezgodi zadobila teške tjelesne povrede - nagnječenje u predjelu lijevog kuka, ova povreda posledica je dejstva tupine mehaničke sile i mogla je nastati u bilo kojoj fazi povređivanja pješaka od strane predmetnog vozila, zatim povreda prelom lijeve ramenjače posledica je dejstva tupine mehaničke sile, i mogla je nastati usled nabacivanja tijela pješaka na predmetno motorno vozilo ili usled odbacivanja pješaka i posledičnog pada i udara o tvrdu i neravnu podlogu. Sud je nalazu i mišljenju vještaka dr N. R. poklonio punu vjeru. Nadalje, </span><span class="span1">sud je u sklopu ocjene dokaza cijenio i iskaz  oštećene B. N. koja je u bitnom navela da se ne sjeća nikakvih detalja, ni okolnosti pod kojima je došlo do saobraćajne nezgode kritičnog dana. Oštećena je navela da se sa sigurnošću može sjetiti da je tog dana namjeravala da sačeka autobus koji saobraća iz D. za P., na autobuskom stajalištu. Dalje je navela da se kretala pored magistralnog puta P. – N. iz pravca radnje “ T. art Đ. “, pa je prešla kolovoz na suprotnu stranu i išla pješačkom stazom prema autobuskom stajalištu koje se nalazi preko puta objekta “XXL”. Navela je da je posljednje čega se jasno sjeća da je stala na pomenuto autobusko stajalište i da joj se dalje sjećanje prekida. Sljedeći moment kojeg se sjeća je da je dovedena u Urgentni blok, pa je zadržana na bolničkom liječenju u KBC-u zbog težih tjelesnih povreda zadobijenih u udesu. Naime, sud je svjedočki iskaz svjedoka oštećene B. N. cijenio kao istinit, međutim stanovište je suda da iskaz oštećene nije doprinio utvrđenju odlučnih činjenica u predmetnoj krivično pravnoj stvari, samim tim što je oštećena u svojem svjedočkom iskazu navela da se ne može sjetiti nikakvih detalja, ni okolnosti pod koijma je došlo  do saobraćajne nezgode kritičnog dana, što je i logično jer je oštećena za vrijeme odigravanja kritičnog događaja zadobila teške tjelesne povrede.</span><span class="span1"> Naime, iz povedenih dokaza je jasno utvrđeno da kod oštećene nema elemenata koji su u uzročnoj vezi sa nastankom nezgode(okrivljena</span><span class="span1"> se nalazila van kolovoza na vodenom otpustu uz desnu ivicu puta)</span><span class="span1">.</span>
</p>
<p>&nbsp;</p>
<p>
<span class="span1">Cijeneći naprijed utvrđeno činjenično stanje, ovaj sud nalazi da su se u radnjama okrivljenog E. N. stekli svi bitni elementi krivičnog djela teško djelo protiv bezbdjednosti javnog saobraćaja iz </span><span class="span1">čl.348 st.3 u vzi čl.339 st.3 u vezi st.1 Krivičnog zakonika Crne Gore, te kako je krivično djelo za koje se okrivljeni oglašava krivim djelo sa blanketnom dispozicijom to je kod ovih djela pored navođenja činjenica i okolnosti koje čine bitna obilježja krivičnog djela u pitanju, nužno navesti materijalnopravni propis od kojeg zavisi postojanje ovog djela.</span>
</p>
<p>&nbsp;</p>
<p>
<span class="span1">Okrivljeni se konkretnom prilikom nije pridržavao saobraćajnog propisa predviđenog čl.31 stav.1 Zakona o bezbjednosti saobraćaja na putevima, kojim je propisano </span><span class="span1"> da je vozač dužan da brzinu kretanja vozila prilagodi okolnostima, karakteristikama i stanu puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi. Postupajući suprotno citiranim zakonskim odredbama okrivljeni je ugrozio saobraćaj i doveo  u opasnost život i tijelo ljudi, prouzrokujući saobraćajnu nezgodu u kojoj je oštećena B. N. zadobila tešku tjelesnu povredu u vidu vidu preloma lijeve ramenjače i nagnječenja u predjelu lijevog kuka.</span>
</p>
<p>&nbsp;</p>
<p>
<span class="span1">Cijneći psihički odnos okrivljenog prema predmetnom krivičnom djelu, sud nalazi da je okrivljeni bio svjestan da nepropisanom vožnjom može ugroziti javni saobraćaj i prouzrokovati zabranjene posljedice, ali je olako držao da do toga neće doći, usljed čega se nije kretao brzinom od 35,34 km/h kao prilagodjenom okolnostima, karakteristikama i stanju puta, tako da vozilo može blagovremeno da zaustavi pred svakom preprekom koju, pod datim uslovima, može da predvidi, već je, krećući se neprilagodjenom brzinom od oko 60 km/h, u cilju izbjegavanja udara u životinju na putu, vozilom skrenuo udesno, a zatim ulijevo, u kojem trenutku je vozilom došao u iskošeni položaj usljed čega je zadnjim desnim dijelom vozila udario u pješaka, oštećenu B. N., koja se nalazila van kolovoza na vodenom otpustu uz desnu ivicu puta. Stoga, sud zaključuje da se njegov subjektivni element bića predmetnog krivičnog djela manifestuje kao svjesni nehat, iz razloga jer je bio svjestan da svojom radnjom može učiniti djelo ali je olako držao da do toga neće doći ili da će to moći spriječiti.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl.42 Krivičnog zakonika, koje utiču da kazna bude manja ili veća, pa je u odsustvu otežavajućih okolnosti na strani okrivljenog cijenio raniju neosuđivanost što je utvrđeno iz</span><span class="span1"> izvoda iz KE za okrivljenog izdatog od UP PJ Podgorica broj 29-245/13-2302/2-1634 od 11.06.2013.godine, kao i to da se oštećena B. N. nije pridružila krivičnom gonjenju protiv okriljenog, niti je istakla imovinsko pravni zahtjev, a iz razloga što je okrivljeni pokazao interesovanje i brigu za njeno zdravstveno stanje nakon kritičnog događaja u kom je zadobila povrede. Cijeneći navedene okolnosti sud je okrivljenom primjenom čl.53 ili 54 Krivičnog zakkonika Crne Gore izrekao uslovnu osudu kojom mu </span><span class="span1">prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo u uvjerenju sud da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime se ima ostvariti svrha uslovne osude iz čl.52 Krivičnog zakonika u okvru opšte svrhe propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je odluku o troškovima postupka temeljio na odredbi čl.229 st.1 Zakonika o krivičnom postupku, pa je obavezao okrivljenog da na ime troškova krivičnog postupka uplati novčani iznos od 232,00 eura, od kojih na ime nagrade sudskom vještaku medicinske struke dr.R. Nemanji iznos od 60,50 eura, na ime nagrade sudskom vještaku saobraćajne struke V. Đorđiju iznos od 170,50 kao i 30,00 eura na ime paušala u roku od 15 dana po pravosnažnosti presude pod prijetnjom prinudnog izvršenja. Visinu paušala sud je odmjerio shodno imovnom stanju, dužini trajanja i složenosti postupka.</span>
</p>
<p>&nbsp;</p>
<p>
<span class="span1">Imajući u vidu navedeno primjenom citiranih Zakonskih propisa, odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana 13.10.2014.godine</span>
</li>
<li style="text-align:right">
<span class="span1">SUDIJA</span>
</li>
<li style="text-align:right">
<span class="span1">Đuković Goran s.r.</span>
</li>
<p>&nbsp;</p>
<p>&nbsp;</p>
<p>
<span class="span1">PRVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
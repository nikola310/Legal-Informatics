<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;font-style:italic }
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.852/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljenog Đ.L.a iz P., zbog krivičnog djela ugrožavanje javnog saobraćaja iz čl.339 st.1 Krivičnog zakonika, odlučujući po optužnom predlogu ODT-a Podgorica Kt.br.1324/13 od 22.10.2013. godine, kojeg je na glavnom pretresu zastupao Turković Miroslav, zamjenik ODT-a Podgorica, nakon glavnog i javnog pretresa, održanog 28.02.2014. godine u prisustvu zastupnika optužbe i okrivljenog,  donio je i istog dana javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Okrivljeni:</span>
</p>
<p>
<span class="span2"> </span>
</p>
<p>
<span class="span1">Đ.L.</span><span class="span3">, </span><span class="span1">JMBG ............, od oca Đ., i majke K., rođene G., rođen ........... godine u P., sa prebivalištem u mjestu rođenja, ulica .............., državljanin ......, završio četiri razreda osnovne škole, nepismen, zaposlen u perionici vozila „Vm“, oženjen, bez djece, lošeg imovnog stanja, ranije neosuđivan,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>&nbsp;</p>
<p>&nbsp;</p>
<p>
<span class="span1">Zato što je:</span><span class="span1"></span>
</p>
<p>&nbsp;</p>
<p>
<span class="span1">Dana 07. jula 2013 godine, oko 11, 30 časova,na raskrsnici ulice Kozaračke i puta koji vodi prema parking prostoru ispred Hipotekarne banke, u Podgorici, ne pridržavajući se saobraćajnih propisa iz čl. 133 st.3 ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljao putničkim vozilom marke „Mercedes“, registarske oznake .........., putem koji vodi od navedenog parkinga u pravcu raskrsnice sa ulicom Kozaračkom, a da se nije pridržavao zabrane izražene postavljenim saobraćajnim znakom „STOP“- obavezno zaustavljanje, već je bez zaustavljanja, ušao u raskrsnicu u trenutku kada je ulicom Kozaračkom, nailazio motocikl marke „Malaguti“, registarske oznake .........., kojim je, iz pravca ulice Josipa Broza, upravljala oštećena Č.M., usljed kojih propusta je došlo do sudara vozila i motocikla, kojom prilikom je oštećena zadobila laku tjelesnu povredu u vidu rana razderina u čeonom predjelu sa lijeve strane i u desnom sljepočnom predjelu, pri čemu je bio svjestan, da ovakvim kršenjem saobraćajnih propisa može ugroziti saobraćaj, i dovesti u  opasnost život i tijelo ljudi, pa je na to pristao,  </span>
</p>
<p>&nbsp;</p>
<p>
<span class="span1">-čime je izvršio  krivično djelo ugrožavanje javnog saobraćaja  iz čl.339 st.1 Krivičnog Zakonika</span>
</p>
<p>&nbsp;</p>
<p>
<span class="span1">-pa mu sud primjenom citiranih zakonskih odredbi, te čl. 3, 4, 5, 13, 15, 32, 36, 42, 52, 53 i 54 Krivičnog Zakonika, te čl. 226, 227, 229, i 374 Zakonika o krivičnom postupku  i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU  OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana, i istovremeno određuje da se ova kazna neće izvršiti ukoliko okrivljeni  u roku od 1 (jedne) godine od dana pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni  da na ime troškova krivičnog postupka na račun budžetskih sredstava Crne Gore uplati novčani iznos od 143,00 (stotinučetrdesettri) eura, kao i 50,00 (pedest) eura na ime paušala u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1324/13 od 22.10.2013. godine kojeg je na glavnom pretresu zastupao Turković Miroslav  zamjenik ODT-a Podgorica, okrivljenom Đ.L.u stavljeno je na teret izvršenje krivičnog djela ugrožavanje javnog saobraćaja iz čl.339 st.1 Krivičnog zakonika, bliže opisanog izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi naveo da ostaje u cjelosti pri optužnom aktu, ističući da iz provedenih dokaza proizilazi da je okrivljeni izvršio krvično djelo na način, vrijeme i mjesto kako je to predstavljeno optužnim aktom, pa je predložio da ga sud oglasi krivim i da mu izrekne krivičnu sankciju predviđenu zakonom.</span>
</p>
<p>&nbsp;</p>
<p>
<span class="span1">Okrivljeni Đ.L. je na glavnom pretresu u navodima svoje odbrane izjavio da je predmetnog dana upravljao svojim autom marke „Mercedes“ reg.br. .........., i izlazio je sa parking prostora ispred Hipotekarne banke.Tu ima znak Stop, na koji je stao, pogledao i lijevo i desno i vidio da nema nikoga, i tada krenuo da se uključuje desno, dajući desni žmigavac.Izjavio je da ne zna otkuda je ona došla, jer je nije vidio, prije nego je motorom Vespa udarila sa njegove lijeve strane u njegova vozačka vrata.Naveo je da je ona tada pala sa motora, a da je on odmah zakočio, izašao iz auta, a ona ga pitala šta to uradi.Dodao je da je on sa oštećenom pošao odatle kod doktora da je pregledaju, dok su auto i Vespa, ostali na licu mjesta gdje je policija izvršila uviđaj.Napomenuo je da je toga dana i na tom mjestu, vidljivost bila odlična, i nije bilo nikakvih prepreka od kojih nije mogao videti ostale učesnike u saobraćaju, te da je posije događaja par puta vidio oštećenu, i pitao je kako je, a ona mu je rekla da će se vidjeti na sudu.Izjavio je da je skoro 8 godina vozač, i ima položeno za „B“ kategoriju.</span>
</p>
<p>
<span class="span1">U završnoj riječi okrivljeni je izjavio da je kriv, da to zna 100%, i da je pošteno bilo od te žene što se nije pridružila krivičnom gonjenju, i nije postavila odštetni zahtjev.</span>
</p>
<p>&nbsp;</p>
<p>
<span class="span1">U dokaznom postupku sud je:saslušao svjedoka-oštećenu Č.M., pročitao zapisnik o uviđaju saobraćajne nezgode UP PJ Podgorica br.920/2013 od 07.07.2013, pročitao medicinsku dokumentaciju na ime oštećene Č.M., pročitao nalaz i mišljenje stalnog sudskog vještaka medicinske struke dr. Č.D. od 05.10.2013. godine, pročitao nalaz i mišljenje stalnog sudskog vještaka saobraćajne struke S. D. od 10.09.2013. godine, pročitao izvod iz KE na ime okrivljenog izdat od UP PJ Podgorica pod br. 29-245/13-13629/2-3561 od 07.11.2013. godine, izvršio uvid u skicu lica mjesta predmetne saobraćajne nezgode.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, odbrane okrivljenog, te dovodeći navedeno u međusobnu logičku vezu sa ostalim provedenim dokazima, Ovaj sud je utvrdio da je okrivljeni izvršio krivično djelo stavljeno mu na teret, sa kojih razloga ga je sud oglasio krivim i izrekao mu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Saslušana na glavnom pretresu svjedok-otećena Č.M. je na glavnom pretresu izjavila da se predmetnog dana vraćala svojim motociklom i kretala ulicom, kojoj ne zna ime, a koja vodi pored Hipotekarne banke.Kretala se veoma malom brzinom, možda nekih 20-ak km/h, i kada je izašla iz jedne blage krivine, udesno, odjednom je sa parking prostora Hipotekarne banke gdje postoji znak Stop, ispred sebe ugledala vozilo marke „Mercedes“, odmah je pritsinula kočnice, ali nije uspjela izbjeći kontakt, pa je prednjim dijom motora udarila u zadnja lijeva vrata vozila „Mercedes“.Nakon toga pala je sa motora, a okrivljeni je izašao iz vozila i pitao je da li dobro.Dodala je da je bila u bolnici, gdje su joj konstatovane povrede o čemu je dostavila medicinsku dokumentaciju.</span>
</p>
<p>
<span class="span1">Pojasnila je da je vozilo izašlo sa parking prostora Hipotekarne banke, ali je ono već bilo izašlo na ulicu, i nije skretalo ni lijevo ni desno, samo je pravo izašlo ispred nje.</span>
</p>
<p>
<span class="span1">Nije se pridružila krivičnom gonjenju okrivljenog i nije postavila imovinsko-pravni zahtjev. </span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode UP PJ Podgorica br.920/2013 od 07.07.2013 godine, sa skicom lica mjesta, proizilazi da se dana 07.07.2013 godine dogodila saobraćajna nezgoda u ul. Kozaračkoj, u kojoj su učestvovali Č.M. kao  vozač motocikla marke „Malaguti“ reg. oznaka .......... i Đ.L. kao vozač vozila marke „Mercedes“ reg. oznaka ...........Lice mjesta je u ulici Kozaračkoj, tačnije raskrsnica pomenute uice sa dijelom iste koja vodi od pravca parking prostora naspram Hipotekarne banke.Kolovozni zastor ulice Kozaračke je asfaltni, ravan, do raskrsnice neisprekidanom linijom podijeljen na dvije kolovozne trake, a od raskrsnice u pravcu ulice M.Banjevića, kolovozni zastor je jedinstven, gledano od pravca ulice J.Broza.Kolovozni zastor ulice Kozaračke koji vodi u pravcu parking prostora je asfaltni, ravan, jedinstven i namijenjen za kretanje vozila u oba smjera.Pomenuta raskrsnica je regulisana vertikalnom signalizacijom i saobraćajnim znakom Stop i to za vozila koja se kreću od pravca parking prostora u pravcu ul. Kozaračke.Dolaskom na lice mjsta motocikl .......... zatečen je u raskrsnici prevrnut na desnu bočnu stranu prednjim dijlom motocikla krenuto u pravcu ulice M.Banjevića gledano od pravca ul. Josipa Broza.Vozilo .......... je pomjereno sa lica mjesta zatečeno je u neposrednoj blizini, dok materijalni tragovi nijesu zatečeni na licu mjesta. </span>
</p>
<p>&nbsp;</p>
<p>
<span class="span1">Iz  nalaza i mišljenja stalnog sudskog vještaka saobraćajne struke S. D. od 10.09.2013. godine, proizilazi da je opasna situacija pretvorena u saobraćajnu nezgodu nastala na način što je vozač vozila „Mercedes 123“, .........., prilikom nailaska na saobraćajni znak „Stop“, i otpočinjanja radnje skretanje u lijevo, nije objektivno procijenio konkretnu saobraćajnu situaciju, već je ulazak na kolovoz ul. Kozaračke otpočeo na bezbjednom rastojanju od motocikla „Malaguti“ .........., pri čemu je direktno ušao u putanju kretanja ovog vozila koje se kretalo putem sa prvenstvom prolaza.Vozač vozila „Merceses 123“ .........., u trenutku kontakta upravljao je vozilom brzinom od oko 22,50 km/h, a pri opisanom načinu kretanja ovog vozila imao je vremensko-prostornih mogućnosti da na vrijeme uoči motocikl „Malaguti“ .........., i način kretanja vozila blagovremeno prilagodi postojećoj saobraćajnoj signalizaciji, propusti motocikl „Malaguti“ .........., koji je kroz raskrsnicu imalo prvenstvo prolaza, pa tek onda nastavi kretanje, što je bilo obavezan, a što nije uradio, pa ovakav način upravljanja vozilom predstavlja grešku u dijelu nepravilnog ulaska u raskrsnicu pri prolasku pored saobraćajnog znaka „STOP“, tj.neustupanja prvenstva prolaza, i osnovni je i jedini uzrok nastanka predmetne saobraćajne nezgode. Vozač motocikla „Malaguti“, u konkretnim saobraćajnim uslovima , na predmetnoj raskrsnici imao je prvenstvo prolaza, a u trenutku nastanka opasne situacije sa vozilom je zauzimao ispravan položaj na desnoj kolovoznoj traci, tako da vozač ovog vozila ni na koji način nije uticao na nastanak opasne situacije.Vozač vozila </span><span class="span1">motocikla „Malaguti“ .........., upravljao je brzinom od oko 35,00 km/h, koja je u okviru ograničenja za zonu predmetne raskrsnice a koja iznosi 50,00 km/h, a na pojavu opasne situacije nije imao vremensko-prostornih uslova da upotrebom radne kočnice pokuša izbjeći kontakt sa vozilom „Mercedes 123“ .........., jer mu je vozilo Mercedes 123“ .........., u putanju kretanja ušlo u veoma kratkom vremenskom intervalu, tj. u intervalu manjem od psiho-tehničke sekunde, pa u načinu upravljanja vozača motocikla „Malaguti“ .........., nema elemenata koji bi bili u uzročnoj vezi sa nastankom predmetne saobraćajne nezgode. </span>
</p>
<p>&nbsp;</p>
<p>
<span class="span1">Iz nalaza i mišljenje stalnog sudskog vještaka medicinske struke dr. Č.D. od 05.10.2013. godine sa medicinskom dokumentacijom na ime oštećene Č.M., proizilazi da je ista u predmetnom događaju zadobila povrede u vidu razderina u čeonom predjelu sa lijeve strane, dužine 4-5 cm, rane razderine u desnom slepoočnom predjelu, dužine 1,5 cm, koje povrede su nastale djelovanjem tupine mehaničkog oruđa, najvjerovatnije dok se Č.M. nalazila u svojstvu vozača motocikla, kada je došlo do sudara sa putničkim motornim vozilom, pa se navedene povrede u vrijeme nanošenja, pojedinačno i zbirno kvalifikuju kao laka tjelesna povreda.</span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog izdatog od UP PJ Podgorica pod br. 29-245/13-13629/2-3561 od 07.11.2013 godine, proizilazi da okrivljeni Đ.L. ranije nije osuđivan, i da ne prolazi kroz kaznenu evidenciju te Područne jedinice.</span>
</p>
<p>&nbsp;</p>
<p>
<span class="span1">Čl. 133 st.3 ZOBS-a na putevima propisuje da su učesnici u saobraćaju dužni da se pridržavaju ograničenja, zabrana i obaveza izraženih saobraćajnom signalizacijom,i da postupe u skladu sa njihovim značenjem.</span>
</p>
<p>
<span class="span1">U postupku je utvrđeno da se okrivljeni Đ.L. nije pridržavao naprijed citiranog saobraćajnog propisa, već je dana 07. jula 2013 godine, oko 11, 30 časova, na raskrsnici ulice Kozaračke i puta koji vodi prema parking prostoru ispred Hipotekarne banke, u Podgorici, ugrozio saobraćaj i doveo u opasnost život i tijelo ljudi, na način što je upravljao putničkim vozilom marke „Mecedes“, registarske oznake .........., putem koji vodi od navdenog parkinga u pravcu raskrsnice sa ulicom Kozaračkom, a da se nije pridržavao zabrane izražene postavljenim saobraćajnim znakom „STOP“-obavezno zaustavljanje, već je bez zaustavljanja, ušao u raskrsnicu u trenutku kada je ulicom Kozaračkom, nailazio motocikl marke „Malaguti“, registarske oznake .........., kojim je, iz pravca ulice Josipa Broza, upravljala oštećena Č.M., usljed kojih propusta je došlo do sudara vozila i motocikla, kojom prilikom je oštećena zadobila laku tjelesnu povredu u vidu rana razderina u čeono pedjelu sa lijeve strane i u desnom sljepočnom predjelu.</span>
</p>
<p>&nbsp;</p>
<p>
<span class="span1">Okrivljeni tokom postupka nije sporio da je predmetnog dana upravljao svojim autom marke „Mercedes“ reg.br. .........., i da je izlazio sa parking prostora ispred Hipotekarne banke, ustvrdivši da je stao na znak Stop, pogledao i lijevo i desno i vidio da nema nikoga, i tada kremuo da se uključuje desno, dajući desni žmigavac.Izjavio je da ne zna otkuda je ona došla, jer je nije vidio, prije nego je motorom Vespa udarila sa njegove lijeve strane u njegova vozačka vrata. Međutim, sud nije prihvatio navode odbrane okrivljenog koji je naveo da se na predmetnoj raskrsnici zaustavio na znak „Stop“, što je obesnaženo personalnim dokazom manifestovanom u svjedočkom iskazu svjdoka-oštećene Č.M. koja je navela da se predmetnog dana kretala veoma malom brzinom, možda nekih 20-ak km/h, i kada je izašla iz jedne blage krivine, u desno, odjednom je sa parking prostora Hipotekarne banke gdje postoji znak Stop, ispred sebe ugledala vozilo marke „Mercedes“,i odmah je pritisinula kočnice, ali nije uspjela izbjeći kontakt, pa je prednjim dijelom motora udarila u zadnja lijeva vrata vozila „Mercedes“, koji iskaz je sud prihvatio, i cijenio ga istintim.Pored toga, da se okrivljeni nije pridržavao citiranog saobraćajnog propisa sud je utvrdio kako iz zapisnika o uviđaju sa skicom lica mjesta, tako i iz nalaza i mišljenja vještaka saobraćajne struke, a koji nalaz i mišljenje je sud </span><span class="span1">prihvatio i cijenio ga stručnim, jasnim, preciznim i  zasnovanim na pravilma struke, a  koji je naveo da vozač vozila „Mercedes 123“ .........., u trenutku kontakta upravljao je vozilom brzinom od oko 22,50 km/h, a pri opisanom načinu kretanja ovog vozila imao je vremensko-prostornih mogućnosti da na vrijeme uoči motocikl „Malaguti“ .........., i način kretanja vozila blagovremeno prilagodi postojećoj saobraćajnoj signalizaciji, propusti motocikl „Malaguti“ .........., koje je kroz raskrsnicu imalo prvenstvo prolaza, pa tek onda nastavi kretanje, što je bio obavezan, a što nije uradio, pa ovakav način upravljanja vozilom predstavlja grešku u dijelu nepravilnog ulaska u raskrsnicu pri prolasku pored saobraćajnog znaka „STOP“, tj.neustupanja prvenstva prolaza, i osnovni je i jedini uzrok nastanka predmetne saobraćajne nezgode, dok na strani vozača vozila „Malaguti“ i njegovom načinu upravljanja motociklom  nema elemenata koji bi bili u uzročnoj vezi sa nastankom predmetne saobraćajne nezgode.Da je oštećena Č.M. u predmetnoj saobraćajnoj nezgodi zadobila laku tjelesnu povredu manifestovanu u vidu razderina u čeonom predjelu sa lijeve strane, dužine 4-5 cm, rane razderine u desnim slepoočnom predjelu, dužine 1,5 cm, sud je utvrdio iz medicinske dokumentacije izdate na ime oštećene, te nalaza i mišljenja vještaka medicinske struke kojeg je sud prihvatio, i cijenio stručnim, jasnim, preciznim, i zasnovanim na pravilima medicinske struke i nauke.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje Ovaj sud nalazi da su se u naprijed preduzetim radnjama okrivljenog Đ.L.a ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st.3 u vezi st. 1 Krivičnog zakonika, u odnosu na koje djelo je okrivljeni postupao sa eventualnim umišljajem, obzirom da je bio svjestan da svojim kršenjem saobraćajnih propisa može ugroziti saobraćaj i dovesti u opasnost život i tijelo ljudi, pa je na to pristao, dok je u odnosu na posljedicu manifestovanu u nastupanju lake tjelesne povrede kod oštećene Č.M. postupao sa svjesnim nehatom, budući da je bio svjestan da zabranjena posljedica može nastupiti, ali je olako držao da do toga neće doći.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve okolnosti od kojih zavisi izbor i visina krivične sankcije, pa je u odsustvu otežavajućih okolnosti, kao olakšavajuće okolnosti na strani okrivljenog cijenio njegove lične i porodične prilike, loše imovno stanje,  stav svjedoka-oštećene koja se nije pridružila krivičnom gonjenju niti je postavila imovinsko-pravni zahtjev, a posebno raniju neosuđivanost koja ukazujje da se ne radi o osobi koja je sklona vršenju krivičnih djela,  sa kojih razloga je sud imajući u vidu navedene okolnosti i njihov međusobni odnos, okrivljenom  izrekao uslovnu osudu,  kojom je istom utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.Dakle, sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava,već da se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka  sud je donio primjenom odredbi čl. 226, 227 i 229  Zakonika o krivičnom postupku, u visini od 143,00 eura, a isti se odnose na troškove vještačenja po vještaku medicinske struke u iznosu od 60,50 eura, troškove po vještaku saobraćajne struke  u iznosu od 82,50 eura,dokje sudski paušal u iznosu od 50,00 eura odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 ZKP-a, odlučeno je kao u izreci presude</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana  28.02.2014  godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                                      SUDIJA</span>
</p>
<p>
<span class="span1">Valentina Vukašinović                                              Larisa Mijušković-Stamatović</span>
</p>
<p>&nbsp;</p>
<p>&nbsp;</p>
<p>
<span class="span1">DN-a</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">     S u d i j a,</span>
</p>
<p>
<span class="span1">___________________</span>
</p>
<p>
<span class="span1">Postupljeno dana______________</span>
</p>
<p>
<span class="span1">Namještenik__________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
&nbsp;<br>
K.br. 524/07<br>
&nbsp;<br>
&nbsp;<br>
U IME NARODA<br>
&nbsp;<br>
&nbsp;<br>
OSNOVNI SUD U BARU, sudija Aleksandra Leković, kao predsjednik vijeća i&nbsp; sudija porotnika&nbsp; Nikolić Vidosave i Filipović Josipa, kao članova vijeća, sa zapisničarom Anom Ćirović, u krivičnom predmetu okrivljenog Ž.S., zbog krivičnog djela teško djelo protiv bezbjednosti javnog saobraćaja iz čl. 348 st. 3 KZ &nbsp;u vezi sa čl. 339 st. 3 u vezi sa st.1 KZ CG, po optužnici Osnovnog Državnog Tužioca&nbsp; iz Bara Kt.br. 468/07 od 16.10.2007. godine, nakon održanog glavnog javnog pretresa u prisustvu zastupnika optužbe Zamjenika VDT Višnje Medojević i branioca okrivljenog po službenoj dužnosti Đ. J. advokata iz B., a u odsustvu okrivljenog, dana 23.04.2009. godine donio je a dana 24.04.2009.godine javno objavio<br>
&nbsp;<br>
&nbsp;<br>
P R E S U D U<br>
&nbsp;<br>
&nbsp;<br>
Okrivljeni Ž. S., zvanog S., od oca K. i majke S., rodjene M., rodjen ... .godine u S., sa prebivalištem u .S , neoženjen, pismen, završio srednju školu;<br>
&nbsp;<br>
&nbsp;<br>
KRIV JE<br>
&nbsp;<br>
Zato što je:<br>
&nbsp;<br>
&nbsp;<br>
Dana 12. avgusta 2007.godine, oko 22,30 časova, na magistralnom putu B,-. na mjestu D.V. u B., upravljao u saobraćaju svojim putničkim vozilom marke „VW Pasat“, reg. ozn. ..., ne pridržavajući se saobraćajnih propisa ugrozio saobraćaj i doveo u opasnost život oštećenih A. J., A.A., A. S. i D. I., na način što je, protivno odredbama čl.22 st.1 Zakona o bezbjednosti saobraćaja na putevima („Sl. List RCG“ br.72/05), krećući se iz pravca B. prema U., otpočeo radnju preticanja, iako se prethodno nije uvjerio da to može da učini bez opasnosti za druge učesnike u saobraćaju, pri čemu je svoje vozilo doveo u poziciju fizičke prepreke vozilu marke „Ford fiesta“, reg. ozn. ..., kojim je upravljala A.J. krećući se iz pravca U. prema B., usled čega je došlo do kontakta vozila putem preklapanja lijevih čeonih regija, na prostoru lijeve saobraćajne trake smjera kretanja vozila „Pasat“, kojom prilikom su oštećeni u vozilu „Ford fiesta“ zadobili povrede i to: A.A. je zadobila tešku tjelesnu povredu-nagnječenje glave, oguljotine u predjelu donje vilice sa lijeve strane i u lijevom jagodičnom predjelu, nagnječenje u predjelu lijevog koljenog zgloba i u predjelu lijevog kuka i naprsnuće čašice lijevog zgloba kuka, u centralnom dijelu, bez dislokacije; A.B. je zadobila laku tjelesnu povredu – mnogobrojne rane razderine u desnom čeonom i jagodičnom predjelu, mnogobrojne oguljotine u desnom čeonom i jagodičnom predjelu, krvni podliv zida trbuha sa lijeve strane, krvni podliv u predjelu lijeve butine; A.J. je zadobila laku tjelesnu povredu – oguljotine u lijevom jagodičnom predjelu ; D.I. je zadobila laku tjelesnu povredu-nagnječenje glave u lijevom jagodičnom predjelu;<br>
&nbsp;<br>
- čime je izvršio krivično djelo – teško djelo protiv bezbjednosti javnog saobraćaja iz čl. 348 st.&nbsp; 3 u vezi čl. 339 st. 3 u vezi st. 1&nbsp; Krivičnog zakonika.<br>
&nbsp;<br>
&nbsp;<br>
Pa mu sud primjenom čl. 4,32,36,42, 52,53 i 54 Krivičnog Zakonika CG i čl. 359,360 i 364 ZKP-a izriče<br>
&nbsp;<br>
&nbsp;<br>
USLOVNU OSUDU<br>
&nbsp;<br>
&nbsp;<br>
&nbsp;<br>
Kojom mu utvrdjuje kaznu zatvora u trajanju od 6 (šest) mjeseca i istovremeno odredjuje da se kazna neće izvršiti ukoliko okrivljeni u roku od 2 (dvije) godine ne izvrši novo krivično djelo.<br>
&nbsp;<br>
Svjedoci oštećeni &nbsp;A.J., A.A., A.B. i D.I. se radi ostvarivanja imovinsko pravnog zahtjeva upućuju na parnicu.<br>
&nbsp;<br>
Okrivljeni je dužan da plati troškove krivičnog posutpka u iznosu od 350 ,00 € u roku od 8 dana od pravosnažnosti presude pod prijetnjom izvršenja.<br>
&nbsp;<br>
&nbsp;<br>
O b r a z l o ž e n j e<br>
&nbsp;<br>
&nbsp;<br>
Optužnicom Osnovnog državnog tužioca&nbsp; iz Bara Kt.br. 468/07 od 16.10.2007. godine okrivljenom je stavljeno na teret da je izvršio krivično djelo bliže opisano u izreci presude.<br>
&nbsp;<br>
Glavni pretres je održan u odsustvu okrivljenog a shodno rješenju Krivičnog vijeća ovog suda Kv. br. 87/09 od 03. 03. 2009. godine.<br>
&nbsp;<br>
Okrivljeni je u svojoj odbrani u prethodnom postupku u bitnom naveo da je dana 12.08.2007.godine oko 23,00 časa upravljao svojim PMV marke „Pasat“, reg. ozn. ... &nbsp;kojim se kretao magistralnim putem iz pravca B. u pravcu U.. Dolaskom u mjesto D. V. vidio je da se ispred njega kreće jedno vozilo malom brzinom, po njegovoj procjeni nekih 20 do 30 km/h, te je u namjeri da to vozilo pretekne uključio lijevi žmigavac i prešao na lijevu stranu i započeo preticanje. Prije toga je pogledao i učinilo mu se da iz suprotnog pravca nije bilo nijedno vozilo i da je put slobodan, te da se zbog toga i odlučio na preticanje. Medjutim, u jednom momentu, dok je bio naspram vozila koje je preticao i koje je skoro pretekao, iz suprotnog pravca se pojavilo jedno vozilo sa kojim je tada ostvario kontakt. Istakao je da je pokušao da izbjegne kontakt sa tim vozilom, te je zbog toga pošao malo udesno koliko mu je to dozvoljavalo vozilo koje je preticao, ali da ipak nije uspio. Prednjom stranom svog vozila je udario u bočnu stranu drugog vozila, na strani na kojoj se nalazi vozač. Dodao je da se tom prilikom kretao brzinom od oko 60 km/h, te da je kolovoz bio suv, a na mjestu na kojem je vršio preticanje to&nbsp; nije bilo dozvoljeno.<br>
&nbsp;<br>
U dokaznom postupku sud je proveo sledeće dokaze saslušanjem oštećenih: A.J., A.A., A.B., D.I., &nbsp;pročitan je zapisnik Uprave policije - Područne jedinice B. br. .... &nbsp;o uviđaju saobraćajne nezgode od 12.08.2008. godine, pročitana su dva zapisnika MUP-a CG-CB B. o ispitivanju&nbsp; vozača da li ima alkohola u organizmu i to za okrivljenog Ž. S. i oštećenu A. J. od 12.08.2007. godine, pročitan je&nbsp; nalaz i mišljenje vještaka saobraćajne struke ing. M.Š. od septembra 2007.godine, nalaz i mišljenje sudskog vještaka medicinske struke dr. D. Č. od 26.09.2007. godine, izvršen je uvid u skicu lica mejsta saobraćajne nezgode<br>
&nbsp;<br>
Oštećeni A.J. je u bitnom navela da je kritičnog dana upravljala PMV marke „Ford fiesta“, reg. ozn. ... &nbsp;i da se kretala iz pravca D. V. u pravcu B. i da se kretala svojom kolovoznom trakom. Sa njom u vozilu su bili i njena sestra S., tetka A. i sestra od tetke D.I.. U jednom momentu je primijetila da je vozilo koje je išlo ispred nje naglo skrenulo udesno, dok joj je iz suprotnog pravca njenom kolovoznom trakom išlo u susret vozilo koje je vršilo preticanje kolone. Pokušala je da izbjegne sudar sa tim vozilom, te je koliko je to bilo moguće skrenula desno. Medjutim, do sudara je ipak došlo tako što je to vozilo svojim prednjim krajem udarilo u lijevu stranu njenog vozila, kao i prednji lijevi dio njenog vozila. Od udara je zadobila lake tjelesne povrede, dok su njena sestra S. i tetka A. zadobile teže povrede zbog kojih su bile na bolničkom liječenju u B., a D.I. povrede koje su označene kao lake. Pridružila se krivičnom gonjenju protiv okrivljenog i postavila imovinsko pravni zahtjev koji nije precizirala.<br>
&nbsp;<br>
Oštećena A.A. je u bitnom navela je da je kritičnom prilikom vraćala sa posla i da je bila suvozač u vozilu kojim je upravljala A.J., te da su se kretali iz pravca V. p. u pravcu B. Istakla je da se ne sjeća predmetne nezgode, niti kako je do nje došlo. Jedino čega se sjeća je da se našla u bolnici u kojoj je provela 5-6 dana. Tom prilikom je zadobila povredu preloma kuka, te je četiri mjeseca bila na kućnom liječenju i na štakama. Pridružila se krivičnom gonjenju protiv okrivljenog i postavila imovinsko pravni zahtjev koji nije precizirala.<br>
&nbsp;<br>
Oštećena&nbsp; A.B. je u bitnom navela da je kritičnom prilikom bila u vozilu kojim je upravljala J. i da je sjedela na zadnjem sjedištu, iza vozača. U jednom trenutku vidjela je da ispred njih ide jedno vozilo, koje se kretalo „cik cak“ po ulici te tada je čula svoju sestru kako kaže „vidi šta radi ova budala“. U jednom trenutku to auto je uspjelo da pobjegne desno uz ulicu. Kada je podigla glavu vidjela kako svjetlo ide direktno u njih. Više se ničega nije mogla sjetiti. Dodaje da je u predmetnoj nezgodi zadobila povrede po licu, te da joj je čitavo lice unakaženo. Usled ovih povreda je provela na bolničkom liječenju. Pridružila se krivičnom gonjenju protiv okrivljenog i postavila imovinsko pravni zahtjev koji nije precizirala.<br>
&nbsp;<br>
Oštećena D.I. je u bitnom navela da&nbsp; je kritičnom prilikom bila saputnik u vozilu kojim je upravljala A.J., te da su se tom prilikom kretali iz pravca U. u pravcu B.. Na dijelu puta kod D. V. je naišlo vozilo iz suprotnog pravca koje je vršilo preticanje drugog vozila. Zapazila je da se to vozilo kretalo čudno, čas lijevo, čas desno. U jednom momentu to vozilo je svojim prednjim krajem udarilo u vozilo u kojem su se oni nalazili. Istakla je da, iako je sjedela je na zadnjem sjedištu vozila, vidjela je kretanje vozila koje ih je udarilo. Misli da se to vozilo kretalo velikom brzinom. Usled tog udarca zadobila je lake tjelesne povrede. Pridružila se krivičnom gonjenju protiv okrivljenog i postavila je imovinsko pravni zahtjev koji nije precizirala.<br>
&nbsp;<br>
U zapisniku Uprave policije-Područne jedinice B. br. .... o uviđaju saobraćajne nezgode od 12.08.2008. godine predstavljeno je mjesto nezgode,&nbsp; navedeni su podaci u očesnicima u nezgodi, dat je opis lica mjesta, te navedena oštećenja na vozilu i povredjena lica, dok je na skici predstavljen&nbsp; opis lica mjesta sa zatečenim tragovima, te položaj vozila nakon nezgode.<br>
&nbsp;<br>
U zapisniku MUP-a CG-CB B. o alkoholisanosti o na ime okrivljenog Ž. S., od 12.08.2007. godine je navedeno da isti nije imao alkohola u organizmu.<br>
&nbsp;<br>
U zapisniku MUP-a CG-CB B. o alkoholisanosti o na ime na ime oštećene A. J. se utvrđuje da se utvrđuje da&nbsp; je ista bila u trijeznom stanju sa 0,00 promila alkohola u organizmu.<br>
&nbsp;<br>
U nalazu i mišljenju vještaka saobraćajne struke ing. M. Š. od septembra 2007.godine je navedeno da se saobraćajna nezgoda dogodila dana 12.08.2007.godine, oko 22,30 časova, na magistralnom putu pravac U.-B., u mjestu tzv. D.V.. U predmetnoj saobraćajnoj nezgodi učestvovali su PMV marke „VW Pasat“, reg. ozn. ... , kojim je upravljao Ž.S.i PMV marke „Ford fiesta“, reg. ozn. ... , kojim je upravljala A.J., a u kojem vozilu su se kao saputnici nalazili A.A., A. S. i D. I.. Ž. je upravljao vozilom&nbsp; magistralnim putnim pravcem od Bara prema U., oštećena A.J. je upravljala vozilom magistralnim putnim pravcem od U. prema B. . Kritični potez puta, gledano od B. prema U., pripada zoni ograničenja brzine kretanja na 60 km/h. Fizički kontakt izmedju PMV „VW Pasat“ i PMV „Ford fiesta“ je ostvaren na prostoru lijeve saobraćajne trake, smjera kretanja putničkog vozila marke „VW Pasat“ kojim je upravljao Ž., na način što je došlo do preklapanja čeonih lijevih regija, nakon čega je nastupilo rotiranje vozila marke „VW pasat“ u suprotnom smjeru kretanja i zaustavljanja na sredini puta, smjer kretanja vozila marke „ VW Pasat“. Usled ove saobraćajne nezgode vozač i saputnici u vozilu marke „Ford fiesta“ su zadobili tjelesne povrede, te je na vozilima nastupila materijalna šteta. Putničko vozilo marke „VW Pasat“ je voženo brzinom u dijafazonu 58-64 km/h, a putničko vozilo marke „Ford Fiesta“ brzinom od oko 60 km/h, neposredno prije čeonog sudara vozila. U fazi mimoilaženja vozila nastupila je incidentna situacija jer je vozač vozila marke „VW Pasat“ vršio izmicanje vozila kojim je upravljao na lijevo, pa je u toj fazi zahvatio prostor lijeve saobraćajne trake, oko 1,5 m neposredno u trenutku sudara. U toj fazi vozač vozila marke „Ford fiesta“ se nalazio na prostornoj distanci oko 21 m prije tačke sudara, te isti nije mogao izbjeći nezgodu putem zaustavljanja vozila. Vještak zaključuje da je do predmetne nezgode došlo usled propusta u vožnji od strane vozača, putničkog vozila marke „VW Pasat“. Propust se ogleda u tome što isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, a time ni bezbjedni razmak izmedju vozila kojim je upravljao i putničkog vozila marke „Ford fiesta“ koje se kretalo iz suprotnog smjera kretanja, već je izvršio izmicanje vozila od desne prema lijevoj ivici puta, smjera kretanja, u cilju preticanja NN vozila, a da se tom prilikom nije prethodno uvjerio i da nije utvrdio da tu radnju može bezbjedno obaviti bez opasnosti za druge učesnike u saobraćaju, već je istu izvršio i doveo vozilo u prostornu poziciju fizičke prepreke vozaču putničkog vozila marke „Ford fiesta“, u trenutku kada se to vozilo nalazilo na opasnoj prostornoj udaljenosti. Usled navedenog je došlo do čeonog sudara vozila na prostoru lijeve saobraćajne trake, smjera kretanja vozila marke „VW Pasat“. Tom prilikom su vozač vozila marke „Ford fiesta“, kao i saputnici u tom vozilu zadobili tjelesne povrede, a na&nbsp; vozilima&nbsp; pričinjena naprijed navedena materijalna šteta.<br>
&nbsp;<br>
U nalazu i mišljenju sudskog vještaka medicinske struke dr. D. Č. od 26.09.2007. godine je navedeno da su u predmetnoj saobraćajnoj nezgodi povrijedjeni A.B., A.A., A.J., D.I. i Ž. Sabahudin. Da je A.B. u predmetnoj saobraćajnoj nezgodi zadobila povrede: mnogobrojne rane razderine u desnom čeonom jagodičnom predjelu od kojih je najveća 6 cm i mnoštvo sitnih, mnogobrojne oguljotine u desnom čeonom i jagodičnom predjelu, krvni podliv zida trbuha sa lijeve strane, te krvni podliv u predjelu lijeve butine. Navedene povrede predstavljaju u vrijeme nanošenja, pojedinačno i zbirno procijenjenu, laku tjelesnu povredu, te da su&nbsp; povrede nastale djelovanjem tupine mehaničkog orudja, vjerovatno dok se ista nalazila u svojstvu suvozača u vozilu, kada je došlo do sudara sa drugim vozilom. A.A. je u predmetnom dogadjaju zadobila povrede: nagnječenje glave, oguljotina u predjelu donje vilice sa lijeve strane i u lijevom jagodičnom predjelu, nagnječenje u predjelu lijevog koljenog zgloba i u predjelu lijevog kuka, naprsnuće čašice lijevog zgloba kuka, u centralnom dijelu, bez dis lokacije.&nbsp; Naprsnuće&nbsp; čašice lijevog zgloba kuka, samo za sebe je kvalifikovano kao obična teška tjelesna povreda, dok su ostale povrede pojedinačno i zbirno kvalifikovane kao laka tjelesna povreda, te vještak zaključuje da je A.A. zadobila običnu tešku tjelesnu povredu.. Povrede su nastale djelovanjem tupine mehaničkog orudja, vjerovatno dok se ista nalazila u svojstvu putnika u vozilu, kada je došlo do sudara sa drugim vozilom. A.J.&nbsp; je u predmetnom dogadjaju zadobila povredu u vidu oguljotine u lijevom jagodičnom predjelu promjera 10 x 3 cm, te da je&nbsp; ista u vrijeme nanošenja kvalifikovana kao laka tjelesna povreda. Vještak zaključuje da je povreda nastala djelovanjem tupine mehaničkog orudja, vjerovatno dok se ista nalazila u svojstvu vozača u vozilu &nbsp;kada je došlo do udara lijevim prednjim dijelom glave o stub vrata vozača, vjerovatno prilikom sudara sa drugim vozilom. D.I. je u predmetnom dogadjaju zadobila povredu nagnječenje glave u lijevom jagodičnom predjelu, te da je navedena povreda u vrijeme nanošenja kvalifikovana kao laka tjelesna povreda, te da je&nbsp; nastala djelovanjem tupine mehaničkog orudja, vjerovatno dok se ista nalazila u svojstvu suvozača u vozilu, kada je došlo do sudara sa drugim vozilom. Ž. S. je u predmetnom dogadjaju zadobio povredu u vidu nagnječenja glave u desnom čeonom predjelu, sa otokom. Navedena povreda je u vrijeme nanošenja kvalifikovana kao laka tjelesna povreda. Povreda je nastala djelovanjem tupine mehaničkog orudja, vjerovatno dok se isti nalazio u svojstvu vozača u vozilu, kada je došlo do sudara sa drugim vozilom.<br>
&nbsp;<br>
Sud je na glavnom pretresu donio rješenje da se u dokaznom postupku neće izvoditi dokaz pribavljanjem izvoda iz kaznene evidencije za okrivljenog, jer je okrivljeni rođen u S., BH, pa bi izvođenje ovog dokaza očigledno vodilo odugovlačenju krivičnog postupka.<br>
&nbsp;<br>
Ocjenom izvedenih dokaza utvrdjeno je da je okrivljeni izvršio krivično djelo koje mu se stavlja na teret na način bliže opisan u izreci presude. Tokom postupka je nesporno utvrđeno da je okrivljeni dana 12. avgusta 2007.godine, oko 22,30 časova upravljao marke „VW Pasat“, reg. ozn. ... kojim se kretao iz pravca B. u pravcu U. . Dolaskom u mjesto D.V. je otpočeo radnju preticanja a da se prethodno nije uvjerio da iz suprotnog smjera nema vozila, odnosno da radnju preticanja može da izvrši bez opasnosti za druge učesnike u saobraćaju. Na taj način je&nbsp; okrivljeni&nbsp; svoje vozilo doveo u poziciju fizičke prepreke vozilu koje je dolazilo iz suprotnog smjera kretanja marke „Ford fiesta“, a kojim je upravljala A.J..&nbsp; Usled toga je na prostoru lijeve saobraćajne trake smjera kretanja vozila kojim je upravljao okrivljeni Ž. došlo do kontakta sa vozilom kojim je upravljala oštećena A.J., na način što je došlo&nbsp; do preklapanja lijevih čeonih regija. U predmetnoj saobraćajnoj nezgodi je oštećena A.A. zadobila tešku tjelesnu povredu, dok su A.J., A.B. i D.I., zadobile lake tjelesne povrede koje su bliže opisane u izrici presude.<br>
&nbsp;<br>
Okrivljeni Ž. je saobraćajnu nezgodu prouzrokova postupajući protivno odredbama čl. 22 st.1 Zakona o bezbijednosti saobraćaja na putevima (’’SL.list RCG’’ br. 72/05), kojom je propisano da vozač koji namjerava da na putu izvrši neku radnju vozilom (uključivanje vozilau saobraćaj, pomeranje vozila udesno ili ulijevo, mijenjanje saobraćajne trake, preticanje, obilaženje zaustavljanje, skretranje udesno ili ulijevo, polukružno okretanje, vožnja unazad, preticanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu vodeći pri tome računa o položaju vozila, pravcu i brzini kretanja. Konkretnom prilikom okrivljeni je postupao suprotno citiranom propisu. Utvrđeno činjenično stanje nesporno proizilazi iz svih provedenih dokaza na glavnom pretresu.&nbsp; Naime, iz nalaza i mišljenja vještaka saobraćajne struke, koji sud u cjelosti prihvata kao jasan, stručan i objektivan, nesporno je utvrđeno da je okrivljeni prouzrokovao predmetnu nezgodu jer je preduzeo radnju izmicanja u lijevu stranu, a da se tom prilikom nije prethodno uvjerio i nije utvrdio da tu radnju može bezbjedno obaviti bez opasnosti za druge učesnike u saobraćaju, u konkretnom slučaju oštećenih. Utvrdjeno činjenično stanje takodje proizilazi i iz iskaza saslušanih svjedoka oštećenih, te iz samog iskaza okrivljenog, koji nije sporio da je preduzeo radnju preticanja vozila koje se nalazilo ispred njega. U ovoj saobraćajnoj nezgodi oštećena A.A. je zadobila tešku tjelesnu povredu, dok su A.J., A.B. i D.I., zadobile lake tjelesne povrede je zadobio tešku tjelesnu povredu, što je utvrdjeno iz nalaza i mišljenja vještaka medicinske stuke, koji sud u cjelosti prihvata kao jasan, stručan i objektivan.<br>
&nbsp;<br>
Postupajući na navedeni način okrivljeni je ostvario uzrok saobraćajne nezgode. Okrivljeni je bio svjestan da usled svog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na osnovno krivično djelo ugrožavanje javnog saobraćaja iz čl. 339 st. 3 Krivičnog Zakonika CG, okrivljeni je postupao sa svjesnim nehatom. Kao posledica izvršenja osnovnog krivičnog djela nastupila je teška tjelesna povreda kod oštećene A. A., dok su oštećene A. &nbsp;S.,&nbsp; A.J. i&nbsp; D.I. zadobile&nbsp; lakše tjelesne povrede, a okrivljeni je u odnosu na nastale teže posledice postupao sa nehatom. Kako je utvrdjeno da je okrivljeni ostvario sva subjektivna i objektivna obilježja krivičnog djela koje mu je stavljeno na teret to je i oglašen krivim.<br>
&nbsp;<br>
Odlučujući se za krivičnu sankciju na strani okrivljenog sud je cijenio sve olakšavajuće i otežavajuće okolnosti iz čl. 42 Krivičnog Zakonika CG. Od olakšavajućih okolnosti na strani okrivljenog sud je cijenio lične prilike jer se radi o mladoj osobi rodjenoj 1989.godine. Otežavajućih okolnosti na strani okrivljenog nije bilo. Imajući sve ovo u vidu sud je okrivljenom izrekao uslovnu osudu kojom je utvrdio kaznu zatvora u trajanju od 6 mjeseca i istovremeno odredio da se kazna neće izvršiti ukoliko okrivljeni u roku od&nbsp; dvije godine ne izvrši novo krivično djelo Po mišljenju suda izrečena uslovna osuda odgovara težini krivičnog djela i krivičnoj odgovornosti okrivljenog i predstavlja mjeru kojom će se svrha izricanja uslovne osude u potpunosti postići.<br>
&nbsp;<br>
Na osnovu č1.212 st.2 ZKP-a svjedci-oštećeni A.J., A.A., A.B. i D.I. se radi ostvarivanja imovinsko-pravnog zahtjeva upućuju na parnicu, budući da do zaključenja glavnog pretresa nijesu precizirali svoje imovinsko pravne zahtjeve, niti u spisima predmeta postoje dokazi na osnovu kojih bi sud mogao o istom da odluči.<br>
&nbsp;<br>
Odluku o troškovima krivičnog postupka sud je zasnovao na odredbi čl. 202 st. 1 ZKP-a u ukupnom iznosu od 350,00 Eura. Dosuđeni iznos se odnosi na troškove vještaka medicinske struke u iznosu od 121 eura, troškovi vještaka saobraćajne&nbsp; struke u iznosu od 88 eura, troškovi branioca po službenoj dužnosti u iznosu od&nbsp;&nbsp; 100 €, i paušalni iznos koji je odredjen prema trajanju i složenosti krivičnog postupka i imovinskim prilikama optuženog.<br>
&nbsp;<br>
Sa izloženog odlučeno je kao u izreci.<br>
&nbsp;<br>
&nbsp;<br>
OSNOVNI SUD U BARU<br>
Dana 24.04.2009 godine<br>
&nbsp;<br>
&nbsp;<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA SUDIJA<br>
Ana Ćirović &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aleksandra Leković<br>
&nbsp;<br>
&nbsp;<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 15 dana od dana prijema pismenog otpravka presude.<br>
&nbsp;<br>
&nbsp;<br>
&nbsp;<br>
&nbsp;<br>
DNA:1 x spisi<br>
1 x ODT<br>
1 x braniocu okrivljenog po služ.dužnosti<br>
1 x okrivljenom na oglasu tablu<br>
1 x oštećenom nakon pravosnažnosti<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
.p8{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:justify;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Arial;font-size:14pt;}
.s1{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span>			</span>
</p>
<p class="p2">
<span class="s1">K. br. 	140/12</span>
</p>
<p class="p1">
<!--Image link to '0.jpg' can be here-->
</p>
<p class="p1">
<span>						</span>
</p>
<p class="p1">
<span>			</span>
</p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, u krivičnom predmetu protiv okrivljenog D.D.a, iz Podgorice, S.Z.a bb, zbog krivičnog djela krađa iz čl. 239 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, KT. br. 16/11 od 20. 03. 2012. godine, nakon održanog glavnog i javnog pretresa u prisustvu zamjenika ODT-a u Bijelom Polju Ljubice Jelić, okrivljenog D.D.a i oštećene P.M., dana 08.11 2012. godine,  donio je i objavio, </span>
</p>
<p class="p5"></p>
<p class="p5"></p>
<p class="p5">
<span>P R E S U D U</span>
</p>
<p class="p6"></p>
<p class="p4"></p>
<p class="p4">
<span>	Okrivljeni D.D., od oca M., majke M., rođene Č., rođen .... godine u Podgorici, sa prebivalištem u mjestu rođenja, naselje S.Z.a bb, oženjen, otac dvoje maloljetne djece, završio SSS, lošeg imovnog stanja, osuđivan presudom Osnovnog suda u Nikšiću K. br. 669/10 od 05.07.2011. godine, zbog krivičnog djela iz čl. 339. KZ kojom mu je izrečena kazna zatvora od 90 dana uslovno za jednu godinu,</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>K R I V    J E</span>
</p>
<p class="p7"></p>
<p class="p4"></p>
<p class="p4">
<span>	- Zato što je:</span>
</p>
<p class="p4"></p>
<p class="p4">
<span> 	- Dana 26.12.2010. godine u naselju Ribarevine, opština Bijelo Polje, oduzeo tri aluminijumske felne i tri gume, ukupne vrijednsoti 253,80 €, sa putničkog motornog vozila marke "Volvo V70", vlasništvo oštećene P.M., u namjeri da prisvajanjem navedenih stvari, sebi pribavi protivpravnu imovinsku korist, </span>
</p>
<p class="p4"></p>
<p class="p4">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p4"></p>
<p class="p4">
<span>	-pa mu sud primjenom citiranog zakonskog propisa  i čl. 2, 4, 5, 13, 15, 32, 36, 42, 52, 53 i 54 Krivičnog zakonika (Kz-a) i čl. 226, 229, 239 i 374 Zakonika o krivičnom postupku (Zkp-a),  i z r i č e,</span>
</p>
<p class="p6"></p>
<p class="p8">
<span>USLOVNU OSUDU</span>
</p>
<p class="p9"></p>
<p class="p9"></p>
<p class="p10">
<span>Kojom mu utvrđuje kaznu zatvora od 6 (šest) mjeseci  i istovremeno određuje da se ista neće izvršiti ukoliko okrivljeni u roku od 2 (dvije ) godine ne izvrši novo krivično djelo. </span>
</p>
<p class="p11"></p>
<p class="p10">
<span>Okrivljeni se obavezuje da na ime paušala plati ovom sudu iznos od 30,00 €, kao i na ime ostalih troškova krivičnog postupka iznos od 66,00€, koje iznose će uplatiti na račun Depozita novčanih kazni, troškova postupka i paušala br. 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih dužan dostaviti krivičnoj pisarnici ovog suda.</span>
</p>
<p class="p10"></p>
<p class="p10">
<span>Okrivljeni se istovremeno obavezuje da oštećenoj P.M.na ime imovinsko pravnog zahtjeva, plati iznos od 253,80€, u roku od 15 dana, po pravosnažnosti presude, pod prijetnjom prinudnog izvršenja. </span>
</p>
<p class="p10"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnim predlogom Osnovnog državnog tužilaštva u Bijelom Polju, Kt. br. 16/11 od 20.03.2012. godine, optužen je D.D. iz Podgorice, da je izvršio krivično djelo krađa iz čl. 239 st. 1 Krivičnog zakonika.</span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu zamjenika ODT-a u Bijelom Polju Ljubice Jelić, okrivljenog D.D.a i oštećene P.M..  </span>
</p>
<p class="p4"></p>
<p class="p4">
<span>	U završnoj riječi zamjenik ODT-a u Bijelom Polju je izjavila da ostaje pri podnijetom optužnom predlogu, jer iz izvedenih dokazaa, proizilazi da je okrivljeni izvršio krivično djelo koje mu je stavljeno na teret i predložila je sudu da okrivljenog oglasi krivim i da mu izrekne uslovnu osudu.</span>
</p>
<p class="p4"></p>
<p class="p4">
<span>	Oštećena P.M.a u završnoj riječi izjavila je da se ne pridružuje krivičnom gonjenju protiv okrivljenog a postavila je imovinsko pravni zahtjev u iznosu od 253,80 €. </span>
</p>
<p class="p4"></p>
<p class="p4">
<span>	Okrivljeni D.D.  u svojoj odbrani u bitnom je naveo da je posjedovao vozilo marke "Volvo V70" koje je u novembru mjesecu 2010. godine, zamijenio za vozilo marke "Golf II" vlasništvo P.M. s tim da mu M.a doplati iznos od 200,00 € a koji novac je M.a trebala da mu donese za nedjelju dana, što nije učinila. Kazao je da je više puta pozivao M.u i ona mu je obećavala da će donijeti novac što nije učinila. Dana 25.12.2010. godine, čuo se telefonom sa M.om i navodi da mu je ona tada kazala da dođe u Bjelo Polje kako bi mu tamo dala novac. Kada je došao u Bijelo Polje pozvao je M.u a ona mu je tada rekla da se nalazi u Kolašinu a da se vozilo nalazi u naselju Ribarevine i navodno mu je kazala da on sa vozila skine felne i da na taj način namiri dug koja ona ima prema njemu. On je kako navodi došao u naselje Ribarevine gdje je zatekao vozilo marke "Volvo" a zatim je od jednog taksiste posudio ključ br.19 i zatim sa vozila marke "Volvo" skinuo felne sa gumama a zatim taksisti vratio ključ, gume - točkove ubacio je u svoje vozilo i vratio se za Podgoricu. Iz Podgorice je krenuo oko 21:00 h a vratio se oko 03,00 h ujutru. Sjutradan naveo je da je došla policija na njegova vrata i da su ga priveli jer ga je M.a prijavila da je pretukao i da joj je ukrao felne sa gumama. </span>
</p>
<p class="p4"></p>
<p class="p9">
<span>	U završnoj riječi okrivljeni je negirao izvršenje krivičnog djela stavljenog mu na teret, no ako sud nađe krivicu na njegovoj strani molio je da ga što blaže kazni.  </span>
</p>
<p class="p4">
<span>	</span>
</p>
<p class="p10">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao u svojstvu svjedokinje oštećenu P.M.u pročitao iskaze svjedoka C.B.a i C.M.a, pročitao zapisnik o uviđaju od 29. 12. 2010 godine, pročitao nalaz i mišljenje vještaka ecc. struke D.Ć.a od 23. 02. 2011 godine i izvršio uvid u izvod iz KE na ime okrivljenog.    </span>
</p>
<p class="p10">
<span> </span>
</p>
<p class="p4">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 370 st. 3 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo krađa za koje je kriv, iz sledećih razloga.</span>
</p>
<p class="p4"></p>
<p class="p4">
<span>	Naime sud je cijenio iskaz svjedokinje P.M. koja u svom iskazu datom tokom istražnog postupka u bitnom navodi, da joj je dana 26.12.2010. godine, stigla poruka od D.D.a u kojoj je pisalo "Hoćeš li da kupiš djelove za Volvo, gume i felne" . Navela je da ona na ovu poruku nije odgovarala a D. je zatim pozvao telefonom i rekao joj da je skinuo tri aluminijske felne i polomio staklo na njenom vozilu marke "Volvo" koje je bilo parkirano ispred servisa C.M.a u mjestu Ribarevine kod Bijelog Polja. Dalje je navela kako joj je D. kazao da je i dan prije oduzeo njeno vozilo marke "Golf" za koje je rekao da ga neće vratiti dok ona ne počne da se zabavlja sa njim. </span>
</p>
<p class="p4">
<span>	U svom iskazu datom na glavnom pretresu svjedokinja P. je navela da je posjedovala vozilo marke "Golf" reg oznasa PG DA 292 koje je prodavala. Navela je da se javio na oglas D.D. koji se interesovao za ovo vozilo i dogovorili su se da se nađu u mjestu Zlatica kako bi on - D. pogledao vozilo. Navela je da je dovezla vozilo "Golf" u mjesto Zlatica, našla se sa D.em i tokom razgovora on joj je predložio da zamijene vozila na način da ona njemu da vozilo marke "Golf", a on njoj vozilo marke "Volvo" i doplati 250,00 €, na šta je ona pristala s tim što je iznos od 250,00 € trebao da joj plati u roku od mjesec dana. Dalje je kazala da D. nije ispoštovao dogovor pa ga je ona nekolika puta zvala telefonom na koje pozive se on nije javljao. Dalje je kazala da je vozilom marke "Volvo" od dana zamjene, upravljala desetak dana i jednog dana krećući se magistralom vozilo se pokvarilo u mjestu Ribarevine, pa ga je ona ostavila kod Auto servisa C. gdje je vozilo ostalo dva - tri mjeseca, obzirom da serviser nije mogao da ga popravi. Navela je i da je, jednog dana pozvao C. vlasnik auto servisa i kazao joj da su sa vozila marke "Volvo" otuđene tri felne i ona je sjutra dan došla u Bijelo Polje odnosno Ribarevine i vidjela u kakvom je stanju vozilo. U policiji, navela je, pokazali su joj snimak sa pumpe i prepoznala je D.D.a. Upozorena na razlike svjedokinja je navela da ostaje pri iskazu datom na glavnom pretresu a kazala je da je isto pričala i tokom istrage s tim što je to po njenom mišljenju neprecizno unijeto u zapisniku.</span>
</p>
<p class="p4"></p>
<p class="p4">
<span>	Sud je cijenio iskaz svjedoka  C.B.a koji u bitnom navodi da je radnik na benzijskoj pumpi u mjestu Ribarevine i u noći 25/26.12.2010. godine, radio je u noćnoj smjeni. Negdje oko 01:00 h u prostorije pumpe došla su dva njemu nepoznata momka i tražili su ključ kako bi odvili šarafe na točkovima nekog vozila. Do pumpe su došlli vozilom marke "Golf II". On im je posudio ključ za odvijanje šarafa s tim što taj ključ nije imao krak sa brojem ključa "19". Desetak minuta nakon što im je posudio ključ ova lica su ključ njemu vratila kazavši da im ne odgovara, nakon čega su se udaljili. Iskaz ovog svjedoka sud je u potpunosti prihvato kao jasan određen i objektivan. </span>
</p>
<p class="p4"></p>
<p class="p4">
<span>   	 Sud je cijenio iskaz svjedoka C.M.a koji u svom iskazu u bitnom navodi da je u mjestu Ribarevine posjedovao objekat u kome se bavio servisiranjem vozila a posjedovao je i kamion za šlepanje pokvarenih vozila. Naveo je da se sjeća da je dobio telefonski poziv od P.M. koja mu je tada saopštila da joj je vozilo pokvareno i tražila je od njega da dođe na lice mjesta kako bi popravio vozilo. Po dolasku u mjesto Rogov Krš, pored puta zatekao je vozilo marke "Volvo". Ustanovio je da je na vozilu pokvaren motor i zatim je vozilo utovario na "Šlepu" i dovezao ga do njegove garaže u mjestu Ribarevine. Vozilo je ostalo na ovom mjestu nekih dva do tri mjeseca i jednog jutra kada je prišao vozilu primijetio je da nedostaju tri felne sa gumama s tim što on nije znao ko je felne skinuo. Iskaz ovog svjedoka sud je u potpunosti prihvato kao jasan određen i objektivan. </span>
</p>
<p class="p4"></p>
<p class="p4">
<span>	Iz pisanog dokaza zapisnika o uviđaju od 29.12.2010. godine, a koji je preduzet povodom obavještenja da je u toku noći 25/26.12.2010. godine od strane NN lica, polomljeno staklo na zadnjim desnim vratima vozila marke "Volvo" reg oznaka BA AK 366 i sa istog otuđene tri aluminijske felne sa gumama. U zapisniku je navedeno da se vozilo marke "Volvo", nalazilo sa desne strane puta Ribarevine - Ostrelj na zemljanom proširenju u blizini kuće C.M.a. Na vozilu je polomljeno zadnje desno staklo na vratima, a zadnja vrata na vozilu su bila otključana dok su prednja vrata bila u zaključanom položaju. Na vozilu su nedostajale tri felne sa gumama.</span>
</p>
<p class="p4">
<span> </span>
</p>
<p class="p4">
<span>	Sud je cijenio nalaz i mišljenje vještaka ecc struke D.Ć.a, a predmet vještačenja je utvrđivanje vrijednosti aluminijskih felni i guma za vozilo marke "Volvo" na dan 25.12.2010. godine. Vještak je naveo da je najpovoljnija maloprodajna cijena aluminijumskih  felni za vozilo marke "Volvo" na dan 25.12.2010. godine iznosi 98,00 € po komadu dok je prosječna cijena automobilskih guma na dan izvršenja krivičnog djela iznosi 43,00 € po komadu. Dalje je naveo da obzirom da se radi o polovnim stvarim, vrijednost istih po osnovu upotrebljivosti treba umanjiti za 40 %, pa primjenom navedene stope vještak je utvrdio da je vrijednost oduzetih stvari na dan izvršenja krivičnog djela iznosi 253,80 €. Nalaz i mišljenje vještaka sud je prihvatio jer je isti dat po osnovu pravila struke i nauke.</span>
</p>
<p class="p4"></p>
<p class="p4">
<span>	Iz izvoda iz kaznene evidencije na ime okrivljenog, sud je utvrdio da je isti osuđivan presudom Osnovnog suda u Nikšiću K. br. 669/10 od 05.07.2011. godine, zbog krivičnog djela iz čl. 339. KZ kojom mu je izrečena kazna zatvora od 90  dana uslovno za jednu godinu. </span>
</p>
<p class="p4">
<span>  </span>
</p>
<p class="p4">
<span>	Odbrana okrivljenog, obezvrijeđena je izvedenim dokazima, pa njegovo negiranje izvršenja krivičnog djela stavljenog mu na teret, sud ne prihvata već ga cijeni unaprijed smišljenim, radi izbjegavanja sopstvene krivice. Naime, okrivljeni se branio da je po prethodnom dogovoru sa P.M.om pošao u Bijelo Polje kako bi sa vozila skinuo felne a navodno radi namirenja duga koji P.M.a ima prema njemu. Imajući u vidu ovakvu odbranu okrivljenog to bi po ocjeni ovog suda bilo životno logično da za takav slučaj pođe iz Podgorice prema Bijelom Polju tokom dana, te da i ponese odgovarajući alat kako bi skinuo točkove sa vozila. Nasuprot tome okrivljeni radnju izvršenja skidanja točkova - felni preduzima u noćnim uslovima a pri tom od drugih lica traži odgovarajući ključ kako bi skinuo točkove - falne i to čini u blizini servisa vlasništvo C.a i pri tom ne obavještava C.a o preduzimanju radnji skidanja felni što bi po ocjeni ovog suda bilo životno logično da učini obzirom da je došao na njegov posjed pa za slučaj da je imao dogovor sa P.M.om to bi vjerovatno i učinio i obavijestio C.a o svojim aktivnostima. </span>
</p>
<p class="p4">
<span>	Iz navedenih razloga sud odbranu okrivljenog ne prihvata a prihvata iskaz svjedokinje P. bez obzira na iskazane razlike u iskazima datim tokom istrage i na glavnom pretresu, obzirom da je iskaz svjedokinje P. na glavnom pretresu ubjedljiv pa ga sud i prihvata kao istinit. S toga iz iskaza svjedokinje P. te drugih izvedenih dokaza sud je nesporno zaključio da je okrivljeni kritičnog dana i vremena bez ovlašćenja, dakle, protivpravno sa vozila marke "Volvo" vlasništvo oštećene P. oduzeo tri felne sa gumama. Postupajući na opisani način okrivljeni D. je u svojim radnjama ostvario sva bitna obiljižja bića krivičnog djela koje mu je stavljeno na teret. Cijeneći subjektivni odnos okrivljenog prema izvršenim radnjama krivičnog djela, sud je mišljenja da je isti bio svjestan da svojim radnjama čini zabranjenu djelatnost, a što je u konkretnom slučaju i htio, postupajući sa direktnim umišljajem, pri čemu je umišljaj okrivljenog bio usmjeren na protivpravno oduzimanje tuđe pokretne stvari, na način opisan u izreci presude, a u namjeri da pribavi za sebe protivpravnu imovinsku korist, pa su se u njegovim radnjama, pored objektivnih, stekli i subjektivni elementi bića krivičnog djela stavljenog mu na teret.</span>
</p>
<p class="p4"></p>
<p class="p4">
<span>	 Za učinioca krivičnog  djela  krađa iz čl. 239 st. 1 Krivičnog zakonika, predvidjena je novčana kazna ili kazna zatvora do 3 godine. </span>
</p>
<p class="p4">
<span> </span>
</p>
<p class="p4">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao da se radi olicu mlađe životne dobi, porodičnoj osobi, ocu dvoje mololjene djece, licu lošeg imovnog stanja. Od otežavajućih okolnosti sud je osuđivanost okrivljenog cijenio kao njegov raniji život a ne kao raniju osuđivanost obzirom da je presuda Osnovnog suda u Nikšiću donešena dana 05.07.2011. godine, dakle, nakon dana izvršenja predmetnog krivičnog djela, a osuđen je ranije zbog krivičnog djela ugrožavanje javnog saobraćaja iz čl. 339. KZ.-a. Sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije i istom utvrdio kaznu zatvora od 6 mjeseci, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i da će se na taj način ostvariti svrha uslovne osude predviđena u čl. 52 Krivičnog zakonika, pri tom ostavljajući okrivljenom rok provjere u trajanju od dvije godine. </span>
</p>
<p class="p4"></p>
<p class="p4">
<span>	Shodno čl. 226 st. 2 i 229 Zakonika o krivičnom postupku, odlučeno je u pogledu troškova postupka, pa je okrivljeni obavezan da na ime paušala plati sudu iznos od 30,00 €, pri čemu je sud vodio računa o složenosti i dužini trajanja krivičnog postupka, te imovinskom stanju okrivljenog, kao i da plati troškove vještačenja po vještaku ecc struke, isplaćenih iz predračunskih sredstava suda, u iznosu od 66,00€.</span>
</p>
<p class="p4">
<span> </span>
</p>
<p class="p4">
<span>	  Shodno čl. 239 ZKP-a, okrivljeni je obavezan, da oštećenoj P.M.plati iznos od 253,80€, u roku od 15 dana, po pravosnažnosti presude.</span>
</p>
<p class="p4"></p>
<p class="p4">
<span>	Iz iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p9"></p>
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>Dana 08. 11. 2012 godine</span>
</p>
<p class="p1"></p>
<p class="p1"></p>
<p class="p9">
<span>ZAPISNIČAR 							          S U D I J A</span>
</p>
<p class="p4">
<span>Jovanka Raičević,				       	                             Ivan Adamović,</span>
</p>
<p class="p4"></p>
<p class="p4">
<span>DN-a: </span>
</p>
<p class="p4"></p>
<p class="p9"></p>
<p class="p6"></p>


</body>
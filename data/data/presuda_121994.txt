<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{color:#000000;font-family:'Arial';font-weight:800}
.span4{color:#000000;font-family:'Arial';font-weight:800;font-style:italic }
.span5{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1">                                                                                                                              K.br. 265/14</span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span class="span1">                                       </span>
</p>
<p style="text-align:center;">
<span class="span1">                                 </span>
</p>
<p>&nbsp;</p>
<p style="text-align:center;">
<span class="span1"> </span>
</p>
<p style="text-align:center;">
<span class="span1">  </span>
</p>
<p>
<span class="span1">                                                           U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, </span><span class="span1">sudija Aleksandra Leković, sa zapisničarem Anom Stanišić, u krivičnom predmetu</span><span class="span1"> okrivljene A. S., zbog krivičnog djela - nasilje u porodici ili u porodičnoj zajednici iz čl.220 st. 3 u vezi st.1 KZ-a, po optužnom predlogu Osnovnog državnog tužilaštva u Baru Kt.br.332/14 od 21.07.2014. godine, nakon održanog glavnog javnog pretresa u prisustvu zastupnika optužbe, Zamjenika ODT-a Slađane Španjević, okrivljene  i njenog branioca adv. Ž. Š., dana 17.12.2014. godine donio je i javno objavio</span>
</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljena A.S., JMB ..., od oca F. i majke M., rođene A., rođena 26.11.1980.godine u Baru, sa prebivalištem u Baru, naselje Bjeliši b.b, državljanka Crne Gore, pismena, sa završenom srednjom školom, neudata, majka jednog maloljetnog djeteta, po zanimanju pjevačica, srednjeg imovnog stanja, neosuđivana. </span>
</p>
<p>&nbsp;</p>
<p style="text-align:center;">
<span class="span2">KRIVA JE</span>
</p>
<p>
<span class="span2">Zato što je:</span><span class="span2"></span>
</p>
<p>
<span class="span2"></span>
</p>
<p>
<span class="span2">Dana 12.jula 2014.godine oko 16,00 časova, u naselju Bjeliši, Opština Bar, svjesna svog djela čije izvršenje je htjela iako je znala da je njeno djelo zabranjeno, primjenom grubog nasilja narušila tjelesni i duševni integritet člana svoje porodice - sestre maloljetne A.E., na način što joj je ispred vrata porodične kuće zadala jedan udarac otvorenom šakom u predjelu lica, a potom i drugi udarac u predjelu desnog uha i počupala je za kosu gurajući je niz stepenice, kojom prilikom joj je nanijela laku tjelesnu povredu u vidu otoka i crvenila lijevog obraza, kao i crvenilo desnog obraza</span>
</p>
<p>&nbsp;</p>
<p>
<span class="span2">- čime je izvršila krivično djelo - nasilje u porodici ili u porodičnoj zajednici iz čl. 220 st. 3 u vezi st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span3"> </span><span class="span4">           </span><span class="span1"> -Pa joj sud primjenom  čl. 4, 32, 36, 42, 45,46, 52, 53 i 54 Krivičnog Zakonika CG i čl. 369, 370 i 374 ZKP-a  i z r i č e</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">             Kojom joj utvrđuje kaznu zatvora u trajanju od 4 /četiri/ mjeseca i istovremeno utvrđuje da se kazna neće izvršiti ukoliko u roku od 1 /jedne/ godine i 6 /mjeseci/ od dana pravosnažnosti presude ne izvrši krivično djelo.</span>
</p>
<p>&nbsp;</p>
<p>
<span class="span1">          </span><span class="span1">Okrivljena je dužna da plati troškove krivičnog postupka u iznosu od 100,00 eura u roku od 15 dana od dana pravosnažnosti, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<li style="text-align: center; display: block;">
<span class="span5">O b r a z l o ž e nj e</span>
</li>
<p>&nbsp;</p>
<p>
<span class="span1">Optužnim predlogom Osnovnog državnog tužioca u Baru, Kt.br. 332/14 od 21.07.2014.godine, okrivljenoj je stavljeno na teret izvršenje krivičnog djela bliže opisano u izreci presude.</span>
</p>
<p>
<span class="span1">Okrivljena je u svojoj odbrani u prethodnom postupku u bitnom navela da je dana 12.07.2014.godine, oko 16,00 časova na vratima stana u kojem živi sa svojom maloljetnom kćerkom došla njena sestra E., starosti 13 godina i tražila joj novac za račune, a da pritom račune nije ni pokazala. Ona joj je na to rekla da se skloni s njenih vrata i da je ostavi na miru. Međutim, E. nije htjela sa se skloni s vrata i okrivljena je uzela svoju kćeru N. koja je stajala pored nje i izašla je iz stana. Potom je majka pozvala E. i ona je pošla kod nje. Napomenula je da žive u istoj kući, njena majka sa sestrom E. na prizemlju, a ona na spratu sa svojom kćerkom i njen brat sa bočne strane kuće. Naime, ovu kuću su naslijedili od njihovog pokojnog oca, F. Ostavinski postupak je u toku i to je glavni razlog svađe koja postoji između nje i njene majke. Navodi prijave koji se odnose na to da je ona svoju sestru E. išamarala, počupala za kosu i gurnula niz stepenice nijesu tačni, jer ona E. nije prstom takla, a ponajmanje dijete od 13 godina gurnula niz stepenice. Nakon što je sa svojom kćerkom otišla prema gradu primijetila je da su za njom vozilom pošli njen brat, majka i sestra. Željela je da naglasi da je ovo prijavljivanje od strane njene majke bilo iz revolta jer je ona svoju majku prijavila dana 07.07.2014.godine, zbog maltretiranja koje svakodnevno trpi od nje. Nije obratila pažnju da li E. ima bilo kakve vidne povrede po glavi ili tijelu, s toga ne može da se izjasni da li je bila povrijedjena ili nije, ali ono što sigurno može da tvrdi je da joj te eventualne povrede ona nije zadala, niti bi to svojom sestri ikada uradila, a pogotovo jer je tu bila i njena kćerka koja je maloljetna i pred kojom izbjegava svaku vrstu sukoba sa svojom majkom, kako dijete ne bi stresirala. Na glavnom pretresu je navela da </span><span class="span2">apsolutno ništa nije tačno što joj je stavljeno na teret optužnim predlogom. E. je njena rođena sestra i nikad je nije ni prstom takla. Njeno maloljetno dijete je non stop sa njom i nikada ne bi pred svojim djetetom, koje ima 3 i po godine, uradila bilo šta što bi moglo da ga potrese. Ovo su sve one namjerno uradile samo da bi nju izbacile iz kuće. Njena majka je na sve načine pokušavala da je istjera iz kuće, jer je to kuća koju su njen otac i  njena majka zajedno stekli u bračnoj zajednici. Njen otac je testamentom ovu kuću podijelio na 4 dijela, odnosno za svoje četvoro djece, 3 kćerke i brata. Niko se nije bunio i žalio, samo njena majka pravi probleme. Ona je pokrenula sudski postupak da se podijeli kuća i tu su nastali svi problemi. Njena majka govori da je ona - okrivljena sramota za porodicu zato što ona ima vanbračno dijete, žele da je izbace iz kuće i da brat ima cijeli sprat. Navodi da nije ni prstom takla svoju mlađu sestru.</span>
</p>
<p>
<span class="span2">U dokaznom postupku sud je proveo sledeće dokaze: saslušana je oštećena mldb A.E. i svjedok A.M., izvršen je uvid u medicinsku dokumentaciju na ime mldb A.E., pročitan je izvještaj ljekara Jedinice za HMP u Baru br. 8323, bez datuma, nalaz i mišljenje vještaka medicinske struke dr  N. R. od 17.07.2014.godine, izvod iz KE za okrivljenu, pribavljen od Ministarstva pravde br. 0203/6529  od 07.08.2014.godine i </span><span class="span2">uvjerenje JZU Zavoda za Hitnu medicinsku pomoć Crne Gore Podgorica br. 9317 od 02.12.2014.godine.</span>
</p>
<p>
<span class="span2">Svjedok oštećena, mldb A.E., u prisustvu svog zakonskog zastupnika, majke A.M., je u svom iskazu datom u prethodnom postupku u bitnom navela da je dana 12.07.2014.godine negdje oko 16,00 časova, otišla na vrata svoje sestre S. koja živi u kući na spratu. Naime, u toj kući na prizemlju žive ona i majka, na spratu živi sestra sa svojom kćerkom, a sa bočne strane živi njen brat. Oni svakog mjeseca dijele račune za utrošenu električnu energiju, vodu i druge komunalije, na način što se ti računi dijele na tri dijela. Kod S. je otišla kako bi joj tražila novac za račune, jer je majka tog dana trebala da plati račune. Kada je došla na njena vrata, S. je rekla da neće dati novac, na šta joj je E. odgovorila da se neće pomjeriti dok joj ne da novac za račune. Tada joj je S. zadala jedan udarac otvorenom šakom u predjelu lica, a potom i drugi udarac u predjelu desnog uha i počupala je za kosu. E. se obratila S. i rekla joj da je ne udara, na šta je S. počela da je gura niz stepenice, i da se oštećena nije uhvatila za ogradu od tih stepenica, sigurno bi pala sa visine od 3 metra. Nakon ovoga je otišla kod majke, a potom u Hitnu pomoć radi ukazivanja ljekarske pomoći, obzirom da je u predjelu lica i uha imala otok i crvenilo, što je konstatovano u medicinskom izvještaju. Napomenula je da ovo nije prvi put da S. nju udara, ranije je nije prijavljivala jer je ona njena sestra, ali ona ima i svjedoka koji će potvrditi da je S. i ranije tukla. Sa S. je imala sukob prije godinu dana i tada joj je zadala par udaraca po glavi i tijelu i to u prisustvu njihove snahe. Na glavnom pretresu je pojasnila da joj je S. prvo zadala udarac otvorenom šakom u predjelu lica, odnosno lijevog obraza, a potom i drugi udarac u predjelu uha, zatim je počupala za kosu i počela da je gura niz stepenice. Dodala je da kad god je negdje vidi, S. joj prijeti "kad ti ne bude bilo majke videćeš ti", govori da će da nađe nekoga da nju isprebija. To je radila i prije ovog događaja i poslije ovog događaja. Ovo nije prvi put da ju je S. udarala. Udarala je kad joj je majka bila u Smederevu, a ona je bila kod snahe u istoj kući, samo na donjem spratu, S. je došla i bez razloga počela da je tuče i to je bilo 2 godine prije ovog događaja. Tu je bila njena snaha koja je bila u kuhinji. Poslije ovog događaja za koji se sada sudi, S. ju je udarila patikom koju je imala na nogama, ispod koljena i tada je S. gurnula, E. je udarila prstima o vrata i povrijedila je prst lijeve ruke. Dalje je navela da je S. od nje starija 19 i po godina.</span>
</p>
<p>
<span class="span2">Svjedok A.M., majka okrivljene, je u svom iskazu u prethodnom postupku u bitnom navela da je dana 12.07.2014.godine oko 16,00 časova na donjem spratu kuće sjedjela je sa svojom snahom N. Svoju kćerku E. je poslala kod starije kćerke S., koja živi na spratu kuće, i rekla joj je da joj traži novac za režije. Vidjela je da se E. popela na sprat kuće, ali nije vidjela trenutak kada je S. udarala E., niti kada je gurala niz stepenice. U trenutku kada je sa N. pila kafu čula je E. koja je vikala "ne udaraj me, ne bij me", nakon čega je ustala i krenula da vidi šta se dešava i vidjela je E. koja silazi niz stepenice držeći se za glavu i odvajajući kosu koja joj je bila počupana. Takođe je vidjela da je E. imala crvenilo u predjelu lica kao i otok, a žalila se i na bol uha. Nakon što je E. došla kod nje, pokušala je da je umiri, a potom su zajedno otišle u Hitnu pomoć na ukazivanje ljekarske pomoći, a potom i u Upravu policije CB Bar radi ponošenja prijve protiv S. Napomenula je da ovo nije prvi problem koji ima sa svojom kćerkom S. Naime, odnosi među njima su poremećeni iz razloga što S. često dovodi neke ljude u kuću i time vrijedja i kalja ugled svoje porodice. Samo želi da zaštiti svoje maloljetno dijete, svjesna je da su one obije njena djeca, ali S. je problematična i ne želi da se to loše odrazi na E. Na posebno pitanje tužioca je navela da ovo nije prvi put da S. udara E., to </span><span class="span2">se desilo i prošle godine kada je bila u Smederevu na pomen svom bratu. Kada se vratila iz Smedereva, snaha N. joj je ispričala da je izmedju S. i E. došlo do svađe nakon čega je S. zadala par udaraca E., te da je N. pokušala da razdvoji i zaštiti E. Na glavnom pretresu je navela da je S. problematična i ona svima stvara probleme, cijeloj porodici. Ne plaća račune, struju, vodu i stalno ima probleme sa njom oko toga. Zahvaljući S. dobila je visok krvni pritisak. Kako ima često probleme sa njom, rekla je E. da ode kod S. i da joj traži pare za dadžbine. E. joj je tražila ali ju je S. mršnula i rekla joj "miči mi se, neću ništa da platim" i tjerala ju sa sprata dolje,  svjedok to nije vidjela jer je bila u prizemlju. Kako joj je E. ispričala, S. je rekla E. da ide dolje i da joj neće dati pare za račune, a E. nije htjela da ide dolje dok joj S. ne da pare za račune. Dalje joj je E. ispričala, da ju je S., pošto nije htjela da ide sa sprata, odgurnula, udarila jednom rukom po obrazu, a drugom rukom po uvetu, počupala je za kosu i gurnula niz stepenice. E. se zadržala za ogradu od stepenica i da se nije zadržala pala bi i polomila bi se. Ovo joj je sve ispričala E.. Za to vrijeme svjedok je pila kafu sa snajom  N. i kada je vidjela E., kada je sišla dolje, vidjela je da joj je počupana kosa i da je vadila rukom kosu koja je počupana i da je crvena u lice. Želi da joj se dijete E. zaštiti, jer je E. mlađa od S. 19 godina, S. ju maltretira, bije je i izgovara ružne riječi za nju. S. je rekla E. kad ti ne bude bilo majke, unajmiću nekoga da te prebije. E. ima traume od nje. U ime maloljetne oštećene mldb A.E. pridružila se krivičnom gonjenju protiv okrivljene, a nije postavila imovinskopravni zahtjev. </span>
</p>
<p>
<span class="span2">U nalazu i mišljenju vještaka medicinske struke dr N. R. od 17.07.2014.godine je navedeno da je dana 12.07.2014.godine od strane ljekara hitne medicinske pomoći u Baru pregledana A.E.. Tom prilikom je ljekar kod nje dijagnostifikovao sledeće: otok i crvenilo lijevog obraza. Navedena povreda posledica je dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, tipično otvorenom šakom. U vrijeme nanošenja, ova povreda se kvalifikuje kao laka tjelesna povreda; crvenilo desnog obraza. Crvenilo bez otoka nije tjelesna povreda, ali može biti pokazatelj dejstva sile u tom predjelu, ali sile koja nije bila dovoljnog inteziteta da dovede do povređivanja. </span>
</p>
<p>
<span class="span2">Iz izvoda iz KE za okrivljenu, pribavljen od Ministarstva pravde br. 0203/6529  od 07.08.2014.godine, utvrđuje se da imenovana do sada nije osuđivana. </span>
</p>
<p>
<span class="span2">           U uvjerenju JZU Zavoda za Hitnu medicinsku pomoć Crne Gore Podgorica br. 9317 od 02.12.2014.godine, navedeno je da je A.E. pregledana dana 12.07.2014.godine u 17,10 časova. </span>
</p>
<p>
<span class="span2">           </span><span class="span1">Ocjenom provedenih dokaza na nesumnjiv način je</span><span class="span1"> utvrđeno da je okrivljena izvršila krivično djelo, na način, mjesto i u vrijeme bliže opisano u izreci presude. </span>
</p>
<p>
<span class="span1">          Okrivljena je negirala izvršenje krivičnog djela koje joj je stavljeno na teret i u bitnom navela da je navedenog dana došla njena maloljetna sestra E. i tražila novac za račune, a da joj račune nije pokazala, te da ju je zamolila da se skloni sa vrata i ostavi je na miru, međutim mldb E. to nije učinila. Okrivljena je uzela svoju ćerku N. i izašla iz stana a E. je otišla kod svoje majke. Navela je da nije mldb. E. ni tukla, ni čupala za kosu niti gurala niz stepenice, te da je primijetila da su se nakon toga i njena majka, sestra i brat uputili prema gradu. Međutim, ovakva odbrana okrivljene je u potpunosti demantovana kako iskazom mldb E. A.tako i svjedoka M. A.koje su jasno i precizno opisale kako se odigrao predmetni događaj. Iskaze oštećene i svjedoka je sud u cjelosti prihvatio, jer su isti, prije svega međusobno saglasni, jasni i precizni, i u pogledu opisanih povreda potkrijepljeni nalazom i mišljenjem vještaka medicinske struke. Naime, </span><span class="span1">mldb E. je navela da je konkretnom prilikom kada je rekla Saneli da se neće pomjeriti dok joj ne da pare za račune, ista udarila otvorenom šakom u predjelu lica odnosno lijevog obraza, a zatim udarila u predjelu desnog uha, počupala je za kosu i počela da gura niz stepenice, te da se obratila S. riječima: »Nemoj da me udaraš«, što je čula i svjedok A.M. koje nije prisustvovala događaju, ali je vidjela E. dok je silazila niz stepenice, držeći se za glavu, počupane kose i sa crvenilom u predjelu lica kao i sa otokom, žaleći se na bol u uhu. Njihovi iskazi su u cjelosti potvrđeni i nalazom vještaka medicinske struke, koji sud u cjelosti prihvata kao jasan, stručan i objektivan, a koji je dat na osnovu medicinske dokumentacije na ime oštećene, odnosno na osnovu izvještaja ljekara koji se nalaze u spisima predmeta. U istom je navedeno da je mldb E. zadobila povredu u predjelu lijevog obraza koje je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa- udarca, tipično otvorenom šakom, kao i da je konstatovano crvenilo desnog obraza bez otoka. Prema tome, dovodeći u vezi iskaze oštećene i svjedoka sa medicinskom dokumentacijom i nalazom vještaka medicinske struke, sud zaključuje da su navedene povrede nastale upravo primjenom grubog nasilja od strane okrivljene A.S.</span>
</p>
<p>
<span class="span1">Dakle, imajući uvidu sve naprijed iznijeto, sud je ocjene da je okrivljena, na gore opisani način, primjenom grubog nasilja prema članu svoje porodice – mldb sestri E., narušila njen tjelesni i duševni integritet. P</span><span class="span1">od grubim nasiljem se podrazumijeva upotreba sile, što je okrivljena u konkretnom slučaju učinila tako što je fizički napala oštećenu zadajući joj povrede bliže opisane u izreci presude, na koji način je naru</span><span class="span1">šila</span><span class="span1"> njen tjelesni i du</span><span class="span1">ševni </span><span class="span1">integritet, nanoseći joj lake tjelesne povrede. Konkretnom prilikom okrivljena je postupala sa umišljajem, znala je da nasilje vrši prema članu svoje porodice tj. prema mlađoj sestri  odnosno bila je svjesna svog djela i htjela je njegovo izvršenje. Prema tome, u radnjama okrivljene stekli su se svi bitni elementi bića krivičnog djela nasilje u porodici ili u porodičnoj zajednici iz čl. 220 st.3 Krivičnog Zakonika CG.</span>
</p>
<p>
<span class="span1"></span><span class="span1">    Odlučujući o krivičnoj sankciji, sud je cijenio sve olakšavajuće i otežavajuće okolnosti na strani okrivljene iz čl.42 Krivičnog zakonika. Kao olakšavajuće okolnosti sud je cijenio lične i porodične prilike okrivljene, obzirom da je ista majka maloljetnog djeteta, kao i činjenicu da do sada nije osuđivana. Otežavajućih okolnosti na strani okrivljene nije bilo. Za krivično djelo nasilje u porodici ili u porodičnoj zajednici iz čl. 220 st.3 KZ je propisana kazna zatvora u trajanju od 1 do 5 godina. Sud je okrivljenoj izrekao uslovnu osudu, prethodno joj primjenom čl. 45 i 46 ublaživši kaznu, imajući u vidu da okrivljena do sada nije osudjivan, te da nije bilo otežavajućih okolnosti na njegovoj strani, smatrajući da su to naročito olakšavajuće okolnosti i da se sa ublaženom kaznom može postići svrha kažnjavanja. Ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude prema okrivljenoj u potpunosti postići svrha izricanja uslovne osude i na taj način dovoljno uticati na okrivljene da u buduće ne vrši krivična djela.</span><span class="span1">                    </span><span class="span1">Odluka o troškovima krivičnog postupka zasniva se na odredbi čl.229 st.1 ZKP. Okrivljena je dužna da plati troškove krivičnog postupka u iznosu od  100,00 eura koji troškovi se odnose na troškove vještačenja po vještaku medicinske struke u iznosu od po 60,50 eura , kao i na troškove rada suda koji su određeni prema trajanju, složenosti krivičnog postupka i imovinskim prilikama okrivljene.</span>
</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana, 17.12.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,                                                                                        S U D I J A,                                                                                                     Ana Stanišić                                                                                  </span><span class="span1">          Aleksandra Leković </span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude. </span>
</p>
<p>&nbsp;</p>
<p>
<span class="span1">DNA:1x spisi</span>
</p>
<p>
<span class="span1">         1x ODT-u</span>
</p>
<p>
<span class="span1">         1x okrivljenoj </span>
</p>
<p>
<span class="span1">         1x braniocu okrivljene advokatu Ž. Š.</span>
</p>
<p>
<span class="span1">         1x oštećenoj nakon pravosnažnosti</span>
</p>
<p>&nbsp;</p>
</div>
</div>


</body>
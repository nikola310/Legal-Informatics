<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">		                                                                                               K.br.158/12</span>
</p>
<p class="p2"></p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud, po sudiji Ljiljani Popović uz sudjelovanje zapisničara Leković Zore u krivičnom predmetu protiv optuženog A.M. iz P.,koga brani  D.M.advokat iz P. zbog krivičnog djela ugrožavanje sigurnosti iz čl.168 st.1 Krivičnog zakonika po optužnom predlogu ODT Pljevlja Kt.br.258/12 od 17.10.2012.godine, nakon održanog glavnog i javnog pretresa u prisustvu  zamjenika ODT Pljevlja Gačević Božidarke, oštećenog J. D., optuženog A. M.i njegovog branioca advokata D.M., dana 20.12.2012.godine, donio je i javno objavio </span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p2"></p>
<p class="p2">
<span>		</span><span class="s1">Optuženi  A. M., JMBG ...,</span><span> od oca M. i majke A. rodjene S., rodjen u P. dana 05.04.1990.godine, sa prebivalištem u selu V. K.opština P., državljanin CG, neoženjen, bez djece, nezaposlen, pismen, završio osnovnu školu, govori srpskim jezikom, razumije crnogorski jezik, srednjeg imovnog stanja, neosudjivan. </span>
</p>
<p class="p2"></p>
<p class="p2"></p>
<p class="p3">
<span class="s1">K R I V    J E</span>
</p>
<p class="p3"></p>
<p class="p2"></p>
<p class="p2">
<span>	</span><span class="s1">	 Što je:</span>
</p>
<p class="p2"></p>
<p class="p2">
<span>		Dana  29.09.2012.godine oko 11,00 časova  u mejstu zvanom "K. m." u selu V.K. opština P., ugrozio sigurnost  oštećenom J. D. prijetnjom da će napasti na život i tijelo oštećenog i njemu bliskog lica na način što je oštećenom uputio riječi prijetnje: "mrtvo dijede  ćeš da nosiš u sanduku, znaš li ti skim se kačiš", a potom je sa prikolice traktora  uzeo sjekiru  i istom više puta  zamahnuo put oštećenog,</span>
</p>
<p class="p2"></p>
<p class="p2">
<span>		</span><span class="s1">čime je izvršio krivično djelo ugrožavanje sigurnosti  iz čl.168 st.1  Krivičnog Zakonika,</span>
</p>
<p class="p2">
<span class="s1">	</span><span>	pa ga sud na osnovu već citiranog zakonskog propisa te primjenom čl.4,5,13,15, 32,33,39 i 42 Krivičnog Zakonika  te čl. 226, 229, 239  i 374  Zakonika o krivičnom postupku   </span>
</p>
<p class="p2"></p>
<p class="p2">
<span>								</span>
</p>
<p class="p3">
<span class="s1">O S U DJ U J E</span>
</p>
<p class="p3"></p>
<p class="p3"></p>
<p class="p2">
<span class="s1">		Na novčanu kaznu u iznosu od 600,00 (šeststotina) € koja će se u slučaju nenaplativosti  zamijeniti kaznom zatvora  tako što će se za svakih započetih 25,00 € novčane kazne odrediti jedan dan zatvora.</span>
</p>
<p class="p2"></p>
<p class="p2">
<span class="s1">		Izrečenu novčanu kaznu  optuženi je dužan platiti u roku od 6 (šest) mjeseci po pravosnažnosti presude. 		</span>
</p>
<p class="p2"></p>
<p class="p2">
<span>		</span><span class="s1">Optuženi je dužan platiti ovom sudu na ime  paušala  iznos od 27,50 eura,</span>
</p>
<p class="p2"></p>
<p class="p2">
<span class="s1">		a ovo u roku od 15.dana po pravosnažnosti presude pod  prijetnjom prinudnog izvršenja. </span>
</p>
<p class="p2"></p>
<p class="p2">
<span class="s1">		 Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p2"></p>
<p class="p2">
<span class="s1">		 </span><span>Osnovno državno tužilaštvo u Pljevljima optužnim predlogom Kt.br.258/12 od 17.10.2012.godine optužilo je A. M. iz P. da je izvršio krivično djelo ugrožavanje sigurnosti iz čl.168 st.1 Krivičnog zakonika   a na  način, mjesto i vrijeme bliže opisano izrekom ove presude  i u završnoj riječi zamjenik ODT Pljevlja   nakon  što je precizirao optužni predlog predložio  je da ga sud oglasi krivim i  osudi po zakonu ističući da je izvedenim dokazima nesumnjivo utvrđeno da je optuženi počinio krivično djelo koje mu je stavljeno na teret.</span>
</p>
<p class="p2"></p>
<p class="p2">
<span>		 Oštećeni J. D. se pridružio krivičnom gonjenju ističući da  ne postavlja imovinsko pravni  zahtjev  prema  optuženom. </span>
</p>
<p class="p2"></p>
<p class="p2">
<span>		Optuženi A. M. u odbrani datoj tužilaštvu  navodi da živi  u selu V. K. kao i da mu je J.D. komšija te da je  kritičnog dana upravljajući traktorom kretao se iz pravca svoje kuće prema mjestu zvanom "K. m." koji se nalazi u selu V.K.  sa namjerom da svom stricu siječe drva  i u jednom trenutku  na mobilni telefon ga je pozvao brat M.  koji mu je rekao da je u blizini "K. m." svoje vozilo zaustavio J.D.,  da je izašao iz vozila  i počeo da mu prijeti, da je vikao na njega  kao i da je J. njega i brata  nazivao lopovima. Istakao je da ga je brat toga dana čekao na K. m. jer jetrebao da sa njim ide u drva. Optuženi je dalje u odbrani kazao da došavši do  "Kamenog mosta" zaustavio je traktor  i izašao iz traktora  i vidio J. D.  da stoji pored njegovog brata  M., D. je vikao na M.  govoreći da su M. i on- optuženi lopovi i da treba da vrate nekakav španer  sa nekakve prikolice. Prišao je D. i rekao mu da nemože da priča takve stvari na njega i njegovog brata, da im prijeti da ih naziva  lopovima  te da sve što ima da kaže  protiv njih  treba da kaže policiji. Nakon toga  J. D. je počeo da viče na njega govoreći da su on i njegov brat lopovi i da moraju da vrate španere  a on  ponovo rekao D. da ne može  njega i brata da nazove lopovima  pri čemu  nije vikao na J. već mu sve to rekao normalnim tonom, nakon čega je J.njemu opalio  dva ili tri šamara  a on  iz straha otišao  do traktora, popeo se na prikolicu i uzeo sjekiru i sišao sa  prikolice  držeći sjekiru u ruci, J. D. se nalazio  na 5m udaljen od njega  pa je D. krenuo prema njemu a ispred D.  stao L.V.. Optuženi priznaje  da je kritičnog dana iz prikolice uzeo sjekiru  ali nije imao namjeru  nikoga da povrijedi  već je želio samo  na neki način  sebe da zaštiti  i prvo što mu je palo napamet je bilo  da uzme sjekiru  jer ga  je J. prije nego što je uzeo sjekiru ošamario dva ili tri puta  kao i  njega i njegovog brata nazivao  lopovima.Sjekiru je uzeo iz straha od J.  koji ga je vrijedjao, psovao i prijetio govoreći "nemoj da te  odavde odvedu na nosilima" nakon čega je on J. ne razmišljajući rekao "nemoj tvoje  da nose, a mene  neće sigurno".Tvrdio je  da nije vikao na J.  već da su se samo prepirali, J. mu više puta  govorio da je lopov govoreći da su ukrali nekakve španere a on  govorio  da nisu lopovi i da zove policiju. Njegov brat M. nije prijetio J. a ni J.  M. i cijeli ovaj dogadjaj su posmatrali K. G.i K.P. koji nije izlazio iz svog auta. Na glavnom pretresu  ne priznajući izvršenje krivičnog djela ni svoju krivicu i ostajući pri odbrani datoj u tužilaštvu  tvrdio je  da nije oštećenom uputio riječi prijetnje  a sjekiru je uzeo samo da bi zaštitio sebe  a ne da bi ugrozio oštećenog  i nije zamahivao sjekirom put oštećenog, nije se  svadjao sa oštećenim već mu  više puta normalnim tonom rekao da nije lopov i da zove policiju  da policija riješi problem ako je on lopov. Sve je to trajalo 5 minuta. Dogadjaju su prisustvovali njegov brat M., K.P., L. V. i A. D. kao  i K. G.koji su mogli da vide cijeli dogadjaj  kao  i da kada ga je  oštećeni šamarao  ni P. ni V. ni D.  nijesu  sprečavali  u tome oštećenog već samo posmatrali kako njega oštećeni šamara. Njegovi roditelji nijesu u govoru sa A. D.. Kritične  prilike   ga je bilo strah  jer  je njih bilo četvorica  sa sa njim samo njegov brat  i oni su  jači od njega i brata.</span>
</p>
<p class="p2"></p>
<p class="p2">
<span>		Branilac optuženog u završnoj riječi  je naveo  da u dokaznom postupku  nije dokazano  da je optuženi izvršio krivično djelo koje mu se stavlja na teret javnom optužbom  i predložio je da sud  optuženog oslobodi od optužbe i naknadi mu troškove krivičnog  postupka a  ukoliko sud nadje  da je optuženi izvršio ovo krivično djelo  moli sud  da optuženog što blaže kazni jer se radi o mladom momku koji do sada nije osudjivan. </span>
</p>
<p class="p2"></p>
<p class="p2">
<span>		Optuženi  A. M. u završnoj riječi  u cjelosti je usvojio odbranu svog branioca. </span>
</p>
<p class="p2">
<span> </span>
</p>
<p class="p2">
<span>		U dokaznom postupku sud je saslušao svjedoka–oštećenog J.D., saslušao svjedoke K. P., A. D., A. M., K. G. i L. V.   i pročitao izvod iz   KE  za  okrivljenog.</span>
</p>
<p class="p2"></p>
<p class="p2">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu optuženog A.M.ovaj sud je utvrdio  činjenično stanje bliže opisano izrekom ove presude. 								</span>
</p>
<p class="p2">
<span>		Naime,  javna optužba  stavlja na teret  optuženom A. M. da je izvršio  krivično djelo ugrožavanje sigurnosti iz čl.168 st.1 Krivičnog Zakonika na štetu oštećenog J. D.tako što je dana 29.09.2012.godine oko 10,00 časova ugrozio sigurnost oštećenom  prijetnjom da će napasti na život i tijelo oštećenog tako što je oštećenom riječi prijetnje"mrtvo dijete ćeš da nosiš u sanduku,znaš li ti skim se kačiš"a zatim  sa prikolice svog traktora uzeo sjekiru  i više puta zamahnuo put oštećenog, riječi prijetnje koje je izgovorio su izazvale osjećaj straha kod oštećenog.Optuženi A. medjutim negira izvršenje krivičnog djela i svoju krivicu tvrdeći da kritične prilike  nije ove riječi prijetnje uputio oštećenom već samo nakon što  je njega oštećeni ošamario dva ili tri puta  iz straha  se  popeo na prikolicu traktora  i uzeo sjekiru, da nije zamahivao tom sjekirom  put oštećenog  kao i da je  nakon što je njemu oštećeni rekao"nemoj da te odavde odvedu na nosilima"uputio oštećenom riječi "nemoj tvoje da nose,a mene neće sigurno".Sjekiru je uzeo  kako bi zaštitio sebe a ne da bi ugrozio  oštećenog. </span>
</p>
<p class="p2"></p>
<p class="p2">
<span>		Radi utvrdjivanja činjenica od značaja za donošenje odluke  u ovoj krivično pravnoj stvari  sud je izveo  naprijed navedene dokaze. </span>
</p>
<p class="p2"></p>
<p class="p2">
<span>		Oštećeni J. D. je izjavio  da je dana 29.09.2012.godine pošao sa K.P. u prodavnicu u G., da je bio u svom vozilu  a ispred njega  na nekih 100m  kretao se  svojim vozilom L. V.. Dalje  je kazao da   kad je došao do "K. m." i to u povratku iz G. ispred njegovog vozila  iz jedne njive  iskočio je A.M. pa je morao da zaustavi vozilo, izašao iz istog  i pitao  A. u čemu je problem a A. ga počeo  psovati  govoreći mu "jebem ti majku, jebem ti sestru, nesmiješ ovuda da prolaziš, nesmiješ  to da pričaš za nas, nesmiješ iz kuće  izaći, nesmiješ putem proći, auto  nesmiješ ostaviti nigdje, mi smo to uzeli pa šta ćeš nam".Rekao je M. da neće da se bije sa njim  i pošao da udje u svoje  vozilo ali nije uspio jer je M. gurao vrata  vozača  od njegovog auta  i tada na "K.m." dolazi M. brat M. traktorom, M. je  prepriječio put  i zaustavio se  ispred  njegovog vozila. M. je izašao iz traktora, opsovao mu majku i rekao " mrtvo dijete  ćeš da nosiš u sanduku, znaš li ti skim se kačiš, nesmiješ ovim putem da prolaziš". Oštećeni je kazao da nije znao šta ga je snašlo i da  su mu se noge odsjekle  pa je pošao da udje u svoje vozilo  ali je A.M. stajao pored njegovog vozila odnosno ispred vrata   sa strane vozača  i nije mu dozvolio da otvori vozilo. Svojim vozilom dolazi L.V.  i kada je V.izašao iz auta  A.M. je skočio na prikolicu traktora s akoje je uezo sjekiru, sišao sa traktora držeći sjekiru u ruci  i krenuo je put njega-oštećenog zamahujući više puta sjekirom prema njemu  sa namjerom da ga udari  pa je izmedju njih stao  L.V.n. Od riječi prijetnje  koje mu je uputio optuženi A. M. uplašio se  i osjetio strah  kao  i nesigurnost jer o M.i M.kruže  razne priče po selu, čak i da ih je otac prijavljivao  da tuku  babu, dedu kao i oca. Tvrdio je da on optuženom upućivao riječi prijetnje. Čitav dogadjaj  su posmatrali K.P.i L.V.. Kazao je i to  da su dana 28.09.2012.godine  optuženi M.i njegov brat M. sa kamiona  njegovog prijatelja U. S.  ukrali  španere  te da ih je lično on vidio  i pozvao  jednog od njih dvojice na mobilni telefon  da im kaže  da vrate španere.Oštećeni je tvrdio da kritične prilike  nije šamarao optuženog  te da  V. nije stao  izmedju njega i optuženog  optuženi  bi ga ubio sjekirom.</span><span class="s1">Svjedok K.P.</span><span> je posvjedočio da se dana 29.09.2012. godine oko 13,00 časova vraćao  iz G. sa  J. D.D. vozilom  i kad su došli na "K. m."  iz jedne  njive  ispred auta je iskočio A. M., stao ispred auta  pa je J. zaustavio auto i izašao iz istog. Svjedok K.je kazao da on nije izlazio iz auta  i čuo je da M. i D. nešto raspravljaju u vezi kradje  nekakvih španera, čuo je da  M. psuje majku J. i govori mu da više nesmije tuda prolaziti  a ubrzo dolazi M. brat  A. M.  traktorom  i preprečuje put D.  tako što je traktorom stao ispred  D. kola. Svjedok K.je dalje kazao  da je  izašao  iz auta  nakon što  je M.izašao iz traktora i čuo je  da A.M. psuje D. i govori mu "mrtvo dijete  ćeš u sanduku nositi, nesmiješ prolaziti ovuda", govori "uzeli smo španere, šta hoćeš" i tada je M. skočio na prikolicu traktora, uzeo sjekiru  i držeći sjekiru u ruci  i zamahujući istom poletio  je na J.D. a u tom momentu dolazi L.V.  koji je stao izmedju J. i A. M. da ih razvadi.</span><span class="s1">Svjedok  A.D. </span><span> je izjavio  da mu je poznat  kritični dogadjaj, da je A.M. iskočio iz jedne njive  u blizini "K. m." ispred  vozila kojim je upravljao J. D., da mu je poznato  d aje A. M. traktorom  prepriječio put Jašoviću tako što je traktor zaustavio ispred D.vozila  a sve mu je to poznato  zato što je prošao pored  parkiranog vozila  A.M. koje je M.parkirao  u blizini "K. m." pored puta  prije nego je sjeo u traktor. Čuo je  da su A. M. i M.uputili mnoge psovke J. D. i prijetili D.govoreći mu da će  dijete na nosilima nositi i da nesmije tim putem više prolaziti. Vidio je kad se A.M.popeo na prikolicu traktora i uzeo sjekiru, sišao sa prikolice i krenuo prema J. zamahujuši tom sjekirom a vidio je i kad je L.V.  stao izmedju M.i D. sa namjerom da zaštiti J.. Sve mu je to poznato  jer je od mjesta dogadjaja bio  udaljen 50m. </span><span class="s1">Svjedok L. V. </span><span> je kazao  da se dana 29.09.2012.godine  oko 12,00 časova  svojim vozilom kretao  iz sela V. K. i kad je prošao  "K. m." vidio  u retrovizoru  da se J. D. sa svojim vozilom zaustavio ispred "K. m.". Vidio je da je neko izletio  D.  ispred auta i pomislio  da je D. ostao u kvaru  i u rikverc se vratio  do D. auta gdje je parkirao svoje vozilo  i kad je izašao iz vozila  primijetio A. M.  koji je upravljao traktorom  i vidio da je traktor  ispriječio na put tik ispred  D. vozila.Svjedok L. je dalje kazao da je čuo  A. M. i M.  da psuju majku  J. D., galamili su i vikali na D.upućujući  mu razne psovke  a čuo je i kada je A. M. pored  niza psovki J. rekao da će  mrtvog sina nositi na nosilima  pokazujući rukom na visinu djeteta a onda skočio  na prikolicu traktora sa koje je uzeo sjekiru  i više puta  sjekirom zamahnuo  u pravcu  J. D.. Tada je stao ispred J.  sa namjerom da sve to zaustavi  nadajući se  da  A.M. neće  na njega krenuti sjekirom mada je M.i  njega zamahivoa sjekirom. Ovaj svjedok  je kazao i to  da je sa oštećenim daljnji rodjak ali da je  dobar prijatelj sa ocem optuženog  i da je kritične prilike  kada je  optuženom i njegovom bratu  rekao "šta to radite momci, znate li  da sam  prijatelj sa vašim ocem"  optuženi  i njegov brat su mu uputili niz uvreda. Tvrdio je da oštećeni kritične prilike nije šamarao optuženog jer  kako navodi  kako može neko da ošamari  nekog  ko drži u ruci sjekiru. </span>
</p>
<p class="p2"></p>
<p class="p2">
<span>		Cijeneći iskaz  svjedoka-oštećenog J. D. sud je stekao ubjedjenje da je  oštećeni  bio  krajnje istinit, jasan, ubjedljiv  i nedvosmislen u svom kazivanju  pa  njegov iskaz kao takav i prihvata. Sud je takodje prihvatio kao istinite i nepristrasne i iskaze svjedoka L.V., A. D. i K.P. smatrjaući da su ovi svjedoci kao očevidci dogadjaja  bili istiniti u svom kazivanju, da su posvjedočili samo ono što su kritične prilike vidjeli i čuli. Iskazi  oštećenog  i svjedoka  K., A. i L.  su  u medjusobnom saglasju, naime,  na istovjetan način  opisuju dogadjaj  kao i riječi  prijetnje koje  je kritične  prilike optuženi uputio oštećenom pa sud  njihove iskaze u potpunosti prihvata. </span>
</p>
<p class="p2">
<span> </span>
</p>
<p class="p2">
<span>		Optuženi A. M. je tvrdio da  kritične prilike  nije prijetio  oštećenom, da je oštećeni njega dva ili tri puta ošamario  a da je tačno da je  uzeo sjekiru sa prikolice traktora  i da istom  nije zamahivao put oštećenog već  htio da zaštiti sebe a ne da ugrozi  oštećenog. </span><span class="s1">Svjedok A.M.</span><span>  je izjavio da je tog dana otišao oko 11,00 časova pješke da vidi kako je njegov brat uzorao njivu, da  je  kad je bio na "K.m." sreo L.V.  čije auto je bilo parkirano na putu  a L. sjedio sam u autu, da je obišao njivu  i  kad se vraćao iz njive  putem je naišao oštećeni sa autom, sa njim u autu je bio K. P.i oštećeni zaustavlja auto  i kroz prozor auta  govori mu da vrti nekakve španere  a on oštećenom  da nezna  o kakvim se španerima radi i da ga lažno neoptužuje  i tada oštećeni izlazi  iz auta  i izmedju njega i oštećenog  nastaje prepirka, oštećeni je  tražio  da mu vrati španere  a on govorio  da ih nije uzeo  da bi mu oštećeni rekao  da ako ih nije uzeo on jeste njegov brat. Tada  mobilnim telefonom poziva svog brata M. i govori mu da ih oštećeni  optužuje  za španere  i  njegov brat M.dolazi sa traktorom, parkira traktor  uz ivicu  na desnoj kolovoznoj traci  na kojoj je bio parkiran i oštećeni, M. izlazi iz traktora i prilazi oštećenom govoreći mu  da ih lažno ne optužuje da su ukrali španere, da ne laže na njih i da ih ostavi na miru  kao i da zove policiju da utvrdi ko je ukrao španere. Svjedok A. M. dalje navodi  da je oštećeni tada  jedanput ošamario  njegovog brata M.  i M.  bježi prema prikolici traktora  i sa zemlje, nepenjući se na prikolicu,  iz prikolice uzima sjekiru  ali tom sjekirom nemahuje put oštećenog. Pored M.i oštećenog,  tu su bili on i L.V.  kao i K.P. koji nije izlazio iz vozila  oštećenog  i oni svi govore M.da se smiri  pa M.V. sjekiru u prikolicu. Kad se sve završilo dolazi A.D..Ovaj svjedok je tvrdio da ni on ni njegov brat - optuženi M. nijesu  psovali  oštećenog  niti mu prijetili  kao i da  oštećeni  nije psovao njih  niti im prijetio.Tvrdio je da je oštećeni jedanput  ošamario njegovog brata  kao i da se njegov brat nije peo na prikolicu  već sa zemlje uzeo iz prikolice sjekiru.On i brat su  toga dana  trebali da idu stricu u drva. </span><span class="s1">Svjedok K.G.</span><span> je kazao  da je komšija  i sa oštećenim i sa optuženim i da je sa obojicom u dobrim odnosima  kao i da je kritičnog dana negdje oko 11,00 ili 12,00 časova došao svojim vozilom iz šume  na "K. m."  i vidi  da A.M. prolazi traktorom, da je na makadamskom putu parkiran "G." L.V.  a jedno 50m odatle  na samom "K.m."  vidi parkirano vozilo oštećenog. Prišao je i vidi da su tu bili  oštećeni J. D., A. M. i L. V.  a u D. vozilu sjedi  K.P.. Stiže M. sa traktorom, izlazi iz traktora  i prilazi oštećenom D.  i počinju da pričaju o nekakvim pojasevima, D. je tražio da vrate  pojaseve  a M. govorio D. "šta ti imaš sa pojasevima". Dolazi do prepirke izmedju A.M. i J. D. i tada je D. jedanput ošamario  M. a M. odmah  polazi na prikolicu traktora i  uzima sjekiru, silazi sa prikolice i staje sa sjekirom u rukama. Svjedok K.G.dalje navodi da je M. jedanput  podigao uvis  sjekiru  ali ne prema D.  i tada prilazi L.V. govoreći  im"šta to radite" a M.govori D. da zove policiju zbog pojaseva. D. i M. su se medjusobno psovali ali jedan drugom nijesu prijetili. Nakon toga dolazi A.D..  Kazao je i to  da je optuženi dva do tri puta  podigao uvis  sjekiru ali ne u pravcu  glave i grudi oštećenog  a sjekira ni jednom nije bila blizu  L.V.. </span>
</p>
<p class="p2"></p>
<p class="p2">
<span>		 Cijeneći  iskaz svjedoka A.M.  i K.G. sud je stekao ubedjenje  da su ova dva svjedoka bila  pristrasna u svom kazivanju,  da su ovakvim svojim iskazom  htjeli da   pomognu optuženom koji  je brat svjedoka M.a komšija svjedoka K.G.  kako bi optuženi  izbjegao odgovornost za počinjeno krivično djelo. Ovakav zaključak suda  proizilazi  iz činjenice da su svjedoci  A. M. i K. G. izjavili  da je oštećeni  jedanput  ošamario optuženog M. a sam optuženi  ističe da ga je  navodno kritične prilike oštećeni ošamario dva ili tri puta. Optuženi je  kazao da se  popeo na prikolicu i uzeo sjekiru dok svjedok M. je kategoričan u svom iskazu  da se optuženi nije peo na prikolicu kako bi uzeo sjekiru  već da je sjekiru iz prikolice uzeo  sa zemlje. Svjedok K.G. prvo  govori da je optuženi  samo jedanput podigao uvis sjekiru  da bi  odgovarajući  oštećenom na pitanje  kolika puta je optuženi zamahnuo sjekirom ovaj svjedok rekao  da je optuženi dva do tri puta  podigao uvis sjekiru  ali ne u pravcu  glave i grudi oštećenog. Smatrajući  da su svjedoci A. M. i K.G. bili pristrasni u svom kazivanju, da su svjedočili  onako kako to odgovara optuženom  sud nije prihvatio iskaz  svjedoka A.M. i K.G.. </span>
</p>
<p class="p2"></p>
<p class="p2">
<span>                         Dakle, jasnim,ubjedljivim i  kategoričnim a po mišljenju suda i istinitim iskazom oštećenog J.D. i nepristrasnim iskazima svjedoka A. D., K.P. i L.V. negirana je odbrana optuženog  A.M.i na nesumnjiv način je utvrdjeno da je optuženi A. M. dana 29.09.2012.godine oko 11,00  časova   u mjestu  "K.m." u P. oštećenom J. D. uputio riječi prijetnje "Mrtvo dijete ćeš nositi u sanduku, znaš li ti skim se kačiš" nakon čega je  sa prikolice svoga traktora uzeo sjekiru i istom više puta zamahnuo put oštećenog a oštećeni je zbog  ovih prijetnji koje je shvatio ozbiljno imao osjećaj  straha  i ugroženosti. Optuženi A.M.je bio svjestan  da navedenim riječima  prijetnje  kao i zamahivanjem sjekire ugrožava sigurnost  oštećenog, ali je u prkos tome navedene riječi prijetnje uputio oštećenom i zamahivao sjekirom, bio svjestan djela i htio njegovo izvršenje,dakle, djelovao je sa direktnim umišljajem i u ovim radnjama optuženog A.M. stoje  svi bitni elementi bića krivičnog djela ugrožavanje sigurnosti iz čl.168 st.1 Krivičnog zakonika  pa ga je sud  kao umišljajnog učinioca obzirom da je bio svjestan da na ovaj način  ugrožava  sigurnost oštećenog oglasio krivim  i osudio po  zakonu.</span>
</p>
<p class="p2">
<span> </span>
</p>
<p class="p2">
<span>		Kako je sud u postupku utvrdio da je optuženi A. M. izvršio krivično djelo  ugrožavanje sigurnosti iz čl.168 st.1 Kz na štetu oštećenog J.D. kako je to optuženom i stavljeno na teret javnom optužbom  to ga je sud oglasio krivim i osudio po zakonu a prilikom odlučivanja  o vrsti i visini kazne sud je u smislu čl. 42 KZ cijenio sve okolnosti  koje utiču  kako na vrstu tako i na visinu kazne. Optuženi je  mlad čovjek, nezaposlen. Do sada nije osuđivan što je utvrdjeno iz izvoda iz KE i ove okolnosti sud je uzeo kao olakšavajuće okolnosti na strani optuženog pa je ovaj sud mišljenja  da se  i novčanom kaznom  koja je predvidjena za ovo  krivično djelo može postići svrha kažnjavanja i dovoljno uticati na optuženog da više ne vrši krivična djela pa je sa ovih razloga sud  optuženom   izrekao novčanu kaznu  u iznosu  od 600,00 € koja predstavlja minimum  novčane kazne  predvidjene  za ovo krivično djelo  smatrajući  da će se  ovim iznosom novčane kazne koji je iznos visok i za zaposlene ljude a ne  za nezaposlene kao što je optuženi u cjelosti postići svrha kažnjavanja.U smislu čl.39 Krivičnog Zakonika sud je odredio  da optuženi  izrečenu novčanu kaznu  plati  u roku od 6.mjeseci  po pravosnažnosti presude a ovo obzirom da je nezaposlen i da izdržava troje maloljetno djece.  </span>
</p>
<p class="p2"></p>
<p class="p2">
<span> 		Shodno čl.226 i 229 ZKP-a  sud je  obavezao optuženog da na ime paušala  plati  iznos od 27,50 € koji iznos je odmjeren obzirom na dužinu trajanja  i složenost krivičnog postupka  te imovno stanje  optuženog.</span>
</p>
<p class="p2"></p>
<p class="p2">
<span>		 Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U PLJEVLJIMA ,</span>
</p>
<p class="p3">
<span class="s1">Dana 20 .12.2012.godine.</span>
</p>
<p class="p2"></p>
<p class="p2"></p>
<p class="p2">
<span class="s1">Zapisničar, 						    			 S u d i j a, </span>
</p>
<p class="p2">
<span class="s1"> Leković Zora					    	                                Ljiljana Popović </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>:</span>
</p>
<p class="p2">
<span>		    Protiv ove presude  dozvoljena je žalba u roku od 8.dana po </span>
</p>
<p class="p2">
<span>		    prijemu iste Višem sudu B. Polje, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1">
<span class="s1">1 x Braniocu  optuženog</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
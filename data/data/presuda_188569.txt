<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 109/2015</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični </span><span class="span1">u vijeću sastavljenom od sudije Tabaš Predraga, kao predsjednika vijeća i sudija Mirjane Popović i Ljiljane Šoškić, kao članova vijeća</span><span class="span1">, uz učešće Novčić Slobodanke, kao zapisničara, u krivičnom predmetu protiv optuženog Č. S., koga brani M. D. advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika, odlučujući po optužnici Višeg državnog tužilaštva u Podgorici Kt.br. </span><span class="span1">122/15 od 20.11.2015</span><span class="span1">. godine, koju je na glavnom pretresu zastupala Sanja Jovićević-zamjenik VDT u Podgorici, nakon održanog glavnog i javnog pretresa, dana 02.03.2016. godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, dana 07.03.2016. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi Č. S., lični broj ..., od oca S. i majke V., rodjene M., rodjen .... godine u S...-Republika A..., sa prebivalištem u S..., L... D..., Republika A..., državljanin Republike A..., po zanimanju vodoinstalater, nezaposlen, neoženjen, bez djece, završio srednju gimnaziju, lošeg imovnog stanja, neosudjivan, nalazi se u pritvoru od 31.10.2015. godine.</span>
</p>
<p>&nbsp;</p>
<p>
<span class="span1">                                                         KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 31.10.2015. godine, na graničnom prelazu Sukobin, neovlašćeno radi dalje prodaje unio u Crnu Goru, te prenosio opojnu drogu marihuanu-supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je označenog dana u 13,51 časova, na graničnom prelazu Sukobin,  iz Republike Albanije unio u Crnu Goru opojnu drogu marihuanu, tako što je svojim putničkim motornim vozilom marke "F... S...", reg. oznaka A... kojim je upravljao, prenosio opojnu drogu koja je bila sakrivena u 26 vakumiranih pvc pakovanja, ukupne mase 10.005 grama i sakrivena u rezervoaru vozila, kada je prilikom izlaska iz Crne Gore, dana 31.10.2015. godine, na graničnom prelazu Debeli brijeg u 17,30 člasova, od strane ovlašćenih službenika Uprave carina-Ispostave Debeli brijeg i Grupa za suzbijanje droga Herceg Novi, Kotor i Tivat, pronadjena predmetna opojna droga i oduzeta od optuženog, a ista je bila namijenjena daljoj neovlašćenoj prodaji,</span>
</p>
<p>&nbsp;</p>
<p>
<span class="span1">                        - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42,45,46. i  51. Krivičnog zakonika Crne Gore, te odredbi čl. 226, 229. i 374. Zakonika o krivičnom postupku</span>
</p>
<p>&nbsp;</p>
<p>
<span class="span1">                                                     O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od </span><span class="span1">1 (jedne) godine i 2 (dva) mjeseca</span><span class="span1">, u koju kaznu mu se uračunava vrijeme provedeno u pritvoru počev od 31.10.2015. godine od 19.30 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 150,00 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p>
<span class="span1">II. Na osnovu čl. 75. i čl. 300. st. 7. Krivičnog zakonika Crne Gore, sud optuženom     i z r i č e :</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">I to: 10.005 grama opojne droge marihuane, koja droga se ima uništiti nakon pravosnažnosti presude</span><span class="span1">, kao i p.m.v. </span><span class="span1">marke "F...S...", reg. oznaka A..., kao sredstva upotrijebljenog za izvršenje krivičnog djela.</span>
</p>
<p>&nbsp;</p>
<p>
<span class="span1">                                                  O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.122/15 od 20.11.2015. godine, optuženom  Č. S. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga  iz čl. 300. st. 2. u vezi st. 1. Krivičnog zakonika Crne Gore. Zastupnik optužnice je na početku glavnog pretresa, a nakon čitanja optužnice precizirao činjenične navode dispozitiva optužnice na način kako je to bliže predstavljeno u izreci presude i pri tako preciziranoj optužnici u cjelosti ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">U prethodnom postupku optuženi nije iznosio odbranu, branio se ćutanjem.</span>
</p>
<p>&nbsp;</p>
<p>
<span class="span1">Na glavnom pretresu optuženi je u potpunosti priznao izvršenje krivičnog djela koje mu se stavlja na teret i u svojoj odbrani naveo, da je na predlog nekih ljudi iz Albanije, čiji identitet nije htio da otkrije, uz obećanje da će zaraditi 500 eura, pristao da opojnu drogu - marihuanu prenese iz Albanije preko Crne Gore do Italije. Dalje je  naveo, da je nakon toga kupio automobil "F... S...", koji je dan prije polaska na put predao tim ljudima, koji su u  rezervoar automobila smjestili marihuanu, koja je pronadjena prilikom kontrole vozila. Dalje je naveo i objasnio, da je dana 31.10.2015. </span><span class="span1">godine, krenuo na put, da je u Crnu Goru ušao na graničnom prelazu Murići-Sukobin, a zatim put nastavio ka graničnom prelazu sa Republikom Hrvatskom, gdje su mu dolaskom, carinici saopštili da će izvršiti kontrolu vozila i tom prilikom u rezervoaru od vozila pronašli opojnu drogu marihuanu. Objasnio je, da je marihuanu trebao da prenese do Italije, gdje bi se ona prebacila u drugo vozilo, a zatim transportovala do Holandije, te da je novčanu nadoknadu trebao da dobije tek pošto marihuanu prenese do Italije. Dalje je naveo, da je na sve to pristao zbog loše ekonomske situacije u kojoj se nalazio. Prihvatio je krivicu zbog izvršenja krivičnog djela i izrazio je iskreno kajanje.</span>
</p>
<p>&nbsp;</p>
<p>
<span class="span1">Branilac optuženog je u završnoj riječi zamolio sud, da prilikom odmjeravanja kazne ima u vidu niz olakšavajućih okolnosti na strani optuženog, i istog što blaže kazni.</span>
</p>
<p>&nbsp;</p>
<p>
<span class="span1">Sud je u dokaznom postupku pročitao Zapisnik o pretresanju prevoznog sredstva, putnika, prtljaga i drugih pokretnih stvari Uprave policije Sektor granične policije -Granični prelaz Debeli Brijeg od 31.10.2015. godine, Potvrdu o privremeno oduzetim predmetima Uprave policije Sektor granične policije - Granični prelaz Debeli Brijeg  broj 280/15-39/64 od 31.10.2015. godine, Potvrdu o privremeno oduzetim predmetima Uprave policije Sektor granične policije - Granični prelaz Debeli Brijeg broj 240/15-6/311 od 31.10.2015. godine, Potvrdu o privremeno oduzetim predmetima Uprave policije Sektor kriminalističke policije Grupa za suzbijanje droga Herceg Novi, Kotor i Tivat broj 240/15-6/312 od 31.10.2015. godine, Službenu zabilješku Uprave policije OGB Herceg Novi GB Debeli Brijeg broj 280/15-39/2460 od 31.10.2015. godine, Zapisnik Carinarnice Kotor CI Debeli Brijeg D-1952/1 od 31.10.2015. godine, Službenu zabilješku CI Debeli Brijeg D-1952/1 od 31.10.2015. godine, Službenu zabilješku Uprave policije - Sektor kriminalističke policije Odsjek za borbu protiv droge i krijumčarenja broj 240/15-6/313 od 31.10.2015. godine, Izvještaj o hemijskom vještačenju Forenzičkog centra u Danilovgradu broj 3360/15 od 06.11.2015. godine i vrši uvid u fotodokumentaciju koja je sastavni dio izvještaja, Izvod iz KE za optuženog Č. S. iz Ministarstva pravde Republike Albanije broj 11 od 09.12.2015. godine i izvršio uvid u fotodokumentaciju Uprave policije CB Herceg Novi broj 501/15 od 31.10.2015. godine.</span>
</p>
<p>&nbsp;</p>
<p>
<span class="span1">Iz sadržine Zapisnika o pretresanju prevoznog sredstva, putnika, prtljaga i drugih pokretnih stvari Uprave policije Sektor granične policije - Granični prelaz Debeli Brijeg od 31.10.2015. godine proizilazi da su ovlašćeni policijski službenici granične policije dana 31.10.2015. godine, u  17:30 časova, na graničnom prelazu Debeli Brijeg izvršili pretres p.m.v.-a marke "F...-S...", reg. oznaka A..., kojim je upravljao optuženi Č. S., te da je tom prilikom u rezervoaru vozila pronadjeno 26 pakovanja valjkastog oblika u kojima se nalazila biljna materija tamno zelene boje, za koju se sumnjalo da je opojna droga marihuana. Izgled vozila, samih pakovanja i mjesta gdje su ista pronadjena prikazan je i u fotodokumentaciji Uprave policije CB Herceg Novi broj 501/15 od 31.10.2015. godine i  fotodokumentaciji koja je sastavni dio Izvještaja o hemijskom vještačenju Forenzičkog centra u Danilovgradu broj 3360/15 od 06.11.2015. godine,  u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine Potvrde o privremeno oduzetim predmetima Uprave policije Sektor granične policije-Granični prelaz Debeli Brijeg  broj 280/15-39/64 od 31.10.2015. godine proizilazi da je ovlašćeni policijski službenik Odjeljenja granične bezbjednosti H.Novi, od optuženog Č. S., dana 31.10.2015. godine, u 19:30 časova, privremeno </span><span class="span1">oduzeo 26 pakovanja valjkastog oblika oblijepljenih selotejpom i PVC folijom u kojima se nalazila biljna materija tamno zelene boje nepoznatog porijekla, za koju se sumnjalo da je opojna droga-marihuana.</span>
</p>
<p>&nbsp;</p>
<p>
<span class="span1">Iz sadržine dvije Potvrde o privremeno oduzetim predmetima Uprave policije Sektor granične policije - Granični prelaz Debeli Brijeg broj 240/15-6/311 i 240/15-6/312  od 31.10.2015. godine proizilazi da je ovlašćeni policijski službenik Odsjeka za borbu protiv droge i krijumčarenja, Grupa za suzbijanje droga H.Novi, Kotor i Tivat, od optuženog Č. S., dana 31.10.2015. godine, privremeno oduzeo putnu ispravu R. Albanije broj BR 9299900 na ime S. Č., mobilni telefon marke "Iphone", model A1428 IMEI 013426001269267 sa telefonskom karticom na kojoj se nalazi serijski broj 89355030000049174887 i mobilni telefon marke "Samsung", model "GT-E 1200I" Imei 358273062150405 sa T-mobile karticom  nepoznatog broja u istom, te PMV marke "F...", tip "S...", reg. oznaka A...sa ključem za isto na kojem se nalazi metalni privjezak i saobraćajnu dozvolu broj ... za vozilo marke "F...", tip "S...", reg. oznaka A....</span>
</p>
<p>&nbsp;</p>
<p>
<span class="span1">Iz sadržine Službene zabilješke Uprave policije OGB Herceg Novi GB Debeli Brijeg broj 280/15-39/2460 sačinjene dana 31.10.2015. godine, u 19:45 časova, od strane policijskog službenika L. S., u prostorijama GP Debeli Brijeg, proizilazi da je ista sačinjena povodom pronalaska 26 pakovanja valjkastog oblika u kojima se nalazila biljna materija tamno zelene boje za koju se pretpostavljalo da je opojna droga marihuana, u rezervoaru za gorivo, nakon što je pomoću fiberskopa uočen sumnjiv predmet upakovan u PVC foliji, u p.m.v. - u marke  "F...", tip "S...", albanskih reg. oznaka A..., kojim je upravljao S. Č., državljanin Albanije.</span>
</p>
<p>&nbsp;</p>
<p>
<span class="span1">Iz sadržine Zapisnika o pregledu putničkog vozila Carinarnice Kotor CI Debeli Brijeg D-1952/1 od 31.10.2015. godine proizilazi da su ovlašćeni službenici Carina na graničnom prelazu Debeli Brijeg, dana 31.10.2015. godine, u 17:30 časova, izvršili spoljašnji i unutrašnji pregled p.m.v.- a marke "F...", tip "S...", albanskih reg. oznaka A..., kojim je upravljao albanski državljanin S. Č. i kojom prilikom je u rezervoaru vozila otkriveno 26 pakovanja oblijepljenih vakum folijom, u kojima se pod pretpostavkom nalazila opojna droga - skank. </span>
</p>
<p>&nbsp;</p>
<p>
<span class="span1">Iz sadržine Službene zabilješke CI Debeli Brijeg D-1952/1 od 31.10.2015. godine proizilazi da je ista sačinjena navedenog datuma, a povodom pregleda na izlaznom putničkom terminalu, p.m.v. marke "F.", tip "S.", albanskih reg. oznaka A..., kojim je upravljao albanski državljanin S. Č., od strane carinskih službenika zajedno sa graničnom policijom i kojom prilikom su u unutrašnjem dijelu rezervoara vozila, kroz fabričke otvore otkrivena pakovanja oblijepljena vakum folijama za koja se pretpostavljalo da su tipa opojne droge - skank, koja je po završetku detaljnog pregleda, u 19:00 časova, predata službenicima Odsjeka za borbu protiv droge i krijumčarenja- Herceg Novi, Kotor i Tivat.</span>
</p>
<p>&nbsp;</p>
<p>
<span class="span1">Iz sadržine Službene zabilješke Uprave policije - Sektor kriminalističke policije Odsjek za borbu protiv droge i krijumčarenja broj 240/15-6/313 od 31.10.2015. godine proizilazi da je ista sačinjena navedenog datuma, od strane policijskog službenika D. K.,  a povodom uvida u evidenciju prelaska preko državne teritorije Crne Gore, kojom prilikom je utvrdjeno da je p.m.v. marke "F...", tip "S...", albanskih reg. oznaka A..., dana 31.10.2015. godine, u 13:51 časova, iz Republike Albanije ušlo na teritoriju </span><span class="span1">Crne Gore, preko graničnog prelaza Sukobin, te da je vozilom upravljao S. Č., rodjen 08.10.1990. godine u Skadru, Republika Albanija, pri čemu je unio 26 vakuiranih PVC pakovanja, ukupne bruto mase 10.005 grama opojne droge marihuane u namjeri da ih dalje prodaje, prenese preko teritorije Crne Gore u pravcu Republike Hrvatske.</span>
</p>
<p>&nbsp;</p>
<p>
<span class="span1">Iz sadržine Izvještaja o hemijskom vještačenju Forenzičkog centra u Danilovgradu broj 3360/15 od 06.11.2015.  godine utvrduje se da je tom centru dostavljeno 14 većih i 12 manjih ručno pravljenih pakovanja oblika valjka od plastičnih kesa i tamno braon selotejp trake, sa sadržajem sasušene biljne materije tamno zelene boje, karakterističnog opojnog mirisa, ukupne neto mase 10.005 grama, pronadjene u p.m.v.-u "F...", tip "S...", albanskih reg. oznaka A... kojim je upravljao S. Č.. Iz izvještaja se dalje utvrdjuje da je hemijskom analizom dostavljenog biljnog materijala, na osnovu  karakteristične morfološke gradje dostavljene biljne materije utvrdjeno prisustvo cistolita i smole i da isti potiču od biljke čij je botanički naziv "Cannabis Sativa"- konoplja ili marihuana, te da isti biljni materijal sadrži tetrahidrokanabinol (THC) u koncentraciji iznad 0,2%, koja supstanca djeluje na centralni nervni sistem, izaziva stanje zavisnosti i nalazi se u Pravilniku o utvrdjivanju  spiska droga, psihotropnih supstanci i bilja koje se može koristiti za proizvodnju droga (Sl. list Crne Gore br. 56/2012).</span>
</p>
<p>&nbsp;</p>
<p>
<span class="span1">Sud je izvještaj o hemijskom vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Izvoda iz KE za optuženog Č. S. iz Ministarstva pravde Republike Albanije broj 11 od 09.12.2015. godine, koji je s obzirom da se radi o aktu koji je dostavljen na albanskom jeziku pročitan posredstvom sudskog tumača, proizilazi da optuženi nije ranije osudjivan.</span>
</p>
<p>&nbsp;</p>
<p>
<span class="span1">Cijeneći navode optužbe, odbrane optuženog, koji je u potpunosti priznao izvršenje krivičnog djela, te sve provedene dokaze kako pojedinačno, tako i u njihovoj medjusobnoj vezi, ovaj sud nalazi, da je optuženi S. Č. izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore, na način, u vrijeme i na mjestu, kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da je optuženi S. Č., dana 31.10.2015. godine, sa teritorije Republike Albanije, preko graničnog prelaza Murići-Sukobin, unio na teritoriju Crne Gore opojnu drogu marihuanu u količini od 10.005 grama, a potom tu opojnu drogu marihuanu koja je bila zapakovana u 26 pakovanja valjkastog oblika oblijepljenih PVC folijom, radi dalje prodaje prenosio preko teritorije Crne Gore do graničnog prelaza Debeli Brijeg Opština Herceg Novi, gdje je prilikom kontrole vozila marke "F...", tip "S...", registarskih oznaka A..., kojim je optuženi upravljao i koje je negovo vlasništvo, od strane ovlašćenih policijskih službenika Granične policije CB Herceg Novi i službenika Uprave Carina Ispostava Debeli Brijeg, navedena opojna droga pronadjena sakrivena u rezervoaru vozila i oduzeta od optuženog.</span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje sud je nesumnjivo utvrdio, prvenstveno iz navoda odbrane optuženog S. Č., koji je u potpunosti priznao izvršenje krivičnog djela i u svojoj odbrani naveo da je prije kritičnog dogadjaja kupio automobil marke </span><span class="span1">"F...-S..."  i to na predlog ljudi čiji identitet nije želio da otkrije, sa kojima se prethodno dogovorio, da za iznos od 500 eura, predmetnu opojnu drogu tim vozilom prenese od Republike Albanije do Italije, a koja opojna droga je bila smještena u rezervoar automobila, nakon čega je sa tim vozilom dana 31.10.2015. godine, krenuo iz Skadra ka Crnoj Gori, u koju je ušao na granični prelaz Sukobin, a zatim nastavio put ka graničnom prelazu sa Hrvatskom, gdje je dolaskom bio kontrolisan od strane policije i carine, koji su tom prilikom u rezervoaru vozila pronašli opojnu drogu - marihuanu.</span>
</p>
<p>&nbsp;</p>
<p>
<span class="span1">Priznanje optuženog S. Č. nije dovedeno u sumnju nijednim dokazom provedenim u postupku, već je potvrdjeno provedenim materijalnim dokazima i to: sadržinom Zapisnika o pretresanju prevoznog sredstva, putnika, prtljaga i drugih pokretnih stvari Uprave policije Sektor granične policije - Granični prelaz Debeli Brijeg od 31.10.2015. godine, Potvrda o privremeno oduzetim predmetima Uprave policije Sektor granične policije - Granični prelaz Debeli Brijeg broj 280/15-39/64 i 240/15-6/311 od 31.10.2015. godine, Potvrda o privremeno oduzetim predmetima Uprave policije Sektor kriminalističke policije Grupa za suzbijanje droga Herceg Novi, Kotor i Tivat broj 240/15-6/312 od 31.10.2015. godine, Službenih zabilješki Uprave policije OGB Herceg Novi GB Debeli Brijeg broj 280/15-39/2460, CI Debeli Brijeg D-1952/1, kao i Zapisnika Carinarnice Kotor CI Debeli Brijeg D-1952/1 od 31.10.2015. godine, iz kojih nesumnjivo proizilazi da su ovlašćeni policijski službenici Granične policije CB Herceg Novi  i Uprave Carina CI Debeli Brijeg, dana 31.10.2015. godine oko 17:30 časova, pretresom p.m.v.-a marke "F...", tip S..., albanskih registarskih oznaka A ..., kojim je upravljao albanski državljanin S. Č., koji je vlasnik vozila, u rezervoaru istog  pronašli i privremeno oduzeli od optuženog 26 pakovanja valjkastog oblika oblijepljenih braon selotejpom i PVC folijom, sadržine suve biljne materije tamno-zelene boje, za koju se pretpostavljalo da je opojna droga - marihuana, a što se sud uvjerio i uvidom u fotodokumentaciju Uprave policije CB Herceg Novi broj 501/15 od 31.10.2015. godine i  fotodokumentaciju koja je sastavni dio Izvještaja o hemijskom vještačenju Forenzičkog centra u Danilovgradu broj 3360/15 od 06.11.2015. godine. Nadalje, činjenicu da je optuženi predmetnu opojnu drogu unio u Crnu Goru preko graničnog prelaza Sukobin sa teritorije Albanije, dana 31.10.2015., nesumnjivo potvrdjuje sadržina Službene zabilješke Uprave policije - Odsjeka za borbu protiv droge i krijumčarenja, broj 240/15-6/313  od 31.10.2015. godine, iz koje proizilazi da je provjerom kroz bazu podataka evidencije prelaska preko državne granice teritorije Crne Gore utvrdjeno, da je dana 31.10.2015. godine, u 13:51 časova, registrovan prelazak p.m.v.-a marke "F... S...", albanskih registarskih oznaka A..., kojim je upravljao albanski državljanin S. Č., iz Republike Albanije u Crnu Goru, preko graničnog prelaza Sukobin.</span>
</p>
<p>&nbsp;</p>
<p>
<span class="span1">Vrstu i količinu opojne droge, koja je kritičnom prilikom pronadjena u vozilu marke "F... S..." kojim je upravljao optuženi, koja je bila upakovana u 26 pakovanja valjkastog oblika oblijepljenih PVC  folijom i braon selotejpom i oduzeta od njega, sud je utvrdio iz Izvještaja o hemijskom vještačenju Uprave policije Forenzički centar Danilovgrad br. 3360/15 od 06.11.2015. godine, iz kog nesumnjivo proizilazi da suva biljna materija tamno zelene boje predstavlja opojnu drogu marihuanu u neto količini od 10.005 grama, dok je hemijskom analizom dostavljenog biljnog materijala konstatovano da isti potiče od biljke čiji je botanički naziv Cannabis sativa - konoplja i utvrdjeno da isti u sebi sadrži tetrahidrokanabiol THC u koncentraciji iznad 0,2%, a koja supstanca djeluje na centralni nervni sistem, izaziva stanje zavisnosti i nalazi se </span><span class="span1">u Pravilniku o utvrdjivanju spiska droga, psihoaktivnih supstanci i bilja, koje se može koristiti za proizvodnju droga ( Službeni list Crne Gore, br. 56/2012).</span>
</p>
<p>&nbsp;</p>
<p>
<span class="span1">Činjenice da je količina opojne droge bila 10.005 grama, koja je pronadjena i privremeno oduzeta od optuženog, bila namijenjena daljoj prodaji nesumnjivo proizilazi, iz količine same opojne droge i načina njenog pakovanja, opojna droga je bila zapakovana u: u 14 većih i 12 manjih ručno pravljenih zamotuljaka, smještena na skrovitom mjestu u rezervoaru vozila. </span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi, da su se u radnjama optuženog S. Č., stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore, s obzirom da je u postupku provedenim dokazima, te priznanjem optuženog nesumnjivo utvrdjeno da je isti, dana 31.10.2015., preko graničnog prelaza Sukobin, neovlašćeno radi dalje prodaje unio u Crnu Goru 10.005 grama opojne droge marihuane - supstance proglašene za opojnu drogu Pravilnikom o utvrdjivanju spiska droga, psihoaktivnih supstanci i bilja koje se može koristiti za proizvodnju droga (Sl. list Crne Gore br. 56/12 od 09.11.2012. godine), te da je navedenu opojnu drogu koja je bila zapakovana u 26 pakovanja valjkastog oblika oblijepljenih PVC folijom, sakrivenih u rezervoaru vozila, radi dalje prodaje prenosio preko teritorije Crne Gore do graničnog prelaza Debeli Brijeg Opština Herceg Novi, gdje je opojna droga pronadjena kontrolom ovlašćenih policijskih službenika Uprave policije i Uprave Carina Crne Gore i oduzeta od optuženog. Iz okolnosti konkretnog slučaja proizilazi da je optuženi u potpunosti bio svjestan da na teritoriju Crne Gore unosi opojnu drogu marihuanu i istu radi dalje prodaje prenosi preko teritorije Crne Gore, te da za to nema potrebna ovlašćenja, a što predstavlja bitno obilježje predmetnog krivičnog djela, a koja okolnost je optuženom bila poznata. Naprijed navedeno nesumnjivo proizilazi iz odbrane optuženog, što znači da je optuženi bio svjestan svoga djela, htio njegovo izvršenje, te da se pri tom u njegovim radnjama kao subjektivni elemenat bića krivičnog djela manifestuje direktni umišljaj. </span>
</p>
<p>&nbsp;</p>
<p>
<span class="span1">Krivično djelo za koje je optuženi S. Č. oglašen krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koje čine bitna obilježja ovog krivičnog djela, a u kojima se sud već izjasnio, bilo nužno navesti i materijalno pravni propis, od kojeg zavisi postojanje ovog djela. Naime, Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl. list CG br. 56/12 od 09.11.2012. godine) marihuana je proglašena opojnom drogom i nalazi se na spisku opojnih droga.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti cijenio lične prilike optuženog, da se radi o relativno mladjoj osobi, njegov raniji život, tj. neosudjivanost, a što je sud utvrdio iz izvoda iz Kaznene evidencije za optuženog, Ministarstva pravde R. Albanije broj 11 od 09.12.2015. godine, kao i priznanje izvršenja krivičnog djela, koje je doprinijelo brzom i efikasnom razjašnjenju ove krivične stvari, prihvatanje krivice i izraženo kajanje zbog izvršenja krivičnog djela, dok otežavajućih okolnosti nije bilo, pa je sud naprijed navedene olakšavajuće okolnosti, a posebno činjenicu da je optuženi u potpunosti priznao izvršenje krivičnog djela, cijenio kao naročito olakšavajuće, i shodno odredbi čl. 45. i 46. Krivičnog zakonika Crne Gore, </span><span class="span1">optuženom ublažio kaznu ispod zakonom propisanog minimuma za predmetno krivično djelo, osudivši ga na kaznu zatvora u trajanju od 1 (jedne) godine i 2 (dva) mjeseca, nalazeći da je tako odmjerena kazna, srazmjerna stepenu krivice optuženog i težini počinjenog krivičnog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika.</span>
</p>
<p>&nbsp;</p>
<p>
<span class="span1">Na osnovu čl. 75. i čl. 300 st. 7. Krivičnog zakonika Crne Gore, sud je optuženom S. Č. izrekao mjeru bezbjednosti oduzimanje predmeta i to 10.005 grama opojne droge marihuana, kao predmeta izvršenja krivičnog djela, koja se ima uništiti, nakon pravosnažnosti presude i za koju zakon propisuje obavezno oduzimanje, kao i p.m.v.-a marke "F...", tip "S...", reg. oznaka A..., vlasništvo optuženog, kao sredstva upotrijebljenog za izvršenje krivičnog djela, s obzirom da je tokom postupka nesumnjivo utvrdjeno, da je optuženi opojnu drogu marihuanu u navedenoj količini unio i prenosio preko teritorije Crne Gore sakrivenu u rezervoaru vozila, dakle, mjestu koje nije predvidjeno za prevoz prtljaga i tereta, a sve kako bi se otklonili stanja i uslovi da optuženi u buduće vrši krivična djela, u okviru opšte svrhe izricanja mjera bezbjednosti iz čl. 66. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na osnovu čl. 51. Krivičnog zakonika Crne Gore, sud je optuženom u izrečenu kaznu zatvora uračunao vrijeme provedeno u pritvoru počev od 31.10.2015. godine, pa nadalje dok pritvor bude trajao. </span>
</p>
<p>&nbsp;</p>
<p>
<span class="span1">Kako je optuženi oglašen krivim, sud ga je shodno odredbama člana 226. i 229. Zakonika o krivičnom postupku, obavezao na plaćanje troškova krivičnog postupka i to sudskog paušala u iznosu od 150.00 eura, koji paušal je odmjeren shodno složenosti krivičnog postupka, dužini njegovog trajanja i imovinskim prilikama optuženog, u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka sud odlučiti naknadno, posebnim rješenjem po pribavljanju podataka o njihovoj visini.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 07.03.2016. godine</span>
</p>
<p>&nbsp;</p>
<p>
<span class="span1">Zapisničar                                                         PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                          Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1.VDT Podgorica,</span>
</p>
<p>
<span class="span1">2.Optuženom,</span>
</p>
<p>
<span class="span1">3.Braniocu optuženog,</span>
</p>
<p>
<span class="span1">4.A/A.</span>
</p>
<p>
<span class="span1">Postupljeno, dana __________________ godine</span>
</p>
<p>&nbsp;</p>
</div>
</div>


</body>
<div style="text-align: right">
	K.br.37/11</div>
<div style="text-align: center">
	U IME CRNE GORE</div>
<br>
OSNOVNI SUD U HN, sudija Blagojević Marko, kao sudija pojedinac uz sudjelovanje namještenika suda Dragović Katarine kao zapisničara, rješavajući u krivičnom prerdmetu protiv okrivljenog M.M., zbog krivičnih djela teško djelo protiv bezbjednosti javnog saobraćaja člana 348 st. 3 u vezi čl. 339 st. 3 u vezi st. 1 KZ-a, postupajući po optužnici ODT-a Herceg Novi Kt.br. 271/10 od 08.02.2011. godine, nakon javnog, usmenog i glavnog pretresa održanog dana 25.10.2011. godine, u prisustvu Zamjenika ODT-a Samardžić Nikole, okrivljenog, njegovog branioca i oštećenog, donio je i&nbsp; istog dana javno objavio<br>
<div style="text-align: center">
	PRESUDU</div>
<br>
OKRIVLJENI<br>
M.M., JMBG ... od oca Č. i majke S. rođ. R., rođenog ... godine u K., stalno nastanjen u HN, B., kao podstanar kod K.D., po zanimanju autolimar, oženjen, otac dvoje djece, državljanin Crne Gore, razumije crnogorski jezik i govori srpskim jezikom, nezaposlen, lošeg imovnog stanja, ranije osuđivan presudom Osnovnog suda u H. Novom K. 79/96 od 27.11.1997. godine zbog krivičnog djela iz čl. 207 st. 3 u vezi st. 1 KZ RCG na kaznu zatvora u trajanju od pet mjeseci, uslovno na dvije godine, presudom Osnovnog suda Kotor K. 192/00 od 23.05.2000. godine zbog krivičnog djela iz čl. 207 st. 3 u vezi st. 1 KZ RCG na kaznu zatvora u trajanju od tri mjeseca,<br>
<br>
Kriv je<br>
<br>
Što je:<br>
dana 10.11.2010. godine u Đ., na dijelu Jadranske magistrale u neposrednoj blizini Ruskog naselja, nepridržavajući se saobraćajnih propisa iz čl. 13 st. 1 ZOBS-a na putevima, ugrozio saobraćaj i doveo u opasnost život i tijelo ljudi na način što, upravljajući PMV marke “Opel”, tip “Askona”, reg oznake HN … i krećući se iz pravca K. u pravcu B., nije obratio pažnju na piješaka P.G. koji je prelazio kolovoz sa lijeve na desnu stranu u odnosu na pravac kretanja vozila, pa je na dijelu svoje kolovozne trake na udaljenosti od oko 5,30m od desne ivice kolovoza, u odnosu na pravac kretanja pješaka, prednjim desnim djelom vozila udario oštećenog koji je usljed udarca zadobio povrede u vidu višeivernog preloma tibije i dvostrukog preloma fibule desne potkoljenice, te oguljotine u predjelu čela sa lijeve strane, koje poverde u zbiru predstavljaju tešku tjelesnu povredum,<br>
<br>
-čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 KZ-a<br>
<br>
-pa sud okrivljenom primjenom primejnom navedenih zakonskih propisa, te odredbi iz čl. 4 st. 2, 32, 36,42 st. 1, 52, 53, 54 Krivičnog zakonika, kao i odredbi iz čl. 226, 229 st. 4, 239 st. 2 i 374 st. 1 Zakonika o krivičnom postupku, izriče<br>
<br>
<div style="text-align: center">
	USLOVNU OSUDU</div>
<br>
Sa kojom mu utvrđuje kaznu zatvora u trajanju od 3 (tri) mjeseca i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine ne učini novo krivično djelo.<br>
<br>
Okrivljeni se oslobađa troškova krivičnog postupka, pa isti padaju na teret posebnog razdjela budžeta za rad sudova.<br>
<br>
Oštećeni P.G. za svoj ispostavljeni imovinsko pravni zahtjev upućuje se da isti može ostvariti u praničnom postupku.<br>
<div style="text-align: center">
	Obrazloženje</div>
<br>
Osnovni državni tužilac u HN podnio je ovom sudu optužni akt Kt.br. 271/10 od 08.02.2011 godine, protiv okrivljenog M.M., zbog krivičnog djela iz člana 348 st. 3 u vezi čl. 339 st. 3 u vezi st. 1&nbsp; KZ-a, bliže opisanog u izreci ove presude. Na glavnom pretresu zamjenik ODT-a Samardžić Nikola koji je zastupao optužni akt u svojoj završnoj riječi, ostajući pri navodima podnijetog optužnog akta, predložio je sudu da okrivljenog oglasi krivim i osudi po zakonu.<br>
<br>
Okrivljeni M.M. u svojoj odbrani u bitnom je istakao da je dana 10.11.2010 godine upravljao svojim vozlom “Opel Askona” reg. oznaka HN … krećući se magistralnim putem iz pravca H.N. u pravcu B., te da je toga dana bila kiša i smanjena vidljivost zbog oblačnog vremena, a da se kretao brzinom oko 40 do 50 km/h. Dalje je istakao da krećući se vozilom ni ispred ni iza njega nije bilo vozila, te da je oštećenog vidio tek kada je došlo do kontakta, i da ne zna odakle se isti stvorio na kolovozu, a da je pješaka vidio tek kada mu je puklo vjetrobransko staklo na njegovom vozilu od udara pješaka. Istakao je i to da smatra da pješaka nije udario prednjim dijelom svog vozila, jer na prednjem dijelu nema tragova kontakta, te da smatra da je do kontakta došlo na bočnom desnom dijelu njegovog vozila i to u predjelu desnog retrovizora koji se polomio. Dodao je i to da je oštećeni skliznu sa haube njegovog automobila, nakon čega je odmah izašao, stao iznad njega, a kada je oštećeni tražio da ga podigne i u kojem trenutku je naišao jedan policajac i dr. O. koji mu je odmah ukazao pomoć. Istakao je i to da se interesovao za oštećenog i da je istog posjetio kod njegove kuće, ali da je oštećeni bio nekorektan, jer mu je isti tražio da mu plati troškove liječenja.<br>
<br>
Branilac okrivljenog u svojoj završnoj riječi u bitnom je istakao da smatra da nije na nesumljiv način dokazano da je okrivljeni počinio krivično djelo koje mu je stavljeno na teret, pa je stoga predložila sudu da ga oslobodi optužbe, ali ukoliko sud nađe da je okrivljeni počinio djelo predložila je sud da na strani okrivljenog cijeni sve olakšavajuće okolnosti.<br>
<br>
Okrivljeni se u svojoj završnoj riječi pridružio završnoj riječi svog branioca.<br>
<br>
Sud je u dokaznom postupku neposredno saslušao svjedoka-oštećenog P.G.a, pročitao zapisnik o uviđaju Osnovnog suda u H.N. od 10.11.2010 godine, sa skicom lica mjesta i fotoelaboratom UP PJ H.Novi br. … od 10.11.2010 godine, pročitao nalaz i mišljenje vještaka medicinske struke B. dr. B., kojeg je i neposredno saslušao, pročitao nalaz i mišljenje vještaka saobraćajne struke P.Č. od 07.12.2010 godine i njegov dopunski nalaz i mišljenje od 25.01.2011 godine, neposredno saslušao vještaka saobraćajne struke, pročitao izvod iz KE za okrivljenog.<br>
<br>
Analizirajući provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i kazivanjem okrivljenog, sud je na nesumnjiv način utvrdio da je okrivljeni M.M. izvršio krivično djelo koje mu je stavljeno na teret optužbom&nbsp; i istog oglasio krivim i odgovornim iz sledećih razloga:<br>
<br>
Svjedok-oštećeni P.G. u svom iskazu u bitnom je naveo da je dana 10.11.2010 godine u jutarnim časovima, oko 09,oo časova,&nbsp; prelazio magistralni put koji vodi ka H.Novom, na mjestu na kojem nije bilo pješačkog prelaza, te da je prilikom stupanja na kolovoz dobro osmotrio da li ima vozila, kada je primijetio jedno vozilo koje je bilo dosta daleko i koje se kretalo iz pravca H.N. ka K., te da se isto nije kretalo nekom velikom brzinom, zbog čega je odlučio da za to vrijeme pređe magistralu, tako da mu je vozilo dolazilo prema desnoj bočnoj strani tijela, pa kada je bio na zalasku na drugoj strani kolovoza, odnosno kada mu je bilo potrebno još pola koraka da stupi na trotoar navedeno vozilo, koje je predhodno vidio, ga je snažno udarilo u predjelu noge potkoljenice sa boka, od čega je odbačen na vjetrobransko staklo u koje je snažno udario desnom stranom glavom i ramenom desne ruke. Dalje je istakao da je vozač nakon toga zaustavio svoje vozilo i pritrčao da mu ukaže pomoć i podigao ga sa kolovoza, nakon čega je došla hitna pomoć i zbrinula ga u bolnici Meljine. Dodao je i to da je nakon udara bio svjestan i da mu je na nozi bio vidan otvoreni prelom, te da je mišljenja da ga je okrivljeni sa svojim vozilom udario prednjom desnom stranom u njegovu desnu potkoljenicu sa desne strane, nakon čega je udario u vjetrobransko staklo, a zatim pao na asfalt. Istakao je i to da ga je okrivljeni posjetio dok je bio u bolnici, te da se pridružuje krivičnom gonjenju protiv okrivljenog i da ispostavlja imovinsko-pravni zahtjev.<br>
<br>
Sud je cijenio zapisnika o uviđaju Osnovnog suda u H.Novom od 10.11.2010 godine, sa skicom lica mjesta i fotoelaboratom UP PJ H.Novi br. 283/10 od 10.11.2010 godine i u potpunosti im poklonio punu vjeru, jer su isti sačinjeni od strane nadležnih državnih organa u&nbsp; zakonitom postupku.&nbsp; Naime, iz zapisnika o uviđaju sa skicom lica mjesta i fotoelaboratom, proizilazi da se saobraćajna nesreća dogodila dana 10.11.2010 godine oko 08,15 časova na magistralnom putu u mjestu Kumbor u kojoj su učestvovali M.M. koji je upravljao PMV marke “Opel Askona” reg.oznaka HN … i pješak P.G.. Dalje prozilazi da je mjesto nezgode put koji je sačinjen od asfaltnog zastora, koji služi za dvosmjerno odvijanje saobraćaja, podijeljen punom uzdužnom linijom, te da ne postoje znakovi ograničenja brzine, da je u vrijeme nezgode, kao i u vrijeme vršenja uviđaja bio dan, dok je vidljivost bila smanjena zbog oblačnog vremena i kiše, zbog čega je kolovoz bio mokar, jer je u vrijeme uviđaja i u vrijeme nezgode padala sitna kiša. Za fiksnu tačku (FT) uzet je ugao betonske vodovodne šahte bliže magistralnom putu prema Bijeloj, a za orentacioni pravac (OP)&nbsp; uzeta je desna ivica magistralnog puta gledano iz pravca Z. ka B., dok je orentaciona tačka (OT) na OP u visini i udaljena od FT za 0,oo m. Dalje proizilazi da je širina kolovoza 7,60 m, a da je na licu mjesta zatečeno PMV “Opel Askona” koje je svojim prednjim krajem usmjereno ka B., dok su prednji i zadnji lijevi točkovi zaustavljeni na središnjoj bijeloj liniji, a prednji desni točak je udaljen od OP 2,20 m, a od FT 24,30m, dok je zadnji desni točak vozila udaljen od OP 2,20m, a od FT 21,50m. Na sredini desne kolovozne trake, a iza vozila, zatečen je jasno izražen trag kočenja desnih točkova vozila u dužini od 12,60m, dok je početak traga kočenja udaljen 1,80m od OP, odnosno 11,80m od FT, a završetak tog traga kočenja se nalazio ispod vozila. U daljem proizilazi da je pješak P.G. zadobio povredu u vidu preloma potkoljenice desne noge, zbog čega je prebačen u bolnicu Risan, dok je na vozilu oštećeno, odnosno polomljeno prednje vjetrobransko staklo.<br>
<br>
Sud je cijenio iskaz svjedoka-oštećenog P.G.a kao uverljiv, jasan i logičan i kao takvog ga prihvati, jer je isti potvrđen medicinskom dokumentacijom, zapisnikom o uviđaju sa skicom lica mjesta i fotoelaboratom.<br>
<br>
Sud je cijenio nalaz i mišljenje vještaka medicinske struke B. dr. B. kao uverljiv, jasan, stručan i dat u skladu sa pravilima struke. Naime, vještak je u svom nalazu i mišljenju istakao da je P.G. zadobio: povredu potkoljenice desne noge u vidu otvorenog, višestrukog preloma&nbsp; obje kosti potkoljenice u njenoj srednjoj trećini, sa prodorom slomljenog dijela kosti kroz kožu prednje strane potkoljenice, koja je nastala djelovanjem zamahnuto tupo-tvrde sile ravne površine koja je djelovala snažnijim intezitetom djelovanja na potkoljenicu desne noge, a u momentu kada je povrijeđeni bio u stojećem stavu oslonjen na podlogu stopalom desne noge i u raskoraku, spoljašnje-zadnjom stranom potkoljenice desne noge okrenut ka toj sili, te da je navedena povreda nastala prilikom ostvarenog prvog kontakta između tijela povrijeđenog i vozila; povredu glave u vidu nagnječenja&nbsp; i oguljotine kože lijeve strane čeonog predjela glave, koje je nastala udarom i povlačenjem pomenutim dijelom glave po tvrdoj i ravnoj podlozi, kao što je dio motornog vozila; te da su sve povrede nastale vrlo kratko vrijeme jedna za drugom, te da u zbiru predstavljaju običnu tešku tjelesnu povredu. Pojašnjavajući svoj nalaz i mišljenje i odgovarajući na pitanja na glavnom pretresu vještak je istakao da u cjelosti ostaje pri datom nalazu i mišljenju, te da ostaje pri mišljenju da je u momentu zadobijanja povrede povređeni P. morao biri zadnjom spoljašnjom stranom potkoljenice desne noge okrenut ka sili koja je dovela do nastanka njegove povrede, a sila koja je dovela do nastanka ove povrede djelovale je upravno na srednju trećenu potkoljenice desne noge već objašnjenog pravca i smjera, te nakon zadobijanja ove povrede i prilikom gubitka oslonca na stoplao desne noge, došlo je do pada tjela sa rotacijom tjela tako da je sledeći kontakt između tjela povređenog i motornog vozila bio u predjelu glave ili tačnije lijeve strane čeonog djela glave.<br>
<br>
Sud je cijenio nalaz i mišljenje, kao i njegov dopunski nalaz i mišljenje, vještaka saobraćajne struke P.Č. kao uverljiv, jasan, stručan i dat u skladu sa pravilima struke. Naime, vještak je u svojim nalazima i mišljenjima istakao da se vozilo u trenutku nezgode kretalo brzinom od 40 km/h i da je vozač pri ovoj brzini mogao upravljati bezbjedno svojim vozilom pod uslovom da je sa istim upravljao sa dosta pažnje, te da je isti imao na raspolaganju prostor od oko 42,4m u odnosu na mjesto kontakta, pa bi mu prije mjesta kontakta bio potreban zaustavni put od oko25m, što bi značilo da je vozač imao prostorno vremenskih mogućnosti da svoje vozilo zaustavi prije mjesta kontakta sa pješakom, odnosno da je vozač imao mogućnosti, obzirom da je pješak prelazio put sa lijeve na desnu stranu u odnosu na pravac kretanja vozila, da blagovremeno uoči pješaka na kolovozu i time blagovremeno zaustavi svoje vozilo. Dalje je vještak u nalazu i mišljenju i njegovoj dopuni istakao da je pješak mogao da blagovremeno uoči nailazak vozila u konkretnom slučaju, te obzirom da nije prelazio kolovoz na mjestu predviđenom za prelazak pješaka (nema pješačkog prelaza) imao je obavezu da propusti vozača da prvi prođe, zbog čega je imao saobraćajno tehničkih mogućnosti da u konkretnom slučaju izbjegne nezgodu, te da je pješak prešao rastojanje od oko 5,30m obzirom na smjer kretanja pješaka, a da je do kontakta vozila i pješaka došlo neposredno prije mjesta gdje je uočen početak traga kočenja desnih točkova na kolovozu. Pojašnjavajući svoj nalaz i mišljenja kao i svoj dopunski nalaz i mišljenja, te odgovarajući na pitanja na glavnom pretresu vještak je istakao da je osnovni pismeni nalaz uradio kada u sudskoj dokumentaciji nije bilo podataka o vrsti težini i lokaciji povreda kod pješaka što je i konsatovao u pismenom nalazu, te i da je iz nekih drugih podataka u sudskim spisima zaključio da je pješak prelazio sa desne na lijevu starnu i shodno tome uradio nalaz i mišljenje, a kada je naknadno dobio naredbu od istražnog sudije sa nalazom i mišljenjem vještaka medicinske struke o vrsti, težini i lokaciji povreda kod pješak, koji je ukazivao da je pješak prelazi kolovoz sa lijeve na desnu stranu u odnosu na pravac kretanja vozila, pa je shodno tome uradio prostorno vremensku analizu nezgode i utvrdio da je vozač imao vremenskih mogućnosti da se zaustavi prije mjesta kontakta sa pješakom, te slušajući izlaganje i detaljno objašnjenje vještaka medicinske struke o načinu nastanka povreda kod pješaka, a shodno mehanizmu nastanka istih, pri nalijetanju vozila na pješaka i imajući u vidu konkretno vozilo i njegove čeone geometriske karakteristike u odnosu na lokaciju i težinu povreda, proizilazi konačan zaključak da je pješak prelazio kolovoz sa lijeve na desnu stranu. Vještak je dalje, na glavnom pretresu, istakao da sagledavajući sve činejnice i parmetre, a posebno opis povreda kod pješaka, proizilazi da se pješak kretao sa lijeve na dssnu starnu u odnosu na pravac kretanja vozila, a što znači da se zadržao na kolovozu u tolikoj mjeri da je gledano u odnosu na prostorne i vremenske parametre vozač imao mogućnosti da ga uoči i zaustavi svoje vozilo. Vještak je dodao i to da ako bi se posmatralo koje je propuste učinio pješak u konkretnom slučaju, on je kolovoz prelazio van mjesta obilježenog za kretanje pješaka preko kolovoza i u tom slučaju imao obavezu da ne ometa kretnaje vozila, da vodi računa o svojoj bezbjednosti, a ovo tim prije što je imao mogućnosti da uoči nailazak vozila, obzirom da se vozilo već nalazilo na maloj udaljenost kako je to u nalazu utvrđeno, jer je vozilo bilo udaljeno oko 42,4 metra.<br>
<br>
Ovakvi nalazi i mišljenja kao i njihova pojašnjenja vještaka medicinske struke, naručito, i vještaka saobraćajne struke potvrđuju navode svjedoka-oštećenog P.G.a, naručito u dijelu da je kolovoz prelazio tako da mu je vozilo dolazilo u susret njegovoj bočnoj desnoj strani, odnosno sa lijeve na desno u odnosu na pravac kretanja vozila. To što je svjedok-Oštećeni naveo da je, nakon udarca u desnu potkoljenicu, udari u desnu stranu glave je po mišljenju suda bez uticaja, te je sud mišljenja da je do ovakvih navoda došlo usled očigledne greške prilikom izražavanja, tj. saslušanja u predhodnom postupku, odnosno da se oštećeni prilikom davanja iskaza pogrešno izrazi i pomiješao lijevu sa desnom stranom, a što ukazuje i medicinska dokumentacija i nalaz i mišljenje vještaka medicinske struke.<br>
<br>
Iz ovako utvrđenog činjeničnog stanja, sud je na jasan i nedvosmislen način utvrdio da je okrivljeni svojim prednjim desnim dijelom vozila udario oštećenog, dok je ovaj prelazio kolovoz sa lijeva na desno u odnosu na pravac kretanja vozila, jer na to ukazuje oštećenja prednjeg vjetrobranskog stakla sa desne strane vozila, od kojeg udara je oštećeni zadobio tešku tjelesnu povredu, i na takav način suprotno postupajući odredbi iz čl. 13 st. 1 ZOBS-a na putevim, kojim je propisano da je vozač dužan da obrati pažnju na pješake koji se nalaze na kolovozu ili stupaju na kolovoz, ugrozio saobraćaj i doveo u opasnost život i tijelo oštećenog, te da je okrivljeni u svojoj radnji ostvario sva bitna obilježja&nbsp; krivičnog djelo iz čl. 348 st. 3 u vezi čl. 339 st. 3 u vezi st. 1 KZ-a, odnosno da je počinio navedno krivično djelo na način, u mjestu i u vrijeme kako je to opisano izrekom presude.<br>
<br>
Sud je cijeni odbranu okrivljenog naručito u dijelu u kojem je tvrdio da nije vidio pješaka sve dok isti nije udario u vjetrobransko staklo, te da misli da ga je udario desnim bočnim dijelom vozila obzirom da mu je desni retrovizor polomljen, a da na prednjem dijelu njegovog vozila nema oštećenja, kao neuverljivu, nelogičnu i sračunato datu u cilju izbjegavanja ili pak ublažavanja odgovornosti, a kao takva njegova odbrana je negirana naprijed provedenim dokazima, a naručito zapisnikom o uviđaju i fotoelaboratom iz kojih ne proizilazi da je desni retrovizor na vozilu okrivljenog polomljen, a suprotno tome proizilazi da je polomljeno prednje vjetrobransko staklo, dok je sud u ostalom dijelu odbranu, u kojoj okrivljeni navodi u kojem smjeru se kretao, kojom brzinom se kretao, prihvatio kao uverljivu i logičnu, jer je kao takva potvrđena naprijed provedenim dokazima.<br>
<br>
Cijeneći psihički odnos okrivljenog prema izvršenom krivičnom djelu, sud je našao da je okrivljeni bio svjestan da svojom radnjom može učiniti djelo, ali da je olako držao da do toga neće doći ili da će to moći spriječiti, u čemu se iscrpljuje njegov svjesni nehat.<br>
<br>
Sud je izmijenio činjenični opis optužnog akta, nalazeći drugačije utvrđeno činjenično stanje, nedirajući u objektivni indetitet optužbe.<br>
<br>
Sud je odbio predlog branioca okrivljenog da se od bolnice Risan pribavi medicinska dokumentacija u odnosu na povrede glave oštećenog, jer je mišljenja da bi provođenja i pribavljanje navedenog dokaza vodilo odugovlačenju postupka, obzirom da je činjenično stanje u postupku u dovoljnoj mjeri razriješeno, a i dokazi koje je branilac tražio su u fazi predhodnog postupka pribavljeni po zahtjevu suda i državnog tužilaštva, a što je i konstatovano na medicinskoj dokumentaciji da je ista dostavljena na zahtjev nadležnih organa. Takođe je sud odbi predlog branioca okrivljenog da se glavni pretres odloži radi pripremanja završene riječi, sa razloga što se ne radi o teškom i komplikovanom predmetu, te je su u konačnom mišljenja da je odbrana imala dovoljno vremena da pripremi završnu riječ, obzirom da je glavni pretres trajao dva održana ročišta, odnosno dovoljno vremena za pripremanje završne riječi, pa bi odlaganje glavnog pretresa vodilo odugovlačenju postupka.<br>
<br>
Prilikom utvrdjivanja krivične sankcije okrivljenom, sud je primjenom člana 42 st. 1 KZ,&nbsp; kao olakšavajuće okolnosti našao njegovo loše materijalno stanje, da je oženje i otac dvoje djece, njegovo ponašanja nakon izvršenog djela, stepen krivice (nastanku saobraćajne nezgode je znatno doprinio i oštećeni), dok ošežavajućih okolnosti nije bilo. Sud je cijenio i ranije osuđivanost, ali istu nije uzeo kao otežavajuću okolnost, sa razloga što je od zadnje osude prošlo jedanaest godina, pa su kao takve obuhvaćene zakonskom rehabilitacijom, kada se ima smatrati da je lice neosuđivano, saglasno čl. 118 i 119 KZ-a, jer je to povoljnije za okrivljenog shodno načelu in dubio pro reo. Cijeneći navedene olakšavajuće kao naručite, sud je našao da u konkretnom slučaju radi krivično pravne zaštite prema okrivljenom nije nužno primijeniti kaznu, pa je istom na osnovu člana 53 i 54. Krivičnog zakonika izrekao uslovnu osudu sa kojom mu je utvrdio kaznu zatvora od tri mjeseca i istovremeno odredio da se ista neće izvršiti ukoliko okrivljeni&nbsp; u roku od jedne godine ne izvrši novo krivično djelo, smatrajući da će se i prijetnjom izvršenja utvrdjene kazne zatvora uz provjeru ponašanja okrivljenog u roku od jedne godine na istog u dovoljnoj mjeri uticati da ubuduće ne vrši krivična djela i na taj način u ovom konkretnom slučaju ostvariti svrha izricanja uslovnih osuda iz člana 52 st. 2. KZ, u okviru opšte svrhe izricanja krivičnih sankcija iz čl. 4 st. 2 Krivičnog zakonika.<br>
<br>
Odluku o troškovima, sud je donio na osnovu člana 229 stav 4 ZKP-a i okrivljenog oslobodio plaćanja troškova krivičnog postupka u ukupnom iznosu od 382,oo€, jer se radi o licu lošeg materijalnog stanja, tako da bi plaćanje troškova ovoga postupka značajno ugrozilo materijalno stanje okrivljenog.<br>
<br>
Sud je oštećenog P.G.a za ispostavljeni imovinsko pravni zahtjev uputio da isti može ostavariti u parničnom postupku, jer podaci krivičnog postupka ne pružaju pouzdan osnov za dosuđenje takvog zahtjeva, te bi njihovo pribavljanje vodilo znatnom odugovlačenju postupka, a sve saglasno čl. 239 st. 2 ZKP-a.<br>
<br>
Na osnovu svega izloženog, primjenom člana 374 st. 1 ZKP- a odlučeno je kao u izreci presude.
<div style="text-align: center">
	OSNOVNI SUD U HN, dana 25.10.2011.godine.</div>
&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA,<br>
Dragović Katarina,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Blagojević Marko,s.r.<br>
Za tačnost otpravka tvrdi i ovjerava<br>
namještenik suda.<br>
<br>
PRAVNA POUKA: Protiv ove presude dozvoljena je žalba u roku od 8 dana od<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dana prijema iste preko ovog suda Višem sudu Podgorica.<br>
DNA:<br>
- ODT H.Novi<br>
- Optuženom, braniocu<br>
- Oštećenom<br>
- U spise<br>

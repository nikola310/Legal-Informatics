<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">K. br. 20/11</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, sudija Ivan Adamović kao sudija pojedinac, uz učešće namještenika suda Draginje Bošković, kao zapisničar, u krivičnom predmetu protiv okrivljenog K.M.a, iz Mojkovca, postupajući po optužnom predlogu Osnovnog državnog tužilaštva u Bijelom Polju, Kt. br. 3/10 od 27. 12. 2010. godine,  zbog krivičnog djela nezakonit ribolov, iz čl. 326 st. 2 Krivičnog zakonika, nakon održanog glavnog i javnog pretresa, u prisustvu zamjenikaODT-a u Bijelom Polju Cmiljane Perović, branioca okrivljenog adv. LJ.B., iz Bijelog Polja, a u odsustvu okrivljenog K.M.a i punomoćnika oštećenog S.R.K.a "M." iz Mojkovca,  dana 11.10. 2011. godine, donio je i objavio </span>
</p>
<p class="p2"></p>
<p class="p2"></p>
<p class="p6">
<span>P R E S U D U</span>
</p>
<p class="p5"></p>
<p class="p2"></p>
<p class="p2">
<span>	Okrivljeni  K.M.O, od oca V., majke R., rođene R., rođen .....godine u Mojkovcu, sa prebivalištem u mjestu rođenja - naselje Gornja Polja, Crnogorac, oženjen, otac jednog djeteta, lošeg imovnog stanja, neosuđivan,  </span>
</p>
<p class="p2"></p>
<p class="p6">
<span>K R I V     J E</span>
</p>
<p class="p5"></p>
<p class="p2">
<span>	-Što je:</span>
</p>
<p class="p2">
<span>	-dana 25. 07. 2009. godine, oko 15,40 h, u mjestu S.a, opština M., na rijeci Tari, na teritoriji gazdovanja S.R.K.a "M." iz Mojkovca, protivno čl. 27 Zakona o slatkovodnom ribarstvu ("Službeni list CG" br. 11/07), lovio ribu nedozvoljenim sredstvom - podvodnom puškom, kojom se te životinje masovno uništavaju,</span>
</p>
<p class="p2"></p>
<p class="p2">
<span>	-čime je izvršio krivično djelo nezakonit ribolov iz čl. 326 st. 2 Krivičnog zakonika, </span>
</p>
<p class="p2"></p>
<p class="p2">
<span>	-pa mu sud, primjenom citiranog zakonskog propisa i čl. 2, 4, 5, 13, 15, 32, 36, 42, 52, 53, 54 i 326 st. 4 Krivičnog zakonika (Kz-a), i čl. 226, 229, 239 i 374 Zakonika o krivičnom postupku (Zkp-a),  i z r i č e,</span>
</p>
<p class="p2"></p>
<p class="p6">
<span>USLOVNU OSUDU</span>
</p>
<p class="p5"></p>
<p class="p2"></p>
<p class="p2">
<span>	Kojom mu utvrđuje kaznu zatvora od  3 (tri)  mjeseca,  i istovremeno određuje da se ista neće izvršiti, ukoliko okrivljeni u roku od  1 (jedne)  godine ne učini novo krivično djelo.</span>
</p>
<p class="p2"></p>
<p class="p7">
<span>Okrivljeni se obavezuje da plati ovom sudu na ime paušala iznos od 40,00 eura, kao i da sudu nadokandi ostale troškove krivičnog postupkau iznosu od 247,50 eura, koje iznose je dužan uplatiti na račun Depozita novčanih kazni, troškova postupka i paušala CG, broj; 832-151-35, u roku od 15 dana po pravnosnažnosti presude, pod prijetnjom prinudnog izvršenja, s tim što je dokaz o uplatih, istog dužan dostaviti krivičnoj pisarnici ovog suda. </span>
</p>
<p class="p7"></p>
<p class="p7">
<span>Od okrivljenog se oduzima podvodna puška, kao sredstvo izvršenja krivičnog djela, shodno čl. 326 st. 4 Krivičnog zakonika.</span>
</p>
<p class="p2"></p>
<p class="p2">
<span>	Oštećeni S.R.K."M.", iz Mojkovca, radi ostvarivanja imovinsko - pravnog zahtjeva, upućuje se na parnični postupak. </span>
</p>
<p class="p2"></p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p2"></p>
<p class="p2">
<span>	Osnovno državno tužilaštvo u Bijelom Polju, podnijelo je ovom sudu optužni predlog Kt. br. 3/10 od 27. 12. 2010. godine, protiv okrivljenog K.M.a, iz Mojkovca,  zbog krivičnog djela nezakonit ribolov iz čl. 326 st. 2 Krivičnog zakonika.</span>
</p>
<p class="p2"></p>
<p class="p2">
<span>	Glavni pretres je održan i zaključen, u prisustvu zamjenika ODT-a Cmiljane Perović, branioca okrivljenog adv. LJ.B., a u odsustvu, uredno pozvanog okrivljenog i predstavnika oštećenog S. "M." u Mojkovcu, čiji predstavnik V.B.u istražnom postupku se izjasnio da se pridružuje krivičnom gonjenju protiv okrivljenog i postavio je imovinsko-pravni zahtjev. </span>
</p>
<p class="p2"></p>
<p class="p2">
<span>	Okrivljeni je u svojoj odbrani u istražnom postupku izjavio da nijesu tačni navodi iz prijave, te da je, dana 25. 07. 2009. godine u vremenu oko 14,00 h, svojim PMV  "Pasat" reg. ozn. BP-AF 832, krenuo sa ocem V.K.i ujakom R.R.da spreme drva u mjesto Prošćenje na desnoj obali Tare, gledano iz pravca Đurđevića Tara u pravcu Bijelog Polja. Na tom mjestu zadržao se oko 15-ak minuta i vratio se u grad. Dalje je izjavio, da se nikada nije bavio ribolovom, niti posjeduje bilo kakvu opremu za ribolov. Oko 18,00 h, pozvali su ga da pođe u policiju i kada je došao službenici policije su ga pitali da li je podvodna puška koju su pronašli u S.i njegova, govoreći da će uzeti otiske prstiju sa podvodne puške,  da će utvrditi da li odgovaraju njegovim otiscima, kao i to da posjeduju fotografije na kojima se vidi da se on bavi nezakonitim ribolovom. Od tog datuma ga nijesu više zvali u policiju. </span>
</p>
<p class="p2">
<span>                    </span>
</p>
<p class="p2">
<span>	Na glavnom pretresu, od 09. 02. 2011. godine,  ponovio je odbranu datu u istražnom postupku i dodao da se kritičnog dana u popodnevnim časovima nalazio u kafiću u Mojkovcu sa drugovima Č.R.i P.D., kada je pozvan od strane policije da dođe u njihove prostorije. Dalje je dodao, da je radnja prepoznavanja koja je izvršena u prostorijama Ispostave M.  izvršena prije nekih mjesec do mjesec ipo dana, te da je prije samog prepoznavanja, sjedio u prostorijama Dežurne službe Ispostave M. a naspram njega je bio S.M.. Tokom samog prepoznavanja pored njega su bili još Z.S., Z.B., R.S., R.M.i J.G., a sva ova lica su u rodbinskim vezama sa V., koji je vođa sektora u Ispostavi u Mojkovcu i poznato mu je da se svi druže sa svjedokom S.M.om. Takođe, na pitanje suda odgovorio je, da je automobilom povezao oca K.V.a i ujaka R.R.a do mjesta S.a, pored Tare, jer su namjeravali da na tom mjestu sakupljaju drva, gdje se zadržao sa njima 15-ak minuta i vratio se, a oni su tu ostali. Nije mu poznato da li su tog dana pronašli i sakupili drva, a drva sakupljaju na tom mjestu jer ih poplava, odnosno voda tu donese. Tog dana je bio obučen u majicu kratkih rukava i bermude, a na nogama je imao obuvene patike. Dalje je izjavio da na desnom ramenu ima istetoviranog tigra i kritičnog dana, dok je zajedno sa ocem i  ujakom R.R.em, bio u blizini Tare nije ulazio u vodu. Izjavio je i da mu je V. u Ispostavi pokazivao nekakvu pušku koja se koristi za lov, koja puška nije njegova, niti je ikada istu imao u posjedu. </span>
</p>
<p class="p2">
<span>	Završne riječi okrivljenog nije bilo a u završnoj riječi njegov branilac adv. B.LJ.a je istakao da je tokom postupka utvrđeno da je prepoznavanje okrivljenog od strane svjedoka S.M.a izvršeno po proteku više od godinu dana, da je ovo prepoznavanje bilo nezakonito, jer su prilikom prepoznavanja lica koja su bila na prepoznavanju bila poznata svjedoku S.M.u, a svjedok je ostavljen u zajedničku prostoriju sa okrivljenim, što nije po zakonu dozvoljeno. Nakon ovog prepoznavanja izlišno je bilo svjedočnje ovog svjedoka S.M.a, jer se optužni akt zasniva na njegovom svjedočenju. Dalje je dodao da ni iskazi ostalih svjedoka radnika policije ne mogu biti dovoljan dokaz za potvrđivanje njegovog naknadnog prisjećanja, jer je očigledno da on u momentu navodnog izvršenja krivičnog djela okrivljenog sve do dana prepoznavanja nije poznavao, niti je mogao da ga imenuje kao lice ovdje okrivljenog K.M.a. S toga, svi ovi dokazi nijesu dovoljni da bi se moglo utvrditi da je okrivljeni izvršio krivično djelo koje mu se stavlja na teret, pa je sa tog razloga predložio sudu da okrivljenog oslobodi od optužbe.  </span>
</p>
<p class="p2">
<span>	 </span>
</p>
<p class="p2">
<span>	Radi utvrđivanja odlučnih činjenica i donošenja pravilne i zakonite odluke, sud je u dokaznom postupku, na glavnom pretresu, izveo dokaze: pročitao iskaze svjedoka S.M.a, V. A., B.M.a i Č.R.a, pročitao zapisnik o prepoznavanju, saslušao svjedoke: K.V.a; R.R.a; saslušao vještaka biologa - ihtiologa - M.D.a, te pribavio i izvršio uvid u izvod iz KE na ime okrivljenog.</span>
</p>
<p class="p2"></p>
<p class="p2">
<span>	Cijeneći odbranu okrivljenog i sprovedene dokaze pojedinačno i u međusobnoj vezi, a na osnovu čl. 370 Zkp-a, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo stavljeno mu na teret, za koje je kriv, iz sledećih razloga. </span>
</p>
<p class="p2"></p>
<p class="p2">
<span>	Naime sud je cijenio iskaz svjedoka S.M.a. Svjedok S. u svom iskazu datom u istražnom postupku u bitnom navodi da je dana 25.07.2009. godine oko 14,30 h, krenuo sa maloljetnom djecom, radi kupanja na Tari u mjesto zv. S.a, te da je tada sa udaljenosti od oko 150 - 200 m, primijetio 4 lica, od kojih je troje bilo na obali a jedno u rijeci. Naveo je da je odmah pozvao Dežurnu službu UP Ispostava policije M., i prijavio slučaj. Pojasnio je i da je pošao u pravcu ovih lica te da je u jednom trenutku lice koje je lovilo, ostavilo pušku u rijeci i izašlo vani, a nakon što je ovim licima saopštio da je pozvao policiju oni su se udaljili sa lica mjesta. Naveo je još da je medju tom grupom lica prepoznao R.R.a i K.V.a, a da je lice koje je lovilo sa podvodnom puškom, na lijevom ili desnom ramenu imalo tetovažu sa likom lava ili tigra i da je kasnije saznao da se to lice zove K.M.o. Naveo je još da je po dolasku službenika policije V. A. i B.M.a, on izvadio podvodnu pušku, koja je bila opremljena ostima i kako je naveo spremna za gadjanje. U svom iskazu datom na glavnom pretresu ovaj svjedok je ponovio iskaz dat u istrazi i dodao je da kada je prišao okrivljenom i licima koja su bila sa njim, obratio im se sa daljine od 2 - 3 m, predstavivši se da je službenik UP Ispostava M., teda da će pozvati policiju i naveo je da ova lica nijesu čekala dolazak policije već da su otišli sa lica mjesta. Pojasnio je da je puška koja je izvadjena iz Tare bila dužine 1,5 m, a da su na vrhu puške bile »osti« sa tri kraka i da je na drugom kraju bio mehanizam za opaljivanje i naveo je da je tada V. nakon što je izvadjena puška iz vode, aktivirao mehanizam, nakon čega su osti odletjele 10 m. Pojasnio je još da kada je prišao grupi lica, kod njih nije primijetio eventualno ulovljenu ribu, niti mrežu. Na pitanje suda na glavnom pretresu pojasnio je da dok je prilazio okrivljenom i društvu sa njim, sa udaljenosti od oko 100 m, primijetio je osobu koja je držala podvodnu pušku i koja je uranjala i izranjala iz vode. Pojasnio je još da dok je prilazio ovoj grupi lica, svo vrijeme ih je imao u vidnom polju i naveo je da je siguran da osim okrivljenog K.M.a niko drugi nije ulazio u vodu. Pojasnio je još, da kada je prišao blizu okrivljenom, ovaj je ustao iz vode s tim što tada kod njega nije vidio pušku jer je ovaj ostavio na dnu rijeke, a zatim pošao prema obali Iskaz ovog svjedoka sud je u potpunosti prihvatio kao jasan, odredjen i objektivan.</span>
</p>
<p class="p2"></p>
<p class="p2">
<span>	Sud je cijenio iskaz svjedoka V. A., koji u svom iskazu datom tokom istražnog postupka u bitnom navodi da je dežurna služba UP Ispostave M., obaviještena od strane S.M.a da je u mjestu S.a došlo do lova ribe podvodnom puškom, te da je ovaj svjedok zajedno sa B.M.om, po dolasku na lice mjesta nakon čega je izvadjena podvodna puška marke mares, koja je bila sa ostima i spremna za gadjanje nakon čega su pušku odnijeli u stanicu policije. U svom iskazu datom na glavnom pretresu svedok V. ponovio je iskaz dat tokom istražnog postupka s tim što je pojasnio da je S.M. pušku iz vode izvadio u trenutku kada je ovaj svjedok stigao na lice mjesta. Pojasnio je još da je od dana izvršenja djela, pa do dana kada je vršeno prepoznavanje u prostorijama UP Ispostava M. proteklo otprilike 4 - 5 mjeseci, kojim prepoznavanjem je rukovodio zamjenik ODT. Iskaz ovog svjedoka sud je u potpunosti prihvatio kao jasan, odredjen i objektivan te u bitnim detaljima podudaran sa iskazom svjedoka S.a.</span>
</p>
<p class="p2"></p>
<p class="p2">
<span>	Sud je cijenio iskaz svjedoka B.M.a koji u svom iskazu datom tokom istražnog postupka u bitnom navodi da je S.M. telefonom obavijestio dežurnu službu, kako je u rijeci Tari ostavljena podvodna puška a da je učinilac pobjegao, te da ga nije prepoznao. Naveo je i da je on kasnije zajedno sa kolegom V. A. došao na lice mjesta kada je puška izvadjena i ista je bila opremljena ostima i spremna za gadjanje nakon čega su ovu pušku odnijeli u prostorije stanice policije.  U svom iskazu datom na glavnom pretresu ovaj svjedok ponovio je iskaz dat u istrazi i pojasnio je da nakon što je ovaj svjedok došao zajedno sa V. A. na lice mjesta, zatekao je S.M.a, koji je zatim zagazio u vodu i u blizini lijeve obale rijeke iz vode izvadio pušku i prenio je na desnu obalu. Iskaz ovog svjedoka sud je u potpunosti prihvatio. </span>
</p>
<p class="p2"></p>
<p class="p2">
<span>	Sud je cijenio iskaz svjedoka Č.R.a, koji u svom iskazu u bitnom navodi da je kritičnog dana zajedno sa okrivljenim M.m sjedio u bašti kafića "Škorpion" u Mojkovcu u društvu sa P.D. gdje su došli oko 14 - 14,30 h. Naveo je da je nekih pola sata nakon što su sjeli, okrivljeni M. otišao, rekavši da ide kako bi prebacio oca V. automobilom, a kazao je i da se vratio nakon pola sata, gdje je nastavio da sjedi sa ovim svjedokom do 17 - 17,30 h. Iz iskaza ovog svjedoka sud nije mogao utvrditi pravno relevantne činjenice, niti prihvata njegove navode, u pogledu vremena zadržavanja i hronologije postupaka, pa zbog toga, iskaz ovog svjedoka sud cijeni sračunatim u cilju olakšavanja krivično-pravnog položaja okrivljenog. </span>
</p>
<p class="p2"></p>
<p class="p2">
<span>	Sud je cijenio iskaz svjedoka K.V.a, koji usvom iskazu datom na glavnom pretresu u bitnom navodi da je kritičnog dana, njega i R.R.a, okrivljeni M. dovezao autom do mjesta S.a, na kom mjestu se M. zadržao 10 - 15 minuta nakon čega je automobilom pošao u pravcu grada, a ovaj svjedok i R.R.e su ostali na tom mjestu. Naveo je da je razlog njihovog dolaska na to mjesto, sakupljanje drva koje izbaci rijeka Tara, te da su tada i sakupili 2 - 3 m 3 drva. Naveo je da su kasnije naišli na neko društvo - njih 20 koji su roštiljali na obali Tare te da se sa njima zadržao sve do 6 - 6,30 popodne. Po dlasku kući,  nakon nekog vremena došao je i okrivljeni M. i tada mu je saopštio da ih traži policija zbog krivolova, nakon čega su pred policijom i dali obojica izjavu. Iskaz ovog svjedoka sud ne prihvata i cijeni ga smišljenim u cilju olakšavanja krivično pravnog položaja okrivljenog K.M.a koji mu je sin.  Iskaz ovog svjedoka dat u istražnom postupku sud nije cijenio obzirom da svjedok nije upozoren u smislu odredbe čl.97 ZKP-a. </span>
</p>
<p class="p2"></p>
<p class="p2">
<span>	Sud je cijenio iskaz svjedoka R.R.a, koji u sveom iskazu na glavnom pretresu u bitnom navodi da je kritičnog dana sakupljao drva zajedno sa K.V.om, te da se okrivljeni M. na to mjesto zadržao nekih 15 minuta. Naveo je i da su, nakon što su prešli nekih 100 m uzvodno, naišli na grupu ljudi koja se kupala i roštiljala na tom mjestu, te da je Vido ostao kod te grupe ljudi, a za sebe navodi da je produžio dalje. Iskaz ovog svjedoka sud ne prihvata već ga cijeni sračunatim u cilju olakšavanja krivično pravnog položaja okrivljenog koji mu je sestrić. Iskaz ovog svjedoka dat u istražnom postupku sud nije cijenio obzirom da svjedok nije upozoren u smislu odredbe čl.97 ZKP-a.</span>
</p>
<p class="p2"></p>
<p class="p2">
<span>  	Sud je cijenio nalaz i mišljenje vještaka biologa-ihtiloga M.D.a, koji navodi da sredstvo koje mu je prezentirao sud, tj. tzv. "podvodna puška" sa "ostima", nije zakonom dozvoljeno sredstvo za lov ribe, u smislu odredbi Zakona o slatkovodnom ribarstvu. Mišljenja je da ovo srestvo služi za ubijanje ribe, a ne za lov, pogotovo je pogodno za ubijanje ribe za vrijeme mrijesta, ili kad su ribe u jatima. Ovim sredstvom je moguće selektivno ubijati ribu i obično se ubijaju veliki komadi poznati kao matice, koje su reproduktivne jedinke za razmožavanje. Na taj način se direktno utiče na ugrožavanje ribljih populacija, njihovu reprodukciju i opstanak. Ovo sredstvo se smatra sredstvom podobnim za masovno uništavanje ribe, jer je istim moguće u kratkom vremenskom periodu ubiti veći broj primjeraka određene riblje vrste, tj. veći broj primjeraka ribe i sa navedenih razloga ovo sredstvo nije predviđeno kao dozvoljeni robolovni alat po Zakonu o slatkovodnom ribarstvu.</span>
</p>
<p class="p2"></p>
<p class="p2">
<span>	Prema mišljenju  ovog vještaka  tokom jednog ribolovnog dana, moguće uloviti znatno veću količinu ribe sredstvom kakvo je tzv. "podvodna puška", u odnosu na ulov ribe pecanjem "blinkerom". Naveo je još da se na dan 25. 07. 2009. godine, u rijeci Tari, ne mrijesti nijedna vrsta ribe koja živi u toj rijeci.  Nalaz i mišljenje ovog vještaka sud je u potpunosti prihvatio kao stručan i objektivan, dat nakon prezentiranja podvodne puške prethodno pribavljene od UP Ispostava M. kao sredstva izvršenja krivičnog djela. </span>
</p>
<p class="p2">
<span>	</span>
</p>
<p class="p2">
<span>	Iz izvoda iz KE na ime okrivljenog sud je utvrdio da isti do sada nije kažnjavan.</span>
</p>
<p class="p2"></p>
<p class="p2">
<span>	Sud je cijenio i druge izvedene dokaze ali ih nije posebno obrazlagao, nalezeći da iz njih nijesu utvrđene činjenice koje bi uticale na drugačiju odluku u ovoj krivičo pravnoj stvari.  </span>
</p>
<p class="p2"></p>
<p class="p2">
<span>	Dakle, okrivljeni u svojoj odbrani ne priznaje izvršenje krivičnog djela stavljenog mu na teret, niti svoju krivicu, navodeći da je kritičnog dana, zajedno sa svojim društvom boravio u gradu te da je, u jednom trenutku svojim vozilom , zajedno sa ocem V. i ujakom R.R.em, pošao do mjesta Podbišće na desnoj obali rijeke Tare. Branio se još da se na tom mjestu zadržao 15-tak minuta a da se zatim vratio u grad. U svojoj odbrani je kazao da se nikada nije bavio ribolovom te da i ne posjeduje bilo kakvu ribolovnu opremu i da kritičnog dana nije ulazio u rijeku Taru. Odbranu okrivljenog njegovo negiranje izvršenja krivičnog djela stavljenog mu na teret sud ne prihvata već je cijeni isključivo sračunatom u cilju izbjegavanja sopstvene krivice. </span>
</p>
<p class="p2"></p>
<p class="p2">
<span>	Naime, svjedok S. u svom jasnom i doslednom iskazu do detalja opisuje razvoj dogadjaja kritičnog dana, pa navodi i da je, prvo sa udaljenosti, od okro 150 m, primijetio  grupu od 4 lica, te da je kasnije prilazeći tim licima primijetio da se jedno od njih nalazi u vodi, kada mu je i primijetio podvodnu pušku, a to lice je uranjalo i izranjalo iz vode, dok su se ostala lica nalazila na obali rijeke. Takodje je ovaj svjedok odredjeno kazao da je tada prepoznao R.R.a i K.V.a a da ostala lica, posebno lice koje se nalazilo u vodi od ranije nije poznavao. Dalje je naveo da je lice koje se nalazilo u vodi na ramenu imalo karakterističnu tetovažu, za koju tetovažu ni sam okrivljeni ne spori da je ima, pa dovodeći u vezu iskaz ovog svjedoka, sa nesporno utvrdjenim činjeničnim stanjem, da je kritičnog dana iz rijeke Tare, svjedok S. izvadio podvodnu pušku što su potvrdili i svjedoci V. i B. to ove činjenice dovedene u vezu sa iskazom svjedoka S.a u pogledu dešavanja prije nego je puška izvadjena iz rijeke, ukazuju na logičnost iskaza svjedoka S.a a neosnovanost odbrane okrivljenog.  Činjenica da kritičnom prilikom, kod okrivljenog ili lica koja su se sa njim nalazila u društvu nije pronadjena niti primijećena, ulovljena riba, je bez uticaja na postojanje predmetnog krivičnog djela. Naime a kako je to sud utvrdio iz nalaza i mišljenja vještaka biološke struke,  podvodna puška koja je kritičnog dana izvadjena iz rijeke Tare je sredstvo podobno za masovno uništavanje ribe pa dovodeći u vezu ovu činjenicu sa po ocjeni ovog suda nespornom činjenicom  da je okrivljeni K.M.o kritičnog dana i vremena,  predmetnu podvodnu pušku koristio u rijeci Tari, jer navodi iz iskaza svjedoka S.a da je primijetio lice koje uranja i izranja, upravo ukazuju na radnje preduzete u cilju eventualnog ulova ribe tim sredstvom,  a koje ponašanje je i životno logično, iz razloga što je isto očigledno preduzimano, radi uzimanja vazduha, prije novog zarona pod vodu.</span>
</p>
<p class="p2"></p>
<p class="p2">
<span>	Stoga ne prihvatajući odbranu okrivljenog a iz dokaza izvedenih na glavnom pretresu, sud je utvrdio činjenično stanje, da je okrivljeni K.M.o kritičnog dana i vremena u mjestu S.a, opština M., na rijeci Tari, lovio ribu nedozvoljenim sredstvom - podvodnom puškom, kojom se te životinje masovno uništavaju, čime je postupio suprotno odredbi čl. 27 Zakona o slatkovodnom ribarstvu ("Službeni list CG" br. 11/07) i time je u svojim radnjama ostvario sva bitna obilježja bića krivičnog djela koje mu je stavljeno na teret i koje je izvršio sa direktnim umišljajem jer je bio svjestan da je podvodna puška nedozvoljeno sredstvo i sredstvo podobno za masovno uništavanje ribe, a ipak je koristio u ribolovu na rijeci Tari.   </span>
</p>
<p class="p4"></p>
<p class="p4">
<span>	Za krivično djelo nezakonit  ribolov iz čl. 326 st. 2  Krivičnog zakonika, propisana je kazna zatvora do 3 godine.</span>
</p>
<p class="p4"></p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o licu relativno mladje životne dobi, porodičnoj osobi, ocu jednog djeteta, licu lošeg imovnog stanja,   te da do sada nije osuđivan,  što ukazuje da nije sklon vršenju krivičnih djela,  pa u nedostatku otežavajućih okolnosti, sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije i istom utvrdio kaznu zatvora od 3 mjeseca,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, te ostvariti svrha generalne i specijalne prevencije.   </span>
</p>
<p class="p2">
<span>	</span>
</p>
<p class="p2"></p>
<p class="p2">
<span>	Shodno odredbama čl. 229 ZKP -a okrivljeni je obavezan na plaćanje troškova krivičnog postupka i to na ime paušala iznos od 40,00 eura, pri čemu je sud imao u vidu trajanje i složenost krivičnog postupka, te imovinske prilike okrivljenog, kao i da sudu nadoknadi  ostale troškove krivičnog postupka, koji se odnose na troškove isplaćene iz predračunskih sredstava suda vještaku biološke struke, u iznosu od 247,50 eura. </span>
</p>
<p class="p2"></p>
<p class="p2">
<span>	Shodno čl. 326 st. 4 Krivičnog zakonika, od okrivljenog se oduzima  podvodna puška kao sredstvo izvršenja krivičnog djela. </span>
</p>
<p class="p2"></p>
<p class="p2">
<span>	Iz izloženog je odlučeno kao u izreci presude, shodno čl. 374 ZKP-a.</span>
</p>
<p class="p2"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p3">
<span>dana  11.10. 2011. godine, </span>
</p>
<p class="p2"></p>
<p class="p2">
<span>ZAPISNIČAR,							S U D I J A,</span>
</p>
<p class="p2">
<span>Draginja Bošković s.r.						Ivan Adamović s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p5"></p>


</body>
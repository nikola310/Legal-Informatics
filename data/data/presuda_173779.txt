<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8736111in 0.75in 0.49930555in 1.0in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>		</span><span class="s1">K. br. 90/11</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p4"></p>
<p class="p2"></p>
<p class="p2">
<span>             OSNOVNI SUD U BIJELOM POLJU,  kao prvostepeni krivični sud, sudija Ivan Adamović, kao sudija pojedinac, uz učešće zapisničara Draginje Bošković, u krivičnom predmetu okrivljenog Ć.Z.a, iz Mojkovca-naselje B.NJ., zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 750/2010 od  03. 02. 2011. godine,  nakon održanog usmenog, glavnog i javnog pretresa, u prisustvu: savjetnika u  ODT-u u Bijelom Polju Smolović Slavenka,  okrivljenog i oštećene, dana 28. 04. 2011. godine, donio je i javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p4"></p>
<p class="p2"></p>
<p class="p2">
<span>          Okrivljeni Ć.Z.O, -jmbg-..., od oca R., majke A., rođene M., rođen ...... godine, u Mojkovcu, sa prebivalištem u mjestu rođenja - naselje B.NJ., drž. CG, oženjen, otac dvoje djece, završio SSS, srednjeg imovnog stanja, osuđivan presudom Osnovnog suda u Bijelom Polju K. br. 120/93 od 25. 05. 1993. godine, zbog kriv. djela ugrožavanje saobraćaja iz čl. 185 st. 3/1, kaznom zatvora od 30 dana uslovno na jednu godinu,  </span>
</p>
<p class="p2"></p>
<p class="p2"></p>
<p class="p3">
<span>K R I V     J E</span>
</p>
<p class="p4"></p>
<p class="p2">
<span>	-Što je:</span>
</p>
<p class="p2">
<span>	-dana 06. 11. 2010. godine, oko 20,30 h, u porodičnoj kući u mjestu B.NJ., opština Mojkovac, u alkoholisanom stanju, primjenom grubog nasilja narušio duševni integritet člana svoje porodice, bivše supruge oštećene Ć.B., na način što joj je polomio mobilni telefon, udarao pesnicama i nogama po stvarima u kući, a zatim joj uputio prijetnje govoreći joj: "Ubiću te", i uvrede: "Kurvo, jadna si i nikakva", nakon čega je prilikom dolaska ovlašćenih policijskih službenika Ispostave Mojkovac pobjegao iz kuće, a zatim po odlasku istih vratio se u kuću i nastavio da udara po stvarima i da oštećenoj upućuje iste prijetnje, </span>
</p>
<p class="p4"></p>
<p class="p4">
<span>	-čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika,</span>
</p>
<p class="p2">
<span> </span>
</p>
<p class="p2">
<span>          -pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 52, 53, 54 Krivičnog zakonika  (Kz-a), i čl. 199 st. 2, 202 i 364 Zakonika o krivičnom postupku,     (Zkp-a),     i z r i č e,</span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>           Kojom mu utvrđuje kaznu zatvora od 60 (šezdeset) dana,  i istovremeno određuje da se ista neće izvršiti ako okrivljeni u roku od  1 (jedne)  godine ne učini novo krivično djelo.</span>
</p>
<p class="p2"></p>
<p class="p5">
<span>Okrivljeni se obavezuje da sudu plati na ime paušala iznos od 30,00€, koji iznos će uplatiti na račun Depozita novčanih kazni, troškova postupka i paušala broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istog dužan dostaviti krivičnoj pisarnici ovog suda.</span>
</p>
<p class="p2"></p>
<p class="p2">
<span>          Imovinsko-pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p2"></p>
<p class="p2">
<span class="s2">            </span><span>Optužnim predlogom Osnovnog državnog tužilaštva u Bijelom Polju, Kt. br. 750/2010 od 03. 02. 2011. godine,  okrivljenom Ć.Z.u, iz  Mojkovca, stavljeno je na teret izvršenje krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika, s tim što je savjetnik ODT-a, prije davanja završne riječi, precizirao činjenični opis u pogledu vremena izvršenja krivičnog djela, pa je u tom smislu sadržano u izreci presude.  </span>
</p>
<p class="p2"></p>
<p class="p2">
<span>           Glavni pretres je održan i zaključen u prisustvu savjetnika u ODT-u u Bijelom Polju Smolović Slavenka, okrivljenog Ć.Z.a i oštećene Ć.B..</span>
</p>
<p class="p2"></p>
<p class="p2">
<span>           U završnoj riječi savjetnik u ODT-u u Bijelom Polju je izjavio da ostaje pri preciziranom optužnom predlogu i predložio je sudu da okrivljenog oglasi krivim i osudi na kaznu po zakonu.  </span>
</p>
<p class="p2"></p>
<p class="p2">
<span>          U završnoj riječi oštećena Ć.B.a je izjavila da se ne pridružuje krivičnom gonjenju protiv okrivljenog, niti je postavila imovinsko-pravni zahtjev.   </span>
</p>
<p class="p2"></p>
<p class="p6">
<span>	Okrivljeni Ć.Z.o, u svojoj odbrani u bitnom je naveo da se sa Ć.B.om razveo dana 24. 06. 2010. godine, i dogovorili su se da stanuju u istoj kući oca okrivljenog u zasebnim prostorijama, gdje žive njihova djeca. Naveo je da nikada nije vršio nasilje prema oštećenoj B. i djeci, s tim što ne spori da je bilo svađe među njima, objašnjavajući da je uglavnom bio izazvan od strane B..</span>
</p>
<p class="p2">
<span>	Dalje navodi da se dana 05. 11. 2010. godine, oko 22,00 h, nalazio u kafani u Mojkovcu u kojoj je zaposlena oštećena B.a, gdje je konzumirao alkohol, jer je proslavljao rođendan bratanića. Navodi da ga je B.n prijatelj fizički napao i istukao ga, navodno zbog toga što se on prepirao sa B.. Navodi da je htio da prijavi policiji ovaj slučaj, ali mu to nijesu dali B.a i njen prijatelj, kada je on uzeo B. telefon i bacio ga na pod. Nakon ovoga navodi da je otišao svojoj kući u mjestu B.NJ., pa obzirom da mu je kuća bila zaključana prespavao je u automobilu i sjutradan otišao u policiju da prijavi događaj. Navodi još da u njegovoj kući, dana 06. 11. 2010. godine, nije bilo nikakvih sukoba između njega i B.. Naveo je još da je tačno da je galamio po kući dana kada su došli pripadnici UP-Ispostava Mojkovac, s tim što navodi da nije lupao i nije prijetio. </span>
</p>
<p class="p2"></p>
<p class="p2">
<span>	U završnoj riječi okrivljeni je izjavio da ostavlja sudu na ocjenu utvrđivanje njegove krivice, pa ako je nađe molio je da ga što blaže kazni. </span>
</p>
<p class="p2"></p>
<p class="p2">
<span>	Radi utvrđivanja odlučnih činjenica i krivice na strani okrivljenog, sud je na glavnom pretresu izveo dokaze: saslušao u svojstvu svjedoka oštećenu Ć.B.u, u prisustvu zakonskog zastupnika saslušao mldb. Ć.B.a i Ć.I.a i svjedoka B.R.a, i izvršio uvid u izvod iz KE na ime okrivljenog. </span>
</p>
<p class="p2"></p>
<p class="p2">
<span>           Cijeneći  izvedene dokaze međusobno i ponaosob, te dovodeći ih u vezu jedne sa drugim, shodno čl. 360 ZKP-a,  sud je utvrdio činjenično stanje i po osnovu istog zaključio da je okrivljeni izvršio krivično djelo stavljeno mu na teret za koje je kriv.</span>
</p>
<p class="p2"></p>
<p class="p2">
<span>           Naime, kako okrivljeni ne priznaje izvršenje krivičnog djela stavljenog mu na teret, pa navodi da je u dobrim odnosima sa svojom bivšom suprugom B., a da kritičnog dana nije izvršio radnje opisane u dispozitivu optužbe,  to je sud činjenično stanje utvrdio iz iskaza oštećene, svjedoka mldb. Ć.B.a i I.a, i svjedoka B.R.a i S.A.a.  </span>
</p>
<p class="p2"></p>
<p class="p2">
<span>	Iz iskaza oštećene Ć.B., proizilazi da je dana 06. 11. 2010. godine, oko 20,30 h, u porodičnu kuću u kojoj se nalazila došao njen bivši suprug Ć.Z.o, sa stola uzeo njen mobilni telefon i njime gađao u šporet i slomio ga. Zatim je nogama počeo da udara u vrata, sto i zid i vikao je iz glasa. Navela je da je okrivljeni kritičnom prilikom psovao i prijetio joj govoreći da će je ubiti, što je govorio i proteklih godina. Oštećena je dalje navela da ga je u jednom trenutku njihov sin B. pitao: "Šta hoćeš od majke", na šta je okrivljeni odgovorio "da će je ubiti". Oštećena dalje navodi da je njen sin I. krijući pozvao policiju, po čijem dolasku je Z. pobjegao, s tim što ga je policija uhvatila pri drugom dolasku, kada su ga i zatekli kako vrijeđa i prijeti oštećenoj i lupa po kući, nakon čega su ga pripadnici Ispostave Mojkovac odveli sa sobom. Iskaz ove oštećene sud je u potpunosti prihvatio kao jasan, određen i objektivan i podudaran sa iskazima drugih saslušanih svjedoka. </span>
</p>
<p class="p2">
<span> </span>
</p>
<p class="p2">
<span>	Sud je cijenio iskaz svjedoka mldb. Ć.B.a, koji je u prisustvu zakonskog zastupnika u bitnom naveo da se kritičnog dana i vremena nalazio, zajedno sa svojim bratom I.om, u kući kada je njegov otac lupao po kući, vrijeđao majku, njega i njegovog brata, govoreći im da će da ih ubije, te da im neće dozvoliti da izađu iz kuće, niti da pozovu policiju. Svjedok je naveo da je pitao okrivljenog zašto galami na oštećenu, na šta mu je okrivljeni odgovorio da će je ubiti. Dalje je naveo da je vidio kad je okrivljeni Z. oštećenoj B. slomio telefon, a navodi da je I. pozvao policiju krijući. Naveo je još da su maltretiranja od strane okrivljenog Z.a svakodnevna. Iskaz mldb. Ć.B.a sud je u potpunosti prihvatio kao jasan, određen i objektivan, te podudaran sa iskazom oštećene. </span>
</p>
<p class="p2"></p>
<p class="p2">
<span>	Sud je cijenio iskaz svjedoka mldb. Ć.I.a, koji je u svom iskazu naveo da je kritičnog dana oko 20,30 h, njegov otac Z. lupao pesnicama u vrata, nogama u regal, a zatim je uzeo telefon oštećene i slomio ga. Svjedok je naveo da je okrivljeni prijetio oštećenoj, kao i njemu i njegovom bratu, da će ih pobiti, a oštećenu je nazivao i raznim pogrdnim imenima. On je krijući pozvao policiju, a navodi da je okrivljeni prvi put pobjegao, dok ga je drugi put policija, i to u trenutku dok ih je sve maltretirao, zatekla i uhapsila. Naveo je još da je maltretiranje od strane okrivljenog Z.a svakodnevno. Sud je iskaz ovog svjedoka u potpunosti prihvatio kao jasan, određen i objektivan, te podudaran sa iskazom oštećene.</span>
</p>
<p class="p2"></p>
<p class="p2">
<span>	Sud je cijenio iskaze svjedoka B.R.a i S.A.a, iz čijih saglasnih  iskaza proizilazi da su, dana 06. 11. 2010. godine, od njegove službe - Ispostave Mojkovac, obaviješteni da je u porodici okrivljenog prijavljeno nasilje u porodici. Naveli su da su zajedno pošli na lice mjesta, gdje su prilikom dolaska u kuću zatekli oštećenu Ć.B.u i dvoje mldb. djece. Naveli su i da su ih tada obavijestili da je okrivljeni Z. pobjegao pred dolazak policije  a da je vrijeđao oštećenu, lupao i lomio po kući. Dalje su naveli i da su primijetili polomljen telefon na podu, nakon čega su se udaljili sa lica mjesta. Naveli su  da su nakon izvjesnog vremena opet obaviješteni da se okrivljeni vratio u kuću, nakon čega su pošli prema kući oštećenog, i kada su se približavali kući začuli su galamu i lupanje koji su dopirali iz kuće, a po ulasku u kuću zatekli su okrivljenog kako stoji u hodniku i galami. Svjedoci su još naveli da se ne sjećaju riječi koje je tada izgovarao okrivljeni. Navode i da je, kada ih je okrivljeni vidio krenuo  u sobi u kojoj su se nalazili oštećena i njena djeca i počeo je na njih da viče. Svjedoci su još naveli da je okrivljeni kritičnom prilikom bio u pripitom stanju, i da ovo nije bio prvi put da intervenišu, a po prijavi oštećene. Iskaze ovih svjedoka sud je u potpunosti prihvatio.</span>
</p>
<p class="p2"></p>
<p class="p2">
<span>	Analizirajući  odbranu okrivljenog, dovodeći u vezi istu sa izvedenim dokazima, sud je ne prihvata i cijeni je smišljenom u cilju izbjegavanja sopstvene krivice. Naime, okrivljeni predstavlja da se kritičnog dana i vremena u kući njegove bivše supruge oštećene Ć.B. nije dogodilo ništa neuobičajeno, već da je prethodnog dana, zbog dešavanja u kafani, oštećenoj polomio telefon. Ovakvi navodi okrivljenog obezvrijeđeni su jasnim i doslednim iskazom oštećene, kao i saslušanih svjedoka. </span>
</p>
<p class="p2"></p>
<p class="p2">
<span> 	Imajući u vidu činjenicu, koju ne spori ni okrivljeni da mu je Ć.B.a bivša  supruga, te kod činjenica utvrđenih iz iskaza oštećene i saslušanih svjedoka,  da je okrivljeni dana 06. 11. 2010. godine, oko 20,30 h, u porodičnoj kući u mjestu B.NJ., opština Mojkovac, u alkoholisanom stanju, polomio mobilni telefon oštećenoj, udarao pesnicama i nogama po stvarima u kući, a zatim joj uputio prijetnje govoreći joj: "Ubiću te", i uvrede: "Kurvo, jadna si i nikakva", nakon čega je prilikom dolaska ovlašćenih policijskih službenika Ispostave Mojkovac pobjegao iz kuće, a zatim po odlasku istih vratio se u kuću i nastavio da udara po stvarima i da oštećenoj upućuje iste prijetnje, to jasno proizilazi da je primjenom grubog nasilja prema svojoj bivšoj supruzi, oštećenoj Ć.B.i okrivljeni  ugrozio duševni integritet člana svoje porodice – bivše supruge, Ć.B., jer   imajući u vidu da je zbog kritičnog događaja sin oštećene u dva navrata pozivao policiju, koju po ocjeni ovog suda ne bi pozivali da stanje u kući i ponašanje okrivljenog nije do te mjere narušilo duševni integritet članova porodice oštećene, a posebno oštećene, na šta posebno ukazuju i prijetnje da će napasti na njen život, to jasno proizilazi da je kritičnim događajem narušen i njen duševni integritet,  pa su se po ocjeni suda, u ovim radnjama okrivljenog stekla sva bitna obilježja bića krivičnog djela nasilje u porodici ili u porodičnoj zajednici, iz čl. 220 st.1 Krivičnog zakonika. Krivično djelo okrivljeni je izvršio s direktnim umišljajem, jer je djelo htio,  i svjesno je postupao na način kojim će ugroziti duševni integritet članova svoje porodice, a posebno bivše supruge Ć.B.. </span>
</p>
<p class="p2"></p>
<p class="p2">
<span> 	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o porodičnoj osobi ocu dvoje djece, kao i da se oštećena nije pridružila krivičnom gonjenju, dok je od otežavajućih okolnosti sud našao raniju osuđivanost okrivljenog, koja krivična sankcija mu je izrečena zbog krivičnog djela iz čl. 158 st. 3, i koje djelo je učinio iz nehata,  pa je okrivljenom utvrdio kaznu zatvora od 60 (šesdeset) dana, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.   </span>
</p>
<p class="p2">
<span> </span>
</p>
<p class="p2">
<span>         	Odluka o paušalu kojom je okrivljeni obavezan na plaćanje troškova paušala u iznosu od 30,00 eura, zasniva se na čl. 199 ZKP-a, pri čemu je sud imao u vidu složenost i trajanje krivičnog postupka te imovinske prilike okrivljenog.</span>
</p>
<p class="p2"></p>
<p class="p2">
<span>           Imovinsko-pravnog zahtjeva nije bilo. </span>
</p>
<p class="p2"></p>
<p class="p2">
<span>	Iz  iznijetog, shodno čl. 364 Zakonika o krivičnom postupku, odlučeno  kao u izreci presude.</span>
</p>
<p class="p2"></p>
<p class="p2"></p>
<p class="p7">
<span>OSNOVNI SUD U BIJELOM POLJU </span>
</p>
<p class="p7">
<span>dana 28. 04. 2011.  godine, </span>
</p>
<p class="p2"></p>
<p class="p2">
<span>ZAPISNIČAR,                                                                                     S U D I J A,</span>
</p>
<p class="p2">
<span>Draginja Bošković s.r.                                                                        Ivan Adamović s.r  </span>
</p>
<p class="p2">
<span> 				</span>
</p>
<p class="p2">
<span class="s2">	</span>
</p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;font-style:italic;}
.s3{font-weight:bold;font-style:italic;text-transform:uppercase;}
.p1{text-align:end;hyphenate:auto;font-family:Times New Roman;font-size:14pt;}
.p2{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:start;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:14pt;}
.p8{text-indent:-0.039583333in;text-align:justify;hyphenate:auto;font-family:Times New Roman;font-size:14pt;}
.p9{text-indent:0.5in;text-align:center;hyphenate:auto;font-family:Times New Roman;font-size:14pt;}
.p10{text-indent:0.5in;text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K. 83/11</span>
</p>
<p class="p1"></p>
<p class="p2">
<span class="s2">OSNOVNI SUD U CETINJU</span><span>, kao prvostepeni krivični, po sudiji Ćupić Mariji , kao sudiji pojedincu, uz sudjelovanje sudskog službenika Lipovina Olge kao zapisničara ,u krivičnom predmetu okr. O. M. iz P., zbog krivičnog djela ugrožavanje sigurnosti u produženom trajanju iz čl.168.st.1. Krivičnog zakonika, a u vezi čl.49.st.2.Krivičnog zakonika, a po  predlogu Osnovnog državnog tužilaštva u Cetinju za izricanje mjere bezbjednosti obaveznog psihijatrijskog liječenja na slobodi Kt.br.206/10 od 20.04.2011. godine, nakon održanog glavnog pretresa za izricanje mjera, dana 18.05.2011. godine ,u prisustvu zamjenika  ODT-a u Cetinju Radunović Sanje, okr.O. M.,sa  braniocem po službenoj dužnosti V. V., adv.iz C. i oštećene Č. L. , donio je  </span>
</p>
<p class="p2"></p>
<p class="p3">
<span class="s1">R J E Š E Nj E</span>
</p>
<p class="p4"></p>
<p class="p5">
<span class="s2">Prema: </span>
</p>
<p class="p5"></p>
<p class="p2">
<span class="s2">O. M. ,, </span><span>zv. "M." od oca R. i majke J., rodjene P., rodjenoj .. godine u P., državljanki CG, penzionerki, neudatoj, pismenoj, sa završenim Ekonomskim fakultetom, srednjeg imovnog stanja, neosudjivanoj.</span>
</p>
<p class="p2"></p>
<p class="p2">
<span class="s2">Što je</span>
</p>
<p class="p2">
<span class="s2"> </span>
</p>
<p class="p2">
<span>Neutvrdjenog  dana tokom maja i juna mjeseca 2010.godine.,u P. u neuračunljivom stanju, prijetnjom da će napasti na život i tijelo oštećene Č. L. iz C., ugrozila sigurnost iste, na način što je u više navrata,sa svog mobilnog telefona br.kartice .. na mobilni telefon oštećene br.kartice ..., upitila poruke prijeteće sadržine:,, I dalje traje borba među sotonama i ako je četništvo banda čuvaj te se, znate li za Č. taj bi oko vadio, satana ponekad djeluje na mene, a niko nije bio žrtva ko B.,. </span>
</p>
<p class="p6">
<span>        - čime je izvršila krivično djelo ugrožavanje sigurnosti u produženom trajanju iz čl. 168. st. 1.Krivičnog zakonika,a u vezi čl.49.st.2.Krivičnog zakonika.</span>
</p>
<p class="p6">
<span> - pa joj sud shodno članu 70. KZ -a i 531. ZKP-a  izriče mjeru bezbjednosti</span>
</p>
<p class="p7"></p>
<p class="p7"></p>
<p class="p3">
<span class="s2">     OBAVEZNO PSIHIJATRIJSKO LIJEČENjE </span><span class="s3">NA SLOBODI</span>
</p>
<p class="p3"></p>
<p class="p3"></p>
<p class="p2">
<span>Obavezno psihijatrijsko liječenje na slobodi O. M. ima trajati dok postoji potreba liječenja, ali ne duže od tri godine od dana pravosnažnosti rješenja.</span>
</p>
<p class="p2">
<span>Obavezno psihijatrijsko liječenje na slobodi može se povremeno sprovoditi i u odgovarajućoj zdravstvenoj ustanovi ,ako je to potrebno radi uspješnijeg liječenja,s tim da povremeno liječenje u ustanovi ne može neprekidno trajati duže od petnaest dana, ni ukupno duže od dva mjeseca.</span>
</p>
<p class="p2">
<span>Ukoliko se O. M.  ne podvrgne liječenju na slobodi ili ga samovoljno napusti ili, i pored liječenja, nastupi opasnost da ponovo učini protivpravno djelo predviđeno u zakonu kao krivično djelo ,tako da je potrebno njeno liječenje i čuvanje u odgovarajućoj zdravstvenoj ustanovi, sud će izreći mjeru bezbjednosti obavezno psihijatrijsko liječenje i čuvanje u zdravstvenoj ustanovi.</span>
</p>
<p class="p6"></p>
<p class="p2">
<span>Troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p6">
<span class="s2">	ODT u Cetinju</span><span>, stavilo je predlog za izricanje mjere bezbjednosti obaveznog psihijatrijskog liječenja na slobodi Kt.br.206/10 od 20.04.2011.godine, prema O. M. zbog krivičnog djela ugrožavanje sigurnosti u produženom trajanju iz čl. 168. st. 1.Krivičnog zakonika, a u vezi čl.49.st.2.Krivičnog zakonika. U završnoj riječi na glavnom pretresu za izricanje mjera zastupnica optužbe je uz manje činjenične izmjene ostala pri predlogu da se okr. O. M. izrekne mjera bezbjednosti obaveznog psihijatrijskog liječenja na slobodi zato što je okr. predmetno krivično djelo učinila u stanju neuračunljivosti, te kako postoji ozbiljna opasnost da okrivljena ponovo učini protivpravno djelo koje u zakonu predvidjeno kao krivično djelo ,a  kako je radi otklanjanja ove opasnosti dovoljno njeno liječenje na slobodi, to je  mišljenja da su se stekli svi uslovi da sud istoj primjenom čl. 77. st. 1. KZ-a izrekne mjeru bezbjednosti obaveznog psihijatrijskog liječenja na slobodi.</span>
</p>
<p class="p2"></p>
<p class="p2">
<span class="s2">Na održanom glavnom pretresu</span><span> za izricanje mjera sud je izveo potrebne dokaze i nakon njihove svestrane ocjene, kako pojedinačno tako i u međusobnoj povezanosti  utvrdio da je O. M. neutvrdjenog dana  tokom maja i juna mjeseca 2010.godine., u neuračunljivom stanju, prijetnjom da će napasti na život i tijelo oštećene Č. L. iz C., ugrozila sigurnost iste, na način što je u više navrata, sa svog mobilnog telefona br.kartice .. na mobilni telefon oštećene br.kartice ..., uputila poruke prijeteće sadržine:,,i dalje traje borba među sotonama i ako je četništvo banda čuvaj te se,znate li za Č. taj bi oko vadio,satana ponekad djeluje na mene,a niko nije bio žrtva ko B.,,. </span>
</p>
<p class="p2"></p>
<p class="p6">
<span>Naime, prednje činjenično stanje utvrđeno je na osnovu provedenih dokaza saslušanja ošt. Č. L. i listinga privrednog društva ,,T-mobile ,,ostvarenih komunikacija telefonskog broja okrivljene sa SIM karticom .. prema telefonskom broju oštećene sa SIM karticom .. za period od 01.05.2010.godine, do 01.07.2010.godine,te nalaza i mišljenja sudskog vještaka medicinske struke Đ. dr.V. posl.br. Kri.212/10 od 18.04.2011. godine,sa dopunom datog nalaza i mišljenja neposredno na pretresu.</span>
</p>
<p class="p6"></p>
<p class="p6">
<span class="s2">    Ošt. Č. L. u svom iskazu je navela  </span><span>da je tokom maja i juna mjeseca svakodnevno bila izložena uznemiravanju od strane O. M., koju inače ne poznaje i koja joj je putem mobilnog telefona slala poruke prijeteće sadržine sa br.tel.SIM kartice .., na njen broj telefona SIM kartice .. i to sadržine:,,I dalje traje borba među sotonama ,a da je četništvo banda čuvajte se, znate li za Č. taj bi oko vadio,,,satana po nekad djeluje na mene, a niko nije bio žrtva ko B.,,. Zbog ovakvih i sličnih poruka se uplašila za svoju bezbjednost i bezbjednost svoje porodice.Takođe je istakla da smatra da je O. M. znala za njeno ime i ime njenog supruga i da se to vidi po poruci sledeće sadržine:,,Oprostite meni telefonskome manijaku kako me svi znaju,,M. L. plače, kažem ode ti dragi B.,,.Nije se pridružila krivičnom gonjenju protiv okrivljene i nije postavila imovinsko-pravni zahtjev.</span>
</p>
<p class="p2"></p>
<p class="p6">
<span>          </span><span class="s2">Iz nalaza i mišljenja sudskog vještaka medicinske struke Đ. dr.V. posl.br. Kri.212/10 od 18.04.2011. godine</span><span>, utvrdjuje se da  O. M. stara oko 50 godina boluje od paranoidne šizofrenije blažeg karaktera već oko 30 godina.Liječena je ambulantno i stacionarno u Podgorici na Psihijatrijskoj klinici.Sada uzima redovno terapiju uz obavezne kontrole svog psihijatra.Bolest se prezentuje u vidu paranoidnih ideja i misli, halucinacija svih vrsta i povremenih deprsivnih stanja.Problem ove bolesti je uglavnom u pojavi paranoidnih misli za kojima se ona povodi i drži kao stvarnih misli.Takođe se javljaju i halucinacije i to vidne, slušne i sve druge koje takođe utiču na njeno shvatanje jer iste prihvata kao stvarnost, pa se tako i ponaša.Ova bolest je prešla u hronični tok i nije izlječiva.Optužbe koje joj se stavljaju na teret su nerealne i zbog toga se ne mogu kvalifikovati kao stvarne prijetnje drugim osobama kako se to navodi u iskazu istih.Budući da je dugo vremena bio njen ljekar zna da od nje ne postoje nikakve težnje da bi nekome nešto ružno nanijela, uvrijedila, a posebno bila neposredno opasna za takve osobe.Zato smatra da u buduće, bez obzira na vrstu i karakter bolesti, neće i ne može biti opasna u bilo kakvom pogledu za okolinu. Predložio je da nastavi dosadašnje liječenje i to ambulantno uz redovne kontrole kod svog psihijatra ,a u slučaju doživljavanja ružnih misli koje su upućene od strane druge osobe, kako to ona misli neophodno je da se obrati svojoj sestri koja je duševno zdrava, kao i svom ljekaru pa tek poslije njihovog razgovora da prihvati njihovo mišljenje i na osnovu njega da se tako i ponaša.</span>
</p>
<p class="p6"></p>
<p class="p2">
<span class="s2">Iz listinga privrednog društva ,,T-mobile,, </span><span>ostvarenih komunikacija telefonskog broja okrivljene sa SIM karticom .. prema telefonskom broju oštećene sa SIM karticom .. za period od 01.05.2010.godine., do 01.07.2010.godine</span><span class="s2">,</span><span> utvrdjeno je da su registrovane komunikacije SIM broja .. sa telefonskim brojem oštećene .. u naznačenom vremenskom priodu.</span>
</p>
<p class="p2">
<span class="s2"> </span>
</p>
<p class="p6">
<span>	</span><span class="s2">Iz  priloženog izvoda UP Područne jedinice Podgorica</span><span> br.11-245/11-11565/2-1861 od 06.05.2011.godine  iz KE za O. M. je utvrđeno da ranije nije osuđivana.</span>
</p>
<p class="p6"></p>
<p class="p2">
<span>Dakle, na osnovu rezultata provedenog dokaznog postupka sud je izveo jasan pravni zaključak da su se radnjama O. M. preduzetim u neuračunljivom stanju  i nastupjelim posledicama stekla sva bitna obilježja bića predmetnog  krivičnog djela ,odn. Sud je mišljenja da je  O. M.  u neuračunljivom stanju prijetnjom navedenom u optužnom predlogu da će napasti na život i tijelo oštećene ugrozila sigurnost iste kod koje je ostvareno osjećanje ugroženosti, odnosno strah za svoj  život i tjelesni integritet , tj.osjećaj nesigurnosti.</span>
</p>
<p class="p2"></p>
<p class="p2">
<span>Sud je našao da se u radnjama okr.O. M. koje je preduzela u neuračunljivom stanju radi o konstrukciji produženog krivičnog djela i u tom smislu je prihvatio stanovište tužioca o neophodnosti  primjene ove pravne konstrukcije nalazeći da su se stekli uslovi za to, jer je ugrožavanje upravljeno  prema istom licu ,postoji kontinuitet djelovanja u vremenskom smislu ,odnosno mali vremenski razmak izmedju izvršenih radnji, istovjetnosti situacije koja je korišćena za izvršenje ovih radnji i predmeta krivičnog djela.</span>
</p>
<p class="p2"></p>
<p class="p6">
<span class="s2">Na održanom glavnom pretresu za izricanje mjera</span><span> </span><span class="s2">dana 18.05.2011.godine</span><span>, sudski vještak medicinske struke – neuropsihijatar  Đ. dr. V. je nakon ponovnog kompletnog uvida u priloženu medicinsku dokumentaciju u spisima predmeta, te nakon neposrednog razgovora sa samom O. M., pojasnio da je ona nenapadna osoba – bezopasna ,bez obzira što doživljava prisilne paranoidne misli i da je izvršila krivično djelo u stanju neuračunljivosti, obzirom da se povodi za svojim bolesnim mislima nije mogla shvatiti značaj svog djela i upravljati svojim postupcima.Pošto je utvrdio da je O. M. u stanju neuračunljivosti  počinila krivično djelo ugrožavanje sigurnosti u produženom trajanju iz čl. 168. st. 1.  Krivičnog zakonika,a u vezi čl.49.st.2. Krivičnog zakonika, da postoji ozbiljna opasnost da ponovo  izvrši protivpravno djelo koje je u zakonu predviđeno kao krivično djelo što je nesporno utvrđeno tokom ovog pretresa ,ali da je radi otklanjanja ove opasnosti dovoljno liječenje na slobodi, to joj  je sud na osnovu čl.70.KZ-a i 531. ZKP-a izrekao mjeru bezbjednosti kao u izreci ovog rješenja.</span>
</p>
<p class="p2">
<span>Shodno odredbama čl.70 KZ-a sud je odredio da obavezno psihijatrijsko liječenje na slobodi O. M. ima trajati dok postoji potreba liječenja, ali ne duže od tri godine od dana pravosnažnosti rješenja, odn. da se obavezno psihijatrijsko liječenje na slobodi može povremeno sprovoditi i u odgovarajućoj zdravstvenoj ustanovi, ako je to potrebno radi uspješnijeg liječenja , s tim da povremeno liječenje u ustanovi ne može neprekidno trajati duže od petnaest dana , ni ukupno duže od dva mjeseca , te da ukoliko se O. M. ne podvrgne liječenju na slobodi ili ga samovoljno napusti ili i pored liječenja nastupi opasnost da ponovo učini protivpravno djelo predviđeno u zakonu kao krivično djelo, tako da je potrebno njeno liječenje i čuvanje u odgovarajućoj zdravstvenoj ustanovi, sud će izreći mjeru bezbjednosti obavezno psihijatrijsko liječenje i čuvanje u zdravstvenoj ustanovi.</span>
</p>
<p class="p2">
<span>Sud je odlučio da troškovi ovog postupka padaju na teret budžetskih sredstava suda, obzirom da se O. M.  kojoj je izrečena predmetna   mjera  bezbjednosti ne smatra krivom.</span>
</p>
<p class="p6"></p>
<p class="p8">
<span>		Na temelju izlozenog  valjalo je odluciti kao u izreci.	</span>
</p>
<p class="p8"></p>
<p class="p8">
<span>			     </span>
</p>
<p class="p9">
<span class="s1">OSNOVNI SUD U CETINJU</span>
</p>
<p class="p2">
<span class="s1">                                      Dana, 18.05.2011.godine</span>
</p>
<p class="p2"></p>
<p class="p6"></p>
<p class="p6"></p>
<p class="p6">
<span class="s1">Zapisničar, 						                      S u d i j a </span>
</p>
<p class="p6">
<span class="s2">Olga Lipovina 					              Marija Ćupić s.r.</span>
</p>
<p class="p6"></p>
<p class="p2"></p>
<p class="p6">
<span class="s1">PRAVNA POUKA:</span>
</p>
<p class="p6">
<span>Protiv ovog rješenja može se </span>
</p>
<p class="p6">
<span>izjaviti žalba u roku od 8 dana </span>
</p>
<p class="p6">
<span>od dana prijema, Višem sudu u </span>
</p>
<p class="p6">
<span>Podgorici a preko ovog Suda.</span>
</p>
<p class="p2"></p>
<p class="p8">
<span>	</span>
</p>
<p class="p6"></p>
<p class="p2"></p>
<p class="p2"></p>
<p class="p2"></p>
<p class="p10"></p>
<p class="p8"></p>
<p class="p6"></p>
<p class="p8"></p>
<p class="p4"></p>
<p class="p4"></p>
<p class="p4"></p>


</body>
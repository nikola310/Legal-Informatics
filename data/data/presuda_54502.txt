<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">Posl.br.K.335/13/12</span>
</p>
<p style="text-align:center;">
<span class="span1">U IME CRNE GORE !</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepni </span><span class="span1">krivični sud  po sudiji Momirki Marović, uz učešće zapisničara Ana Marije Petković,</span><span class="span1"> u krivičnom predmetu protiv okrivljenih G.D. i G.M., zbog krivičnog djela prevare u pokušaju učinjenog u saizvršilaštvu iz čl. 244 st 4 u vezi st.1. u vezi čl. 20 st.1 Krivičnog zakonika CG, koji se vodi po optužnici ODT-a Herceg Novi, Kt.br. 175/11 od 13.02.2012 godine, nakon glavnog i javnog pretresa održanog dana 17.12.2013 godine, u prisustvu zastupnika tužbe  Ljiljane Milić, zamjenice ODT-a Kotor, okrivljenih G.D. i G.M., i branioca po službenoj dužnosti okrivljenog G.D. advokata M.Ć., istog dana donio je i javno objavio sledeću</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni: </span>
</p>
<p>
<span class="span1"> 1. G.D. JMBG ... od oca M. i majke B. rođene Đ., rođen ... godine u N., sa prebivalištem u I., Opština H.N., državljanin Crne Gore, neoženjen, bez djece, s azavršenom sss, po sopstvenoj izjavi ranije osuđivan presudom Višeg suda u Podgorici zbog krivičnog djela iz člana 300 KZ CG, na kaznu zatvora u trajanju od 4 godine, protiv koga se ne vodi postupak za drugo krivično djelo </span>
</p>
<p>&nbsp;</p>
<p>
<span class="span1">2. G.M. JMBG ... od oca P. </span><span class="span1">i majke J. rodjene T., rodjen ... g. u mjestu B.g., Opština N., sa prebivalištem u istom mjestu, državljanin CG, oženjen, otac troje punoljetne djece, poljoprivrednik, sa završenom Osnovnom školom, lošeg imovnog stanja, vlasnik nekretnina sa kućom u B.g. u N., protiv koga se ne vodi postupak za drugo krivično djelo.</span>
</p>
<p style="text-align:center;">
<span class="span1">K r i v  i   s u</span>
</p>
<p>
<span class="span1">Što su  :</span>
</p>
<p>&nbsp;</p>
<p>
<span class="span1">Dana 30.03.2011 godine u H.N., po prethodnom dogovoru, zajedno u namjeri da sebi pribave protivpravnu imovinsku korist, lažnim prikazivanjem činjenica doveli u zabludu oštećenog R.V. i istog naveli da na štetu svoje imovine kupi stan od nevlasnika u naselju G.I.,  u objektu broj 5. na kat. parceli 253/1 K.O. Topola, površine 46 m2, na način što je okrivljeni G.D. doveo svog oca okrivljenog G.M. iz N. i istog predstavio oštećenom kao stvarnog  vlasnika stana M.Z.  iz B., a nakon toga je okrivljeni G.M. predstavljajući se kao M.Z., sa oštećenim R. zaključio kupopordajni ugovor kod Osnovnog suda u H.N. posl.br. OV-I-2527/2011 od 30.3.2011 godine i tom prilikom je oštećeni R. na ime kupoprodajne cijene okrivljenima isplatio iznos od 25.000,00 eura, </span><span class="span1">dok je ostatak od kupoprodajne cijene trebao da isplati nakon uknjižbe stana u Upravi za nekretnine PJ H.N. i tako su za sebe pribavili protivpravnu imovinsku korist u iznosu od 25.000,00 eura, na štetu imovine oštećenog R., pri čemu su bili uračunljivi, svjesni značaja svog djela i njegove zabranjenosti a čije izvršenje su htjeli.</span>
</p>
<p>&nbsp;</p>
<p>
<span class="span1"> - Čime su kao saizvršioci izvršili krivično djelo prevare iz čl 244.st.3. u vezi st.1 Krivičnog zakonika CG.</span>
</p>
<p>&nbsp;</p>
<p>
<span class="span1">Sud okr. G.D. zbog krivičnog djela prevare iz člana. 244. st. 3 u vezi stava 1. Krivičnog zakonika, a na osnovu odredbi čl. 3, 5, 8, 13, 15, 32, 33, 36, 42, 45,46 KZ CG i čl. 368 i 374 ZKP-a</span>
</p>
<p>&nbsp;</p>
<p style="text-align:center;">
<span class="span1">O S U Đ U J E </span>
</p>
<p>&nbsp;</p>
<p>
<span class="span1">NA KAZNU ZATVORA u trajanju od 6 mjeseci, koju će izdržati po pravosnažnosti presude.</span>
</p>
<p>&nbsp;</p>
<p>
<span class="span1">Sud okrivljenog G.M. zbog krivičnog djela prevare iz člana. 244. st. 3 u vezi stava 1. Krivičnog zakonika,  te odredbi čl. 3, 5, 8, 13, 15, 36, 42, 45, 46, 52, 53 i 54 KZ-a CG i čl. 368 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od šest mjeseci i istovremeno određuje da se kazna neće izvršiti ukoliko okrivljeni za vrijeme od dvije godine i šest mjeseci od dana pravosnažnosti presude ne učini novo krivično djelo.</span>
</p>
<p>
<span class="span1"> </span>
</p>
<p>
<span class="span1"> Dužni su okrivljeni na ime sudskog paušala uplatiti iznos od po 50 eura, kao i da na ime ime troškova krivičnog postupka uplati i to G.D. iznos od  580, 87  eura, a G.M. iznos od 550 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 335/13/12.</span>
</p>
<p>&nbsp;</p>
<p>
<span class="span2">O b r a z l o ž e n j e</span>
</p>
<p>
<span class="span1">ODT iz H.N. je aktom Kt.br. 175/2011 od 13.02.2012 godine optužio G.D. i G. M. da su kao saizvršioci učinili krivično djelo prevare u pokušaju iz čl. 244. st.4. u vezi st.1. u vezi čl. 20 st.1. Krivičnog zakonika i R.M. zbog krivičnog djela nesavjestan rad u službi iz čl. 417 st.1. Krivičnog zakonika. Postupak u odnosu na okrivljenog R.M. je razdvojen rješenjem ovog suda Kv. 154/22 od 10.05.2012 godine nakon čega je vodjen pod poslovnim brojem  K 202/12 i okončan donošenjem presude dana 13.06.2012 godine, koja je postala pravosnažna dana 18.07.2012 godine, kojom je okrivljeni R.M. oglašen krivim za krivično djelo nesavjestan rad u službi iz čl.417 st.1. Krivičnog zakonika i izrečena mu je uslovna osuda, 3 mjeseca zatvora uslovno na jednu godinu.</span>
</p>
<p>&nbsp;</p>
<p>
<span class="span1">Postupajući po ukidnom rješenju Višeg suda u Podgorici Kž. br. 1146/13 od 19.9.2013 godine sud je zakazao i održao glavni pretres, pa je zamjenik ODT Kotor na glavnom pretresu dana 3.12.2013 godine izmijenila i činjenični opis i pravnu kvalifikaciju krivičnog djela, na način kao u izreci, tako da je okrivljenima stavljeno na teret da </span><span class="span1">su kao saizvršioci izvršili krivično djelo prevare iz čl 244.st.3. u vezi st.1 Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni G.D. je u svojoj odbrani datoj na zapsinik istražnom sudiji Osnovnog suda u H.N., naveo da je početkom 2011 godine imao izvjesnih finansijskih problema, da mu je bio potreban novac te da je prilikom boravka u stanu u I. u kome kao podstanar živi njegov kum K.Z., primjetio vlasnički list za taj stan na ime M.Z. iz B. a koji liste je iz katasatra izvadio njegov kum iz razloga što je njegov gazda, M. razmišljao o prodaji stana. Tom prilikom je došao na ideju da to iskoristi, imajući u vidu da je imao ključ od kumovog stana koji mu je on dao, a koji ponekad nije boravio u istom, pa je došao na ideju da taj stan proda bez znanja vlasnika. Iz vlasničkog lista vidio je ime i godište M.Z. . Napravio je ličnu kartu na ime M.Z., i to na način što je se svoje stare lične karte otklonio svoju forografiju i umjesto nje postavio fotografiju svog oca M., koji na toj fotografiji djeluje starije. Nakon toga je preko podataka-imena, prezimena, matičnog broja i adrese priljepio papir sa podacima M.Z. i tako sačinjenu ličnu kartu je fotokopirao sa malo blijedjom kopijom te je ona djelovala kao fotokopija lične karte M.Z. . Ličnu kartu koju je napravio opravo je u veš mašinu, te su se tom prilikom izbrisali svi podaci dok je donekle bila vidna fotografija. Našao je kupca za stan i to R.V. iz H.N., kome je pokazao stan kad mu kum nije bio u stanu, a obzirom da mu je bilo potrebno za prodaju lice koje će se predstaviti kao M.Z., koje bi potpisalo eventualni ugovor, došao je na ideju da to bude njegov otac G.M., čiju je sliku i stavio na ličnu kartu. Otišao je kod svog oca na G., doveo ga u I., i rekao mu da treba da potpiše ugovor o kupoprodaji stana kao M.Z. i da se predstavi tako, samo zato da stvarni M. ne bi dolazio iz B. . Rekao mu je da je M. poslao ličnu kartu, a da on u tom stanu živi kao pdostanar. Kada je R. došao da pogleda stan, njegov otac se nalazio u stanu ali nije razgovarao sa R., već mu je on rekao sa je to M.Z.. Nakon nekoliko dana R. je pristao da kupi stan, na način da mu prilikom potpisivanja ugovora isplati iznos od 20.000,00 eura dok bi ostatak od 30.000,00 eura isplatio nakon knjiženja. Sa R. i njegovim advokatom našao se u jednom kafiću, advokatu je dao podatka prodavca- M.Z., da bi sačinio ugovor, te mu pokazao opranu ličnu kartu sa podacima istog. Dana 30.03.2011 godine su se pred Osnovnim sudom u Hercge Novom, po dogovoru, on i njegov otac našli su se sa kupcem R. i advokatom D.B. i pristupili šalteru za ovjeru. Prilikom ovjere, pultu su pristupili advokat Dj., njegov otac i R., pa je advokat službeniku suda pokazao opranu ličnu kartu i fotokopiju na ime M.Z., a on je pristao da ovjeri Ugovor i tom prilikom je njegov otac potipisao Ugovor na ime M.Z. . R. mu je nakon potpisivanja ugovora dao iznos od 20.000,00 eura dok je ostatak trebao da isplati nakon ukjižbe. Negdje krajem aprila saznao je da je R. podnio zahtjev za knjiženje, ali da je isto zaustavljeno, te da je pravi vlasnik stana saznao za ovu prevaru. Cjelokupan iznos od 20.000,00 eura vratio je oštećenom R. . Objasnio je da njegov otac nije znao za preavru već mu ej on rekao da samo treba da potpiše Ugovor o podstanarstvu. </span>
</p>
<p>
<span class="span1">Okrivljeni G.D. je u svojoj odbrani na glavnom pretresu dana 3.12.2013 godine izjavio</span><span class="span3">  da </span><span class="span1">priznaje izvršenje krivičnog djela i krivicu za isto, ali ne priznaje odnosno tvrdi da je svih 20.000.- eura vratio oštećenom, upravo onoliko koliko je navedeno i u </span><span class="span1">ugovoru, tvrdi da njegov otac nije znao što je u pitanju prilikom potpisivanja ugovora i smatra da je u ovom slučaju u pitanju pokušaj krivičnog djela.</span>
</p>
<p>
<span class="span1">Okrivljeni G.D. je u završnoj riječi izjavio </span><span class="span1">da ostaje kod navoda svoje odbrane, s tim što je dodao da su tačni navodi oštećenog. Iskreno se kajao zbog učinjenog, te naveo da je dobro u konačnom štete nije bilo.</span>
</p>
<p>
<span class="span1">   </span>
</p>
<p>
<span class="span1">Okrivljeni G.M. je izajvio da mu je neposredno prije kritičnog dogadjaja kući gdje živi došao sin D. i molio ga da podje sa njim u Herceg Novi, kako bi potpisao ugovor o podstanarstvu, što je on i uradio jer je želio da pomogne sinu. Otišao je sa sinom u sud u Hercge Novom i koliko se sjeća potpisao je jedan ugovor i to na mjestu gdje je pisalo M.Z., a sin mu je rekao da je to vlasnik stana sa kojim zaključuje ugovor o podstanarstvu, te da se potpiše na tom mjestu a obzirom da M.Z. ne može da dodje iz Srbije. Nije čitao sadržaj ugovora, jer mu je to bilo prvi put da potpisuje ugovor i da dolazi u sud da ovjerava ugovor tako da se nije mogao izjasniti šta je bio predmet ugovora. Sjećao se da je prilikom potpisivanja ugovora u sudu bio još i njegov sin D., jedan advokat koji je donio papire i R.V. . Službenik ovjere mu nije tražio na uvid ličnu kartu. Nakon što je potpisao ovaj ugovor umjesto M.Z., R. je njegovom sinu predao iznos novca od 20.000 eura, a nije pitao sina zašto i po kom osnovu mu R. predaje taj iznos novca. Kasnije je saznao od sina da je on vratio R.V.  taj novac. Objasnio je da je tek nakon pokretanja postupka pred sudom, saznao je što se sve desilo kritične prilike i da je u stvari potpisao ugovor o kupoprodaji umjesto vlasnika suna M.Z. iz B. . Dalje je naveo da sa sinom bio u predmetnom stanu i da je dok je bio u tom stanu dolazio R. kojeg on tada nije poznavao. </span>
</p>
<p>&nbsp;</p>
<p>
<span class="span1">U dokaznom postupku koji je proveden radi rasvetljavanja činjeničnog stanja na saglasan predlog stranaka pročitani su iskazi svjedoka Z.M. sa zapisnika pred istražnim sudijom Osnovnog suda u Herceg Novom od 16.05.2011 godine, iskaz svjedok D.B.sa zapisnika pred istražnim sudijom Osnovnog suda u Herceg Novom od 17.08.2011 godine, iskaz svjedoka K.Z. sa zapisnika pred istražnim sudijom Osnovnog suda u Herceg Novom od 17.08.2011 godine, iskaz oštećenog R.V. sa zapisnika pred istaržnim sudijom Osnovnog suda u Herceg Novom od 25.08.2011 godine, te pročitao dopis Osnovnog suda u Herceg Novom posl.br. VIII Su. 53/2011 od 17.05.2011 godine, ugovor o kupoprodaji stana ovjeren kod Osnovnog suda  Herceg Novom posl.br. Ov I 2527/2011 od 30.03.2011 godine, zahtjev za uknjižbu podnijet Upravi za nekretnine PJ Herceg Novi dana 14.04.2011 godine, rješenje Osnovnog suda u Herceg Novom posl.br. V-33-Su 33/2009 od 16.03.2009 godine i presudu ovog suda K br. 202/12 od 13.06.2012 godine, koja je postala pravosnažna dana 18.07.2012 godine.</span>
</p>
<p>&nbsp;</p>
<p>
<span class="span1">Svjedok Z.M. je u svojoj izjavi naveo da je državljanin Republike Srbije, da živi u Beogradu, da posjeduje ličnu kartu izdatu od strane SUP Beograd broj ... , izdatu dana 19.03.1993 godine sa trajnim važenjem te da je vlasnik stana u Herceg Novom, na G., površine 46 m2, u zgradi 5 na kat.parc... . Predmetni stan je izdao u zakup K.Z. i on ga je u aprilu mjesecu 2011 godine obavjestio da su neka lica došla i stan i predstavila mu se kao novi vlasnici. Nakon što su ga ta lica pozvala došao je u Herceg Novi i otišao u Upravu za nekertnine i prijavio da stan nije nikome prodao te je dobio rješenje o obustavi uknjižbe R.V. na pomenutom stanu. Nakon što mu je pokazan ugovor koji je ovjeren pred Osnovnim sudom u Herceg Novom dana 30.03.2011 godine tvrdio je da </span><span class="span1">nikada nije potpisao sporni ugovor, niti sačinio takav ugovor te da potpis na ime M.Z. nije njegov. Pridružio se krivičnom gonjenju i postavljao je imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok Dj.B. je izjavio da ga je sredinom marta pozvao R.V., koga poznaje od ranije i pitao ga da li može da mu napravi ugovor o kupoprodaji nekog stana, kada se za to budu stekli uslovi jer prodavci nijesu tu. Dana 30.03.2011 godine ponovo ga je pozvao isti i rekao mu da se nadju za nekih sat vremena u kafani u Herceg Novom da uzme podatke kako bi mogao sačiniti ugovor. Nakon sat vremena našao se u kafani sa R.V. koji je bio u društvu dva lice, jednog mladjeg a jednog srednje životne dobi. V.mu je za to starije lice rekao da je on prodavac i da se zove M.Z. . Ta lica su mu dala lične karte radi utvrdjivanja identiteta, a lična karta na ime M.Z. je bila u lošem stanju medjutim iz nje su se vidjeli podaci koji se odnose na ime, prezime i matični broj kao i fotografija. Sjećao se da se radilo o staroj ličnoj karti a ne o plastificiranoj, te da je bila izdata od SUP-a Beograd. Pitao je M. zašto je lična karta u takvom stanju na što mu je isti odgovorio da je bila oprana u veš mašini. Rekao im je da njemu nije problem da te podatke unese u ugovor ali da ne zna da li će u sudu htjeti da ovjere ugovor na osnovu takve liče karte, a oni su mu rekli da su se oni već raspitali i da to nije problem. Nakon toga su se razišli i dogovorili su se da se nadju isped zgrade suda oko 13,00 časova . Sačinio je ugovor i sa istima se našao ispred zgrade Suda u dogovoreno vrijeme. Dao im je ugovore i oni su ih ptopisali nakon čega su prišli šalteru za ovjeru a nakon par dana je podnio zahtjev Upravi za nekretnine za uknjižbu. Petnaestak dana nakon toga R. ga je ponovo pozvao i rekao da postoji problem oko relaizacije zaključenog ugovora, jer je došao do sazanja da su lica sa kojim je zaključio ugovor njega prevarila, jer su falsifikovali ličnu kartu stvarnog prodavca koji se nalazi u Beogradu i on mu je savjetovao da podnese krivičnu prijavu protiv tih lica što je R.i učinio. Naveo je da se ne sjeća da li je prilikom ovjere Ugovora prilazio službeniku suda za ovjere R.M., da se ne sjeća da je istom pokazao fotokopiju ličnih karata, te da se ne sjeća da li ga je isti pitao da li je on sačinio ugovor i da li su mu stranke poznate. Naveo je da je primijetio da je M. vršio uvid u lične karte stranaka.</span>
</p>
<p>&nbsp;</p>
<p>
<span class="span1">Svjedok K.Z. je izjavio da je bio podstanar u stanu u I. kod stanodavcu M.Z. godinu i dva mjeseca, da mu je kum G.D., te da je on dolazio u nekoliko navrata kod njega u stan i tokom decembra je nekoliko puta prespavao kod njega. Objasnio je da on radi 4 dana o onda je peti dan sloboda pa taj dan ide kod svojih roditelja u Trebinje. Stan je bio na prodaju od početka, pa mu je G. jednom prilikom rekao da bi on mogao da pronadje kupca na šta mu je on odgovorio da njega ništa ne pita nego da obrati gazdi M.Z. iz B. . Negdje u februaru 2011 godine mu je supruga rekla da je G. dovodio nekog čovjeka da pogleda stan a 20 aprila je saznao da je njegov kum G.D. u pritvoru, da je uhapšen zbog posjedovanja droge, što je njega iznenadilo. Dana 21.04.2011 godine pozvala ga je supruga i rekla mu da su dva momka došla u stan tvrdeći da su oni kupili stan od M.Z. i ona ih je poslala kod njega u kafić gdje je radio. Tom prilikom su kod njega u kafić došli R.V. i njegov brat i pitali ga da li je on K.Z., nakon čega su mu pokazali ugovor da su oni kupili stan u kome on živi, a koji ugovor je bio ovjeren od suda. Rekao im je da je to nemoguće jer je on nekolko dana prije toga poslao kiriju gazdi i on mu o tome ništa nije rekao. Pitao ih je kako izgleda njegov gazda i oni su ga pogrešno opisali, a on im je reka od a to nije njegov gazda, te da će ga on pozvati telefonom da vidi o čemu se radi. V. mu je rekao da je sa tim starim licem bio momak </span><span class="span1">koji je "pao" zbog droge, pa se on odmah sjetio da bi to mogao biti njegov kum D. . Pozvao je gazdu u Beograd, saopštio mu sve detalje na što je on bio iznenadjen i rekao mu da on nije stan prodao nikome i da nije dolazio u Herceg Novi. Nekoliko trenutaka nakon što su R. otišli pozvao ga je brat njegovog kuma G.Z. i rekao mu da je D. uzeo neke pare za stan u kom on živi i da je to uzeo kao zalog za neki novac na kamatu. Sutradan ga je pozvao neki ćovjek iz Podgoroice i rekao mu da je on bio da kupi stan kad je on bio tu a kad ga je pitao da ga opiše on to nije znao, pa je rekao da će doći da ustanovi da li je upitanju prevara ili ne. Tri dana kasnije je došao M.Z. i on ga je poveo u UP PJ Herceg Novi i u Upravu za nekretnine, kako bi stopirao proces knjiženja predmetnog stana.</span>
</p>
<p>&nbsp;</p>
<p>
<span class="span1">Svjedok-oštećeni R.V. je izjavio da je u martu mejsecu 2011 godine prilikom razgovora sa G.D. koga poznaje od ranije iz vidjenja, saznao da izvjesni M.Z. iz Beograd prodaje stan koji se nalazi na G.  pa kako je bio zainteresovan za kupovinu stana, nakon nekoliko dana pošao je sa G.D. do tog stana kako bi ga pogledao. Stan je otvorilo lice strije dobi sjede kose, koje mu se predstavilo kao M.Z., vlasnik stana. U njihovom prisustvu pregledao je stan i rekao im da će se javiti za par dana sa konačnom odlukom. Nakon toga je odlučio da kupi stan pa je angažovao advokata B.Dj., da sastavi kupoprodajni ugovor te su se nekoliko dana kasnije sastali u kafani on, advokat, G. D. i čovjek koji mu je otvorio stan i predstavio se kao M.Z. . Taj čovjek je pokazao ličnu kartu Srbije, koja je bila oprana, pa su podaci iz nje bili slabo vidljivi ali je imao fotokopiju crno bijelu, na osnovu koje je advokat uzeo podatke za ugovor. Tom prilikom je advokat rekao da može biti problema prilikom ovjere zbog takve lične karte medjutim G.D. i taj čovjek su rekli da su se raspitali i da ne bi trebalo biti problema. Dana 30.03.2011 godine svi se se našli pred Osnovnim sudom u Heceg Novom i to njegov advokat , G.D. i taj čovjek koji se predstavio kao M.Z. . Advokat je donio sačinjen kuporpdoajni ugovor i pristupili su žalteru za ovjeru. Nije se mogao tačno sjetiti da li je advokat prilazio šalteru tom prilikom. Prilikom ovjere taj čovjek se potpisao na mjestu prodavca kao M.Z., na sve primjerke ugovora kao i u knjigu ovjera, što je i on učinio namjestu kupca. Nakon par dana njegov advokat Dj. je u njegovo ime podnio zahtjev Upravi za nekretnine. Prilikom zaključivanja ugovora dao je pola od ukupnog iznosa odnosno 25.000 eura a drugu polovinu je trebao dati nakon uknjižbe stana. Kada je čuo da je G.D. priveden zbog problema sa drogom, otišao je u stan sa kupoprodajnim ugovorom i stan mu je otvorila žena K.Z., koji je iznajmljiva sta, i uputila ga u lokal gdje je radio njen suprug. Tada mu je isti rekao da je prevaren i dao mu broj pravog M.Z., koji mu je rekao da on nije ni dolazio u Herceg Novi i da stan nije prodao. Otac G.D., G.M. vratio mu je 15.000 eura od ukupnog iznosa koji je dao za stan a obećao mu je da će ostatak vratiti u što kraćem roku. Nije se pridružio krivičnom gonjenju i nije postavljao imovinskopravni zahtjev.</span>
</p>
<p>&nbsp;</p>
<p>
<span class="span1">Uvidom u rješenje o raspoređivanju Osnovnog suda u Herceg Novom od 16.03.2009 godine je utvrđeno da se R.M. raspoređuje na radno mjesto, sistematizovano u čl. 7 pod rednim brojem 35 Pravilnika o unutrašnjoj organizaciji i sistematizaciji Osnovnog suda u Herceg Novom  br.I –I Su 1/09 od 17.01.2009.g. i stiče zvanje namještenik IV za ovjere. </span>
</p>
<p>
<span class="span1"> </span>
</p>
<p>
<span class="span1">Uvidom u ugovor o kupoprodaji stana zaključen pod poslovnim brojem OV I 2527/11 od 30.03.2011 godine utvrđeno je da je isti ovjeren pred Osnovnim sudom </span><span class="span1">Herceg Novi između prodavca M.Z. iz H.N., JMBG ... i kupca R.V. iz H.N. JMBG ... . Predmet ugovora je stan površine 46 m2 koji se nalazi u naselju G.- Novo naselje u I., u objektu 5, na kat parc. ... i ima oznaku ..., P1 te da kupoprodajna cijena iznosi 50.000 eura, koju će kupac platiti prodavcu odmah nakon potpisivanja ugovora. U ugovoru je navedeno da je prodavac saglasan da se na ime kupca uknjiži pravo svojine na predmetu ugovora bez njegovog daljeg učeša.  Na pečatu ovjere pored imena i prezimane Z.M. stoji naznaka poznat kao i pored imena i prezimene R.V., te potpis ovlašćenog lica i pečat Osnovnog suda u Herceg Novom.  </span>
</p>
<p>&nbsp;</p>
<p>
<span class="span1">Uvidom u zahtjev za knjiženje od 14.04.2011 godine  utvrđeno je da je isti podnio advokat Đ.B., punomoćnik kupca R.V., Upravi za nekretnine Crne Gore PJ Herceg Novi, kao i da je u istom navedeno da se zahtjev podnosi na osnovu kupoprodajnog ugovora Ov. br. I 2527/2011 od 30.03.2011.g. </span>
</p>
<p>&nbsp;</p>
<p>
<span class="span1">Iz dopisa Osnovnog suda u Herceg Novom VIII-Su.br. 53/2011 od 17.05.2011 godine proizilazi da je ugovor o kuporpdoaji stana pod brojem Ov I 2527/11 ovjerio sudski namještenik za ovjere R.M. .</span>
</p>
<p>&nbsp;</p>
<p>
<span class="span1">Iz presude ovog suda K br. 202/12 od 13.06.2012 godine, koja presuda je postala pravosnažna dana 18.07.2012 godine, proizilazi da je R.M. oglašen krivim zbog krivičnog djela nesavjestan rad u službi iz čl. 417 st.1. KZ i da mu je izrečan uslovna osuda kojom mu je utvrdjena kazna zatvora u trajanju od 3 mjeseca i istovremeno odredjno da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Okrivljeni je oglašen krivim što je dana 30.03.2011 godine u Herceg Novom, kao službeno lice-namještenik za ovjere u Osnovnom sudu u Herceg Novom, očigledno nesavjesno postupao u vršenju službe iako je bio dužan i mogao biti svjestan da uslijed toga može nastupiti teže povreda prava durgog ili imovinska šteta, ali je olako držao da do toga neće doći, na način što je bez prethodnog utvrjdivanja identiteta uvidom u ličnu kartu ili drugu javnu ispravu sa fotografijom na ime prodavca M.Z., ovjerio kupoprodajni ugovoro Posl.br. Ov-I 2527/2011 od 30.03.2011 godine navodeći da je isti svojeručno potpisao prodavac M.Z. i unošenjem podatka "poznat" u tekstu ovjere umejsto identifikacije ličnim dokumentom, a isti je potpisao okrivljeni G.M. iz N. pa je an taj način za oštećenog R.V. nastupila šteta u iznosu od 20.000 eura.</span>
</p>
<p>
<span class="span1"> </span>
</p>
<p>
<span class="span1">Cijeneći sve dokaze pojedinačno i u uzajamnoj povezanosti, kao i u odnosu na odbranu okrivljenih, sud je utvrdio činjenično stanje opisano u izreci odluke. Krivično pravno ocjenjujući ovako utvrdjeno činjenično stanje sud je našao da su okrivljeni kao saizvršioci učinili krivično djelo prevare iz čl. 244 st.3. u vezi st. 1 Krivičnog zakonika. </span>
</p>
<p>&nbsp;</p>
<p>
<span class="span1">Činjenično stanje sud je utvrdio iz iskaza saslušanih oštećenog R.V., i svjedoka M.Z., Dj.B. i K.Z., odbrane okrivljenog G.D. a djielom i iz odbrane G.M. .</span>
</p>
<p>&nbsp;</p>
<p>
<span class="span1">Naime okrivljeni G.D. je naveo da je početkom 2011 godine imao finansijskih problema, da mu je bio potreban novac, objasnio je kako je došao na ideju da proda stan vlasništvo M.Z., kako je nabavio njegove podatke te da je iskoristio činejnicu da je njegov kum K.Z. živio u tom stanu i da je imao ključeve od istog. Objasnio je da je iz </span><span class="span1">podataka stvarnog vlasnika M., zaključio da se radi o starijoj osobi, kao je napravio ličnu kartu na ime M. sa slikom svog oca, koju je tako prepravljenu oprao u veš mašini, napravio fotokopiju te našao kupca. naveo je da je došao na ideju da prodavac bude njegov otac, da je našao kupca,koji je došao da pogleda stan, da je njegov otac bio prisutan, te da je nakon nekoliko dana R. odlučio da kupi stan, da su se našli u kafiću sa advokatom koji je trebao da napravi ugovor, te da je dogovor bio da mu R. nakon potpisivanja ugovora na ime djela kupoprodajne cijene isplati iznos od 20.000  eura, dok bi ostatak od 30.000 eura isplatio nakon knjiženja. Iz njegove odbrane dalje proizilazi da je prilikom ovjere ugovora njegov otac se potpisao imenom M.Z. na ugovoru, da je službeniku ovjere pokazana fotokopija lične karte na ime M.Z. i da je službenik prihvatio da ovjeri ugovor na osnovu takve lične karte. Odbranu okrivljenog G.D. sud je prihvatio jer je ista u saglasnosti sa ostalim provedenim dokazima, iskazom oštećenih M. i R., te pismenih dokaza.</span>
</p>
<p>&nbsp;</p>
<p>
<span class="span1">Iz izjave svjedoka M.Z. proizilazi da on nije prodao predmetni stan, da se u kritičnom periodu nalazio u Beogradu i nije potpisao ugovor o kupoprodaji koji je ovjeren pred Osnovnim sudom u Herceg Novom dana 30.03.2011 godine pod brojem Ov. I 2572/11 a u kojem se kao prodavac navodi on i koji je potpisan njegovim imenom te da ga je o navodnoj prodaji obavjestio K.Z., koji je živio kao podstanar u tom stan, nakon čega je došao u Herceg Novi i stopirao uknjižu. Sud je u cjelosti prihvatio iskaz svjedoka M. jer je isti u skladu sa izjavom svjedoka Koprivice koji je potvrdio da je živio kao podstanar u tom stanu, da mu je G.D. kum i da je dolazio kod njega, te da je nakon što su oštećeni R.i njegov brat došli kod njega i rekli da su kupili predmenti stana o tome obavjestio gazdu-stvarnog vlasnika M.Z. . Iz iskaza oštećenog R. proizilazi da je mu je predmetni stan vlasništvo M.Z. pokazao G.D., kojeg je poznavao od ranije, da im je stan otvorilo starije lice koje se predstavilo kao vlasnik stana, da je u njihovom prisustvu pogledao stan, da je nakon nekoliko dana odlučio da kupi stan zbog čega je angažovao advokata B.Dj., sa kojim su se sastali, on, G.D. i to lice koje se predstvilo kao M., te da je advokat iz lične karte koju je pokazao taj stariji čovjek uzeo podatke za ugovor i rekao da može biti problem prilikom ovjere što je lična karta oprana medjutim taj čovjek i G.D.su rekli da neće biti problema. Iz izjave oštećenog, dalje proizilazi da je taj čovjek prilikom ovjere ugovora u sudu u Herceg Novom potpisao kao prodavac M.Z. na ugovorima i u knjizi ovjere te da je prilikom potpisivanja ugovora isplatio 25.000 eura, dio kuprodoajne cijene a da je ostatak trebao da isplati nakon uknjižbe medjutim kasnije je saznao da pravi vlasnik stana iz Boegrada nije to lice koje je sa njim zaključilo ugovor . </span>
</p>
<p>&nbsp;</p>
<p>
<span class="span1">Iz navedenog nesumnjivo proizilazi, a što ni okrivljeni nijesu sporili, da stvarni vlasnik- M.Z. nije potpisao sporni ugovor kao prodavac već da se okrivljeni G.M. potpisao kao prodavac M.Z. . Okrivljeni G.D. je u svojoj odbrani tvrdio da njegov otac nije znao za prevaru već da mu je rekao da treba da potpiše ugovor o podstanarstvu a što je naveo u svojoj odbrani i okrivljeni G.M. medjutim ovakve navdoe odbrane okrivljenih sud nije prihvatio jer su isti nelogičnii za sud neprihvatljivi i očigledno smišljeni za olakšavanej krivično-pravnog položaja okrivljenog G.M., a ovo sa sledećih razloga.</span>
</p>
<p>&nbsp;</p>
<p>
<span class="span1">Naime nije sporno da je okrivljeni G.D. bio u finansijskim problemima i da je na ovaj način njegov otac G.M. želio da mu pomogne ali je okrivljeni G.M. bio svjestan da tim radnjam čini krivično djelo, da dovodio u zabludu oštećenog R., da je vlasnik stana i </span><span class="span1">predstavljaući se kao on, te potpisujući ugovor kao prodavac, lažno prikazuje činjenice i da na taj način pribavlja protivpravnu imovinsku korist, a što mu je i bila namjera, tako da svoje radnje, kojim je ostavrio sve bitne elemente bića krivičnog djela koje mu je stavljeno na teret, ne može pravdati željom da sinu pomogne. Sud smatra da je postojao dogovor izmedju okrivljenih i  da je okrivljeni G.M.  znao šta potpipsuje jer to proizilazi iz činjenice da je bio prisutan kad je predmenti stan došao da pogleda oštećeni, da je bio prisutan u kafiću prilikom sastanka sa kupcem i advokataom te da je vidio da je oštećeni R. predao njegovom sinu dio novca na ime kupovine stana i to nakon potpisivanja ugovora.  </span>
</p>
<p>&nbsp;</p>
<p>
<span class="span1">Okrivljeni su postupali kao saizvršioci, obzriom da su zajednički učestvovali u radnji izvršenja,  i to okrivljeni G.D. je doveo svog oca okrivljenog G.M. iz N. i predstavio ga oštećenom kao stvarnog vlasnika stana M.Z., a nakon toga je okrivljeni G.M. predstavljajući se kao M.Z. sa oštećenim R. zaključio kupoprodajni ugovor kod Osnovnog suda u Herceg Novom, a sve u namjeri sticanja protivpravne imovinske koristi. Da je okrivljeni G.M. znao što potpisuje i da nije tačno da je tek nakon pokretanja ovog postupka saznao šta se desilo kritične prilike te da je htio da pomogne sinu oko ugovora o podstanarstvu, a kako je to okrivljeni G.M. naveo u svojoj odbrani, proizilazi iz toga što je okrivljeni G.M. bio prisutan u stanu kad je oštećeni R. došao da ga kao kupac pogleda, da mu se tada predstavio kao M.Z., da je bio prisutan prilikom dogovora sa advokatom Dj.B. oko sastavljanja kupoprodajnog ugovora kao i da je vidio, a što je i sam naveo u svojoj odbrani, da je njegovom sinu oštećeni isplatio novac nakon potpisivanja ugovora, a što ne bi bio slučaj da je bio u pitanju ugovor o pdostanarstvu, kakao to navodi okrivljeni i da je htio da pomogne i da je samo "došao u sud da potpiše jedan ugovor".</span>
</p>
<p>&nbsp;</p>
<p>
<span class="span1"> Imajući u vidu navedeno očigledno je da je postojao prethodni dogovor izmedju okrivljenih da na navedeni način, dovedu u zabludu oštećenog R., na način što se G.M., a po prethodnom dogovoru sa okrivljenim G.D., koji je našao kupca, pribavio podatke o stvarnom vlasniku i napravio ličnu kartu na ime M.Z. a slikom svog ova, a kako je to on naveo u svojoj odbrani, predstavio kao stvarni vlasnik stana M.Z.i poptisao i ovjerio ugovor predstavljajući se kao on, da im na štetu svoje imovine isplati iznos od 25.000 eura na ime dijela kupoprodajne cijene, i da na taj način za sebe pribave protpvpravnu imovinsku korist, koju su i pribavili u navedneom iznosu na štetu R. . </span>
</p>
<p>&nbsp;</p>
<p>
<span class="span1">Oštećeni R. u svojoj izjavi naveo da je nakon zaključenja ugovora okrivljenima dao iznos novca od 25.000, 00 eura, dok su okrivljeni u toku trajanja krivičnog ostupka tvrdili da im je oštećeni R. dao iznos novca od 20.000,00 eura, da bi okrivljeni G.D. u završnoj riječi ipak naveo da su tačni navodi oštećenog da im je predat iznos od 25.000,00 eura, to je sud prihvatio iskaz oštećenog da je predao iznos novca od 25.000,00 eura, smatrajući da su navodi okrivljenih ranije dati o visini iznosa usmjereni na umanjenje njihove krivice, a ovo tim prije kada se uzme u obzir da je sam okrivljeni G.D. u završnoj riječi potvrdio tačnost navoda oštećenog R. .  </span>
</p>
<p>&nbsp;</p>
<p>
<span class="span1"> Naime, krivično djelo prevare iz čl. 244 st.3. u vezi st.1. KZ CG vrši onaj ko u namjeri da sebi ili drugom pribavi protivpravnu imovinsku korist dovede koga lažnim prikazivanjem činjenica ili prikrivanjem činjenica u zabludu ili ga održava u zabludi i time </span><span class="span1">ga navede da ovaj na štetu svoje ili tudje imovine nešto učini ili ne učini a time pribavi imovinsku korist ili nanese štetu u iznos koji prelazi tri hiljade eura, pa kako su okrivljeni kao saizvršioci na način opisan u izreci sebi pribavili protivpravnu imovinsku korist u iznos od 25.000 eura na štetu imovine oštećenog R.V. , iako su znali da je ovakav osnov sticanja protivpravan, time su se u njihovim radnjama stekli svi bitni elementi bića krivičnog djela prevare iz čl. 244 st.3 st.1. KZ-a CG, imajući u vidu visinu pribavljene protivpravne imovinske koristi a koja predstavlja kvalifikatorni element djela.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivlejnih prema izvršenom krivičnom djelu, sud je mišljenja da su isti bili svjesni da svojim djelom čine zabranjenu djelatnost, što su u konkretnom slučaju i htjeli, čime su se u njihovim radnjama pored objektivnih stekli i svi subjektivni elementi bića krivičnog djela stavljenog im na teret.</span>
</p>
<p>&nbsp;</p>
<p>
<span class="span1">Odlučujući o vrsti i visini krivične sankcije koju okrivljenima treba izreći sud je pošao od toga da je za krivično djelo prevare iz čl. 244 st.3. u vezi st.1. Krivičnog zakonika propisana kazna zatvora u trajanju od jedne do osam godina pa je okrivljenog G.D., shodno čl. 45 i 46 KZ-a o ublažavanju osudio na kaznu zatvora u trajanju od 6 mjeseci koju će izdržati nakn pravosnažnosti presude, dok je okrivljenom G.M. shodno navedenim zakonskim odredbama utvrdio kaznu zatvora u trajanju od 6 mjeseci i istovremeno odredio da se ista neće izvršiti ukoliko okrivljeni za vrijeme od dvije godine i šest mjeseci od dana pravosnažnosti presude ne učini novo krivično djelo. Kao olakšavajuće okolnosti na strani okrivljenog G.D. sud je cijenio njegovu mladost, dok je kod okrivljenog G.M. kao olakšavajuće okolnosti cijenio njegove porodične prilike a kao naročito olakšavjuću okonost na strani orkviljenih sud je cjenio da se oštećeni R. V. nije pridružio krivičnom gonjenju i nije postavljao imovinsko pravni zahtjev. Otežavajuća okolnost na strani okrivljenog G.D. je njegova ranije osuđivanost, a obzirom da je sam naveo da je ranije osuđivan presudom Višeg suda u Podgorici na kaznu zatvora u trajanju od 4 godine, i to prilikom utvrđivanja njegovog identiteta. Na strani okrivljenog G.M. nije bilo otežavajućih okolnosti. Sud se u odnosu na okrivljenog G.M. odlučio za uslovnu osudu a ne efektivnu kaznu zatvora imajući u vidu njegove godine i činjenicu da ranije nije osudjivan, pa je smatrao da će se u odnosu na istog ovom krivičnom sankcijom ostavriti svrha izricanja i da će se istom dovoljno uticati na okrivljenog da ubuduće ne čini krivična djela. Što se tiče okrivljenog G.D. sud smatra da je efektivna kazna zatvora adekvatna težini učinjenog krivičnog djela, stepenu krivice i okolnostima pod kojima  je djelo učinjeno, te smatra da će se upravo ovom kaznom ostvariti svrha njenog izricanja i dovoljno uticati na okrivljenog da ubuduće ne vrši krivična djela, kao i ciljevi generalne prevencije.</span>
</p>
<p>&nbsp;</p>
<p>
<span class="span1">Imajući u vidu naprijed navedeno te primjenom čl 3,  5, 8, 13, 15, 36, 42, 45, 46, 52, 53 i 54 KZ CG,  te čl. 368 i 374. ZKP-a, u odnosu na okrivljenog G.M. odlučeno je kao u izreci. </span>
</p>
<p>
<span class="span1">Imajući u vidu naprijed navedeno te primjenom čl 3,  5, 8, 13, 15, 32, 33, 36, 42, 45, 46 KZ CG,  te čl. 368 i 374. ZKP-a, u odnosu na okrivljenog G.D. odlučeno je kao u izreci. </span>
</p>
<p>
<span class="span1">Sud je obavezao okrivljenog G.D. na plaćanje troškova krivičnog psotupka i to u iznosu od 580,87 eura, a koji troškovi se odnose na troškove branioca po službenoj dužnosti i troškovi dovođenja iz ZIKSa, a i okrivljenog G.M. i to u iznosu od 550 eura i to </span><span class="span1">na ime troškova branioca po službenoj dužnosti, kao i oba okrivljena na plaćanje sudskog paušala u iznosu od po 50,00 eura, u korist Budžeta Crne Gore, na žiro račun broj 832-16-53 u roku od mjesec dana od dana pravosnažnosti presude i da dokaz o uplati dostave ovom sudu s pozivom na broj K 335/13/12. Paušalni iznos je odmjeren  shodno čl.226. st.3 ZKP-a, a to imajući u vidu imovinske prilike okrivljenih, te složenost i trajanje postupka.</span><span class="span1"></span>
</p>
<p>
<span class="span1"> </span>
</p>
<p>
<span class="span1">Na napred navedenim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 17.12.2013 godine.</span>
</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     S U D I J A,</span>
</p>
<p>
<span class="span1">Ana Marija Petković, s.r.</span><span class="span1"></span><span class="span1"></span><span class="span1">                                  Momirka Marović,  s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 15 dana  od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
</style>
<meta content="vjera.jovicevic" name="author">
</head>
<body class="b1 b2">
<p class="p1">
<span class="s1">Posl.br.K. 445/09</span>
</p>
<p class="p1"></p>
<p class="p2">
<span class="s1">U    I M E   N A R O D A</span>
</p>
<p class="p3"></p>
<p class="p3"></p>
<p class="p4">
<span class="s1">OSNOVNI SUD U CETINJU</span><span>, kao prvostepeni krivični, u vijeću sastavljenom od sudije Vrbice Gorana, kao predsjednika vijeća i sudija porotnika L. D. i P. Z. kao članova vijeća, uz sudjelovanje sudskog službenika V. J. kao zapisničara, u krivičnom predmetu opt. K. S</span><span class="s1">.</span><span> zbog krivičnog djela prevara iz čl.244.st.3. u vezi st.1. KZ-a,  po Optužnici Osnovnog državnog tužioca u Cetinju  Kt.br.57/09 od 4.9.2009.godine, nakon održanog glavnog i javnog pretresa, dana 17.03.2011.god. u prisustvu ZODT-a  M. D. branioca optuženog po službenoj dužnosti adv. S. V. iz Cetinja, donio je, i istog dana javno objavio </span>
</p>
<p class="p4"></p>
<p class="p4"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p5">
<span class="s1">	</span><span>Opt. K. S.</span><span class="s1"> </span><span>JMBG ...... od oca K. i majke Lj. rođene K. rođen 11.04.19...godine u Bijeljini BiH, nepoznatog prebivališta i boravišta, državljanin Republike Srpske, po zanimanju stolar, oženjen, pismen, sa završenom Srednjom školom, vojsku služio 1979.godine u Prištini, vodi se u vojnoj evidenciji u Bijeljini, odlikovan, lošeg imovnog stanja, osuđivan Presudom Opštinskog suda u Županji K.55/89-59 na novčanu kaznu od 2.000,00 dinara, zbog krivičnog djela iz čl.204.st.1. i st.2. KZ SR Hrvatske; presudom Osnovnog suda u Cetinju K.495/05 od 15.08.2007.godine, na kaznu zatvora u trajanju od 3 mjeseca, uslovno na 1 godinu, zbog krivičnog djela falsifikovanje isprave iz čl.207.st.3. u vezi st.1. KZ CG i Presudom Osnovnog suda u Kotoru K.636/05 od 16.08.2007.godine na kaznu zatvora u trajanju od 3 mjeseca, uslovno na jednu godinu zbog krivičnog djela prevara iz čl.244.st.1. KZ CG</span>
</p>
<p class="p5"></p>
<p class="p5"></p>
<p class="p2">
<span class="s1">K R I V    J E</span>
</p>
<p class="p2"></p>
<p class="p5">
<span>Što je neutvrđenog dana u oktobru mjesecu 2008.godine na placu za prodaju vozila privrednog društva "..." DOO, sa sjedištem u Cetinju, čiji je vlasnik oštećeni  K. Ž. iz Cetinja, u namjeri da sebi pribavi protivpravnu imovinsku korist, lažnim prikazivanjem činjenica oštećenom K. Ž. da će mu isplatiti kupoprodajnu cijenu od 16.500,00 (šesnaest hiljada i pet stotina eura) za dva putnička motorna vozila marke "Mercedes A klasa" u dvije rate, i to prvu ratu u iznosu od 8.250,00 eura do 01.12.2008.godine, a drugu ratu u istom iznosu do 01.01.2009.godine, oštećenog doveo u zabludu, te ga, održavajući u zabludi naveo da mu isti na štetu svoje imovine preda navedena vozila, nakon čega je oštećenom, dana 01.12.2008.godine isplatio samo dio kupoprodajne cijene u iznosu od 1.000,00 eura, dok preostali iznos kupoprodajne cijene od 15.500,00 eura nije isplatio u ugovorenom roku, na koji način je sebi za taj iznos pribavio protivpravnu imovinsku korist, a oštećenom K. Ž. za isti iznos nanio štetu,</span>
</p>
<p class="p5"></p>
<p class="p5">
<span class="s1">-čime je izvršio krivično djelo prevara iz čl. 244. st.1. Krivičnog zakonika,</span>
</p>
<p class="p5"></p>
<p class="p5">
<span>pa ga sud primjenom citiranog zakonskog propisa te primjenom članova 5,13,15,32,33,36,42 KZ CG i članova 199-202, 212 i 364 ZKP-a</span>
</p>
<p class="p5"></p>
<p class="p5"></p>
<p class="p2">
<span class="s1">O S U Đ U J E</span>
</p>
<p class="p3"></p>
<p class="p3"></p>
<p class="p4">
<span>Na kaznu zatvora u trajanju od </span><span class="s1">1 (jedne) godine</span><span> koju imaju izdržati po pravosnažnosti presude</span>
</p>
<p class="p4"></p>
<p class="p5">
<span>	Shodno čl.85.ZKP-a, naređuje se Upravi Policije - Ispostavi Cetinje da izvrši povraćaj vozila marke "Mercedes A klase" reg.oznake CT AC ..., vlasništvo ... Cetinje, sa saobraćajnom dozvolom br.636091889 i ključevima od vozila, ovlašćenom predstavniku vlasnika.</span>
</p>
<p class="p5"></p>
<p class="p5">
<span>	Opoziva se rješenje ovog suda Ki.14/09 od 02.06.2009.godine, kojim je naređeno Upravi Policije oduzimanje putničkog motornog vozila marke "Mercedes" A klase  od M. S.</span>
</p>
<p class="p4"></p>
<p class="p4">
<span>Oštećeni K. Ž. radi ostvarivanja odštetnog zahtjeva, upućuje se na redovnu parnicu.</span>
</p>
<p class="p4"></p>
<p class="p4">
<span>Troškova krivičnog postupka nije bilo, a okrivljeni se obavezuje, da na ime paušala na blagajni ovog Suda uplati iznos od 20,00 €, a u roku od 15. dana po pravosnažnosti presude, pod prijetnjom izvršenja</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">	O b r a z l o ž e nj e	</span>
</p>
<p class="p3"></p>
<p class="p5">
<span>Osnovni Državni Tužilac u Cetinju podnio je ovom sudu Optužni prijedlog Kt.br.57/09 od 04.09.2009. godine protiv okrivljenog K. S. iz Bijeljine, zbog krivičnog djela prevara iz čl.244.st.3. u vezi st.1. KZ-a. U završnoj riječi na glavnom pretresu zamjenik ODT-a je ostao pri podnijetom optužnom predlogu i predložio sudu da okrivljenog oglasi krivim i osudi po zakonu. Predlođio je da sud, u smislu čl.85. ZKP-a izvrši povraćaj putničkog motornog vozila marke "Mercedes" A klase, reg.oznake CT AC ... i to njegovom vlasniku - oštećenom K. Ž. Takođe, predložio je da sud opozove rješenje kojim je naloženo privremeno oduzimanje i drugog putničkog motornog vozila marke "Mercedes" A klase, koje se sada nalazi kod njegovog vlasnika  M. S. imajući u vidu da sprovedenim dokazima, više ne stoje razlozi da se to vozilo privremeno oduzme, odnosno da služi kao dokaz u krivičnom postupku.</span>
</p>
<p class="p5"></p>
<p class="p4">
<span>Optuženom se saglasno članu 312. st.2. i 3. ZKP-a  i procesnim rješenjem krivičnog vijeća ovog suda Kv.2/11 od 20.01.2011.god. sudilo u odsustvu, jer je isti nedostižan državnim oraganima, a postoje naročito važni razlozi da mu se sudi  u odsustvu.</span>
</p>
<p class="p4"></p>
<p class="p5">
<span>Optuženi K. S</span><span class="s1">.</span><span> je u odbrani, datoj u prethodnom postupku i na glavnom pretresu dana 06.11.2009.godine, istakao da je u oktobru mjesecu 2008.godine uzeo dva vozila marke "Mercedes A klase" na placu od K. Ž. i to u ukupnom iznosu od 16.500,00 eura, od čega jedno vozilo u vrijednosti 9.000,00 eura, a drugo 7.500,00 eura. On se tada obavezao da do nove 2009.godine isplati iznos od 1.000,00-2.000,00 eura, a ostatak cijene u hodu, u što kraćem roku. U međuvremenu je prodao oba putnička vozila, jer ih je upravo zbog toga i kupio. Taj novac od prodaje nije dao Ž. već ga je iskoristio za građevinski materijal koji je koristio u poslu sa nekim strancima. Za tu njegovu obavezu, ističe da je znao i K. Istakao je da je tačno da nije u kratkom roku ispoštovao obavezu, ali je istakao da je imao namjeru da iz posla koji završi isplati istom sav novac. Ljudi sa kojima je radio taj posao nijesu ga isplatili, a ističe da je posao bio vrijedan 75.000,00 eura, u vezi kog posla posjeduje urednu poslovnu dokumentaciju. tada je naveo da će u skorom roku naplatiti potraživanje, a i na drugoj strani će se angažovati da prikupi novac koji je dužan K. Istakao je da je K. prilikom kupovine vozila rekao da nema para, i da su mu vozila potrebna da iskompenzuje neki materijal, kako bi završio građevinu za francuskinju, koja je trebala da ga isplati do 05.10.2007.godine, a koja ga nije isplatila do dana današnjeg. Prema istoj ima potraživanje od 92.000,00 eura, a utužio je za 51.000,00 eura. K. je rekao da će mu platiti kad mu ona plati. U pitanju je osoba M. J. K. Jedno vozilo je prodao za građevinski materijal, dok je drugo dao B. R. koji mu je trebao povremeno isplaćivati to vozilo. Prodao mu ga je za 8.250,00 eura, ali mu on novac do danas nije dao. U više navrata je od K. kupovao vozila, i to u ukupnoj vrijednosti od preko 100.000,00 eura, i sve mu je to platio u gotovini. U momentu preuzimanja vozila od K. ističe da je imao dug od nekih 50.000,00 eura, koji tada nije prijavio K. Ističe da je K. nekolika dana po preuzimanju vozila dao 1.000,00 eura, koje su mu bile hitne. Uradio mu je namještaja u vrijednosti 1.500,00 eura. Po njegovom kumu B. Ž. poslao mu je dva puta po 1.000,00 eura, a po V. B. 2.600,00 eura. V. B. mu je dužan nekih 1.000,00 eura, pa mu je rekao da taj novac preda  K. Takođe je naveo da mu Ž. B.  duguje za neki građevinski materijal i jedan auto oko 4.000,00 eura, kada je istom rekao da taj novac preda K.. Međutim, K. nije pristao na to, jer je rekao da Žarko nije prii parama i da taj novac neće platiti. </span>
</p>
<p class="p5"></p>
<p class="p5">
<span>Završna riječ optuženog je izostala, obzirom da mu je suđeno u odsustvu.</span>
</p>
<p class="p5"></p>
<p class="p5">
<span>Branilac optuženog po službenoj dužnosti, u završnoj riječi, predložio je sudu da sagleda sve okolnosti pod kojima je došlo do izvršenja predmetnog krivičnog djela, imajući u vidu da je njegov klijent došao u takvu situaciju da ne može isplatiti preostali dio  u ugovorenom roku, te da je obećao da će, čim dođe do novca, dug isplatiti. Tražio je nagradu za rad po AT-u.</span>
</p>
<p class="p5"></p>
<p class="p5">
<span>Radi razjašnjenja ove krivično-pravne stvari sud je u dokaznom postupku na glavnom pretresu proveo dokaze: salušao svjedoka-oštećenog  K. Ž. salušao svjedoke: B. Ž. M. S. V. Ž. i B. I. na saglasan prijedlog stranaka pročitao iskaz svjedoka  R. B. koji je dao u prethodnom postupku, kod Istražnog sudije; pročitao potvrdu UP Ispostave Cetinje br.2. od 23.03.2009.godine o privremeno oduzetim stvarima od B. I.  pročitao izvod iz KE za optuženog.</span>
</p>
<p class="p5"></p>
<p class="p5">
<span>Iz iskaza svjedoka-oštećenog K. Ž</span><span class="s1">. </span><span>utvrđuje se da K.a poznaje reklativno dobro, obzirom da je i ranije kupovao vozila kod njega, tajkođe probijajući rokove plaćanja, ali ipak plaćajući iznose. Početkom oktobra 2008.godine, ističe da mu je prodao dva "Mercedesa A klase". Jedan je bio neregistrovan i iznosio je 7.000,00 eura, a drugi za 9.000,00 eura. K. je došao sa njegovim kumom Ž. B. i tražio mu da mu proda jedno vozilo, da bi zatvorio neki dug od 15.000,00 eura. On mu je tada prodao dva vozila. Kazao mu je da mu pola novca donese 1 decembra, a drugu polovinu 1.januara. Kazao mu je da će doći neka francuskinja oko nove godine, te da će mu od novca koji mu preda isplatiti dugovanu sumu. Registrovani Mercedes se nalazi u Ispostavi Cetinje, s obzirom da je oduzet na njegovo traženje. To vozilo je K. predao R. B. R. dalje V. i konačno V. B. Niko od njih to vozilo nije plaćao. Drugo vozilo se nalazi u Podgorici kod S. M. i on to vozilo neće da plati, jer je on K. platio novac. K. mu je dao 1.000,00 eura, nekoliko dana po preuzimanju vozila. Kada je vidio da mu ne isplaćuje novac, dogovorio se s njim da mu uradi neki namještaj, što je i uradio u ekvivalentu od 1.500,00 eura. Ž. B. mu je donio 600 eura, a V. B. 1.600,00 eura od  K. ranije je K. od njega kupovao vozila, ali mu ih je i plaćaio. Kupio je nekih 10-tak vozila za sumu od 40-50 hiljada eura. Nije znao da je u momentu trgovine K. prezadužen, jer mu vozila u tom slučaju ne bi prodao.Nije istina da mu je V. B. donio išta preko iznosa koji je naveo. K. mu se nakon prrekoračenja roka nije javljao, već je on morao ići u Budvu da ga traži. Nije se pridružio krivičnom progonu, ali je postavio odštetni zahtjev.</span>
</p>
<p class="p5"></p>
<p class="p5">
<span>Iz iskaza svjedoka B. Ž</span><span class="s1">. </span><span>utvrđuje se da je u oktobru 2008.godine, na traženje optuženog, doveo ga je kod kuma Ž. K. K. je tražio dvoje vozila. Pominjao je da treba da premosti neki dug. Dogovorili su se da cijana za ta dva vozila bude 16.500,00 eura. Pola je trebalo da plati 1.decembra, a pola 1.januara. Rekao je da je prodao neku kuću u Lapčićima i da neki stranci treba da mu plate to. Dao mu je samo 500,00 eura da ponese K. ništa preko toga.  </span>
</p>
<p class="p5"></p>
<p class="p5">
<span>Iz iskaza svjedoka M. S</span><span class="s1">., </span><span>utvrđuje se da poznaje optuženog, obzirom da su ranije bili u nekim poslovnim relacijama. Vezano za konkretni događaj, istakao je da ga je u novembru 2008.godine nazvao K. i ponudio mu prodaju vozila "Mercedes A klase". Ponudio ga je za cijenu od 9.000,00 eura. Predmetno vozilo K. mu je dovezao u servis, kada ga je on pregledao i utvrdio da je ispravno. Vozilo mu je donio sa svom pratećom dokumentacijom. Vozilo mu je platio u kešu za 9.000,00 eura. Isto se sada vodi na njegovo ime, i on je regularan vlasnik istog. Ugovor je potpisao sa K. a ne sa K. obzirom da mu je svu dokumentaciju donio K. Vozilo je registrovao ili u decembru 2008.godine ili u januaru 2009.godine. </span>
</p>
<p class="p5"></p>
<p class="p5">
<span>Iz iskaza svjedoka V. Ž</span><span class="s1">. </span><span>utvrđuje se da je vozilo marke "Mercedes A klase", koje je bilo registrovano na cetinjske tablice kupio u novembru 2008.godine kod  R. B.  iz Cetinja za 7.000,00 eura. Isto je bilo registrovano na preduzeće Ž. K. Prilikom kupovine vozila od  R. nije imao nikakvih problema. Prodaja je izvršena uredno . Kako se bavi kupoprodajom vozila on je to vozilo kompenzirao, tj. uz doplatu ga prodao B. I. iz Podgorice. Prilikom prodaje predmetnog vozila  B. I. istom je predao važeću dozvolu, polisu osiguranja i svu važeću dokumentaciju. Nikakvih problema nije bilo, sve dok nije pokrenut krivični postupak protiv K.</span>
</p>
<p class="p5"></p>
<p class="p5">
<span>Iz iskaza svjedoka B. I.</span><span class="s1"> </span><span>utvrđuje se da je krajem novembra 2008.godine, nakon povratka iz Budve, na raskrsnici Cetinje-Podgorica, primijetio parkirano vozilo marke "MercedesA klase" CT AC ..., sa obavještenjem da se auto prodaje. Nakon što je vozilo pogledao, kontaktirao je prodavca V. Ž. iz Cetinja i sjutradan su se našli u vezi dogovora oko kupoprodaje vozila. Dogovorili su se na način da mu on u zamjenu za taj "Mercedes" preda svoje putničko vozilo marke "Opel vektra", registrovano na njegovo ime PG AK ... uz doplatu od 2.350,00 eura. Uz vozilo, V. mu je predao i potrebna dokumenta. V. mu je garantovao za vozilo i njegovu legalnost. Istakao je da mu je vozilo oduzeto od strane ovlašćenih službenika policije, zajedno sa dokumentacijom. Osjeća se oštećenim.</span>
</p>
<p class="p5"></p>
<p class="p5">
<span>Iz iskaza svjedoka R. B</span><span class="s1">. </span><span>utvrđuje se da je krajem 2008.godine ili početkom 2009.godine kod K. S. iz Budve kupio vozilo marke "Mercedes" reg.oznake CT AC ..., vlasništvo K. Ž., K. je poznavao od ranije, obzirom da su međusobno surađivali poslovno. Svoje međusobne obaveze, uvijek su uredno izvršavali. Predmetno vozilo, koje je kupio od njega, imalo je vrijednost od 7.500,00 eura. Istome je platio u kešu oko 5.500,00 eura, a ostatak od 2.500,00 eura kompenzirao je za materijal - drvenu građu. Kako se tada bavio prodajom vozila, ističe da je predmetno vozilo prodao V. Ž. koji mu je isto u cijelosti isplatio. Poznato mu je da je V. to vozilo prodao nekom čovjeku iz Podgorice, ali ne zna detalje toga. Od potrebne dokumentacije, imao je saobraćajnu dozvolu na ime firme K. Ž..</span>
</p>
<p class="p5">
<span>Iz potvrde UP Ispostave Cetinje br.2. od 23.03.2009.godine o privremeno oduzetim stvarima od B. I</span><span class="s1">.  </span><span>utvrđuje se da je od istog oduzeto vozilo marke "Mercedes A klase" reg.oznaka CT AC ..., vlasništvo ... Cetinje, sa saobraćajnom dozvolom br.636091889 i ključevima od vozila.</span>
</p>
<p class="p5"></p>
<p class="p5">
<span>Iz izvoda iz KE za optuženog, utvrđuje se da je isti osuđivan i to</span><span class="s1"> </span><span>Presudom Opštinskog suda u Županji K.55/89-59 na novčanu kaznu od 2.000,00 dinara, zbog krivičnog djela iz čl.204.st.1. i st.2. KZ SR Hrvatske; presudom Osnovnog suda u Cetinju K.495/05 od 15.08.2007.godine, na kaznu zatvora u trajanju od 3 mjeseca, uslovno na 1 godinu, zbog krivičnog djela falsifikovanje isprave iz čl.207.st.3. u vezi st.1. KZ CG i Presudom Osnovnog suda u Kotoru K.636/05 od 16.08.2007.godine na kaznu zatvora u trajanju od 3 mjeseca, uslovno na jednu godinu zbog krivičnog djela prevara iz čl.244.st.1. KZ CG.</span>
</p>
<p class="p5"></p>
<p class="p5">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka podkrijepili navode optužnice da je optuženi K. S. počinio krivično djelo prevara iz čl.244.st.3. u vezi st.1. KZ-a, činjenično opisano u dispozitivu ove presude, a ovo iz sledećih razloga:</span>
</p>
<p class="p5"></p>
<p class="p5">
<span>Odbranu optuženog, sud nije mogao prihvatiti. Istu je cijenio kao pokušaj eliminisanja krivične odgovornosti. Naime, optuženi u svojoj odbrani navodi da je u momentu kupovine vozila od oštećenog K. imao dug od nekih 50.000,00 eura, koju činjenicu nije saopštio oštećenom K. Sve ovo, u svom jasnom iskazu, potvrdio je i svjedok-oštećeni K. Ž. koji navodi da mu K., sa kojim je inače i ranije trgovao, te prilike, kada su ugovorili prodaju dva Mercedesa A klase za cijenu od 16.500,00 eura, nije pominjao niti jednu okolnost koja bi upućivala na njegovu očiglednu prezaduženost i samim tim objektivnu nemogućnost plaćanja duga u dogovorenim rokovima. Sud ne prihvata odbranu optuženog u kojoj navodi da je način otplate ugovoren tako da mu isplati 1000,00- 2.000,00 eura do Nove godine, a ostatak u što kraćem roku. Naime, ovakva njegova odbrana je opovrgnuta iskazom oštećenog K. koji jasno ističe da je prva rata u iznosu od 8.250,00 eura trebala da se isplati do 01.12.2008.godine, a druga, u istovjetnom iznosu do 01.01.2009.godine. Ista je u suprotnosti i sa jasnim i potpunim iskazom svjedoka B. koji je kritične prilike, kada je izvršena kupoprodaja, bio na licu mjesta, i koji je potvrdio iskaz oštećenog u dijelu đe on govori da je dinamika isplate bila dogovorena na način što bi se da prva rata u iznosu od 8.250,00 eura uplatila do 01.12.2008.godine, a druga, u istovjetnom iznosu do 01.01.2009.godine. Naime, ovaj svjedok je bio u takvoj vremensko- prostornoj udaljenosti od mjesta na kome su se oštećeni K. i optuženi dogovarali o načinu i rokovima otplate, da je mogao biti u saznanju svih pojedinosti konkretnog dogovora. Upravo ovakva odbrana optuženog, jasno govori o njegovoj namjeri da K.a najprije dovede u zabludu, da mu vozila preda u posjed, a potom da ga u zabludi i održava, na način što će mu sa uplatom od 1.000,00 eura, staviti do znanja da je navodno platežno sposoban. Sud je nadalje utvrdio da je navedena vozila, koja je kupio od K. optuženi ubrzo prodao, i to: jednog "Mercedesa" M. S. iz Podgorice, koji tu okolnost navodi u svom jasnom i potpunom iskazu, i koji je predmetnog Mercedesa u redovnoj proceduri registrovao i preveo na svoje ime, nakon što je K. isplatio 9.000,00 eura, a drugo vozilo je prodao najprije R. B. koji tu činjenicu potvrđuje u svom jasnom i potpunom iskazu, a ovaj V. Ž., koji tu činjenicu navodi u svom neprotivurječnom i jasnom svjedočanskom iskazu. Konačno, jedno vozilo marke "Mercedes", reg.oznaka CT AC ..., vlasništvo ... Cetinje, sa saobraćajnom dozvolom br.636091889 i ključevima od vozila, oduzeto je od krajnjeg kupca - B. I. kome je uredno izdata potvrda o privremenom oduzimanju, a koju je činjenicu isti potvrdio u svom jasnom i neprotivurječnom iskazu. Naime, on je istakao da je vozilo kompenzaciono kupio od svjedoka V. Ž. što je potvrdio i sami V. Pri utvrđenom činjeničnom stanju, sud zapravo potvrđuje činjenicu da je imao namjeru da oštećenog najprije dovede u zabludu (jer je znao da je insolventan - po sopstvenom priznanju tada je dugovao 50.000,00 eura), a potom da ga u zabludi i održava, navodno mu obećavši da će mu ugovorenu sumu isplatiti u dogovorenim rokovima, što isti nije uradio ni do dana današnjeg, uplativši samo iznos od 1.000,00 eura, dok ostatak sume od 15.500,00 eura nije uplatio oštećenom.</span>
</p>
<p class="p5"></p>
<p class="p5">
<span>U ovakvim se radnjama optuženog i nastupjelim posledicama stiču sva objektivna obilježja bića krivičnog djela prevara iz člana čl.244.st.3. u vezi st.1. KZ-a, pri čemu je sud, određujući subjektivan odnos okrivljenog prema izvršenom krivičnom djelu utvrdio direktni umišljaj, jer je isti bio svjestan djela, što je manifestovao prikazivanjem lažnih činjenica (zapravo sakrivanjem postojećih - realnih) o svojoj, konkretno platežnoj moći, prilikom kupovine predmetnih vozila, odnosno plaćanja preostalog duga od 15.500,00 eura. U krajnjem, okrivljeni je i htio posljedice izvršenja ovog krivičnog djela, koje su manifestovane u činidbi oštećenog da na štetu sopstvene imovine preda dva vozila marke "Mercedes" A klase.</span>
</p>
<p class="p5"></p>
<p class="p5">
<span>Prilkom odmjeravanja vrste i visine kazne koju će sud izreci optuženom, cijenjene su okolnosti iz člana 42. KZ CG, pa je sud od olakšavajućih okolnosti na strani optuženog utvrdio činjenicu da se radi o porodičnom čovjeku, pri tom lošeg imovnog stanja, okolnost da se oštećeni nije pridružio krivičnom progonu, dok je od otežavajućih okolnosti van elemenata bića krivičnog djela našao raniju višestruku osuđivanost, između ostalog i za krivično djelo prevara. Uzimajući u obzir ovako utvrđene okolnosti, sud je optuženom izrekao kaznu zatvora u trajanju od 1 (jedne) godine</span><span class="s1">,</span><span> koja predstavlja zakonski minimum propisan za predmetno krivično djelo, nalazeći da je ista srazmjerna stepenu krivice i posljedicama djela, uz istovremeno uvjerenje suda da će se u konkretnom slučaju, a uzimajući u obzir ličnost počinilaca i okolnosti pod kojima je djelo izvršeno, sa tako utvrđenom kaznom postići svrha kažnjavanja, predviđena čl.32. KZ CG.</span>
</p>
<p class="p5"></p>
<p class="p5">
<span>	Shodno čl.85.ZKP-a, naređuje se Upravi Policije - Ispostavi Cetinje da izvrši povraćaj vozila marke "Mercedes A klase" reg.oznake CT AC ..., vlasništvo ... Cetinje, sa saobraćajnom dozvolom br.636091889 i ključevima od vozila, ovlašćenom predstavniku vlasnika. </span>
</p>
<p class="p5"></p>
<p class="p5">
<span>	Shodno čl.212.ZKP-a, oštećeni K. Ž. radi ostvarivanja odštetnog zahtjeva, upućuje se na redovnu parnicu.</span>
</p>
<p class="p5"></p>
<p class="p5">
<span>	Sud je opozvao rješenje Istražnog sudije ovog suda Ki.14/09 od 02.06.2009.godine, kojim je naređeno Upravi Policije oduzimanje putničkog motornog vozila marke "Mercedes" A klase  od M. S., obzirom da je u toku postupka utvrđeno da je S. M. sa podacima bliže opisanim u dispozitivu navedenog rješenja, postao  vlasnik predmetnog vozila, te da ne postoje razlozi da mu se vozilo oduzme, odnosno da služi kao dokaz u postupku.</span>
</p>
<p class="p5">
<span>	Troškova krivičnog postupka nije bilo, a optuženi je, shodno čl. 199 – 202 ZKP-a obavezan na isplatu paušala u iznosu od 20,00 eura, koji iznos je Sud odredio uzimajući u obzir konkretan slučaj, trajanje postupka i imovne prilike optuženog.</span>
</p>
<p class="p5"></p>
<p class="p5">
<span>	Sa svega izloženog a na osnovu čl. 364.ZKP-a, odlučeno je kao u izreci.</span>
</p>
<p class="p2">
<span>OSNOVI SUD U CETINJU</span>
</p>
<p class="p2">
<span>Dana 17.03.2011.godine.</span>
</p>
<p class="p3"></p>
<p class="p3">
<span>Zapisničar,                                                          Predsjednik vijeća-Sudija,</span>
</p>
<p class="p3">
<span>Vjera Jovićević,s.r.                                                    Goran Vrbica,s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba Višem Sudu u Podgorici, u roku od 15 dana od dana prijema pisanog otpravka a preko ovog Suda.</span>
</p>
<p class="p3"></p>


</body>
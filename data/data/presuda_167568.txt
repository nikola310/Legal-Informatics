<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:14pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K.br.9/12</span>
</p>
<p class="p2">
<!--Image link to '0.jpg' can be here-->
</p>
<p class="p3">
<span>                                                                                                                  										</span>
</p>
<p class="p4">
<span>U IME CRNE GORE</span>
</p>
<p class="p3"></p>
<p class="p5">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, odlučujući po optužnom predlogu Osnovnog državnog tužilaštva, u B. Polju, KT. br. 669/09 od 18. 12. 2011. godine, protiv okrivljenih D.V.a iz Mojkovca i L.R.a iz Andrijevice, zbog krivičnog djela nesavjestan rad u službi  iz člana 417 st.1. Krivičnog zakonika,  nakon održanog glavnog i javnog pretresa u prisustvu zamjenice ODT-a iz Bijelog Polja Kljajević Katarine, okrivljenih  D.V.a, L.R.a a u odsustvu predstavnika oštećene U. za Š.P.a,  dana  18. 10. 2012. godine, donio je i javno objavio:</span>
</p>
<p class="p5"></p>
<p class="p5"></p>
<p class="p2">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	Okrivljeni D.V.E,JMBG ...., od oca  N. i majke G., rođene J., rođen ... godine u Mojkovcu, sa prebivalištem u P., opština Mojkovac, državljanin Crne Gore, radnik, pismen sa završenom srednjom školom zaposlen u U. za Š.P.a PJ Mojkovac, lošeg imovnog stanja,neosuđivan.</span>
</p>
<p class="p5"></p>
<p class="p5">
<span>	Okrivljeni L.R.E JMBG, .... od oca R. i majke V., rođene  N., rođen ... godine u Andrijevici, sa prebivalištem u mjestu rođenja selo K., bb, državljanin Crne Gore, pismen, sa završenom Visokom školom-zaposlen u U. za Š.P.a PJ Andrijevica, lošeg imovnog stanja,</span><span class="s1"> </span><span>neosuđivan.</span>
</p>
<p class="p5"></p>
<p class="p2">
<span>K r i v i   s u </span>
</p>
<p class="p5"></p>
<p class="p6">
<span>Što su:</span>
</p>
<p class="p6"></p>
<p class="p7">
<span>-  U vremenu od druge polovine 2008 do 22.09.2009 godine u Mojkovcu, kao službena lica - okrivljeni D.V.e u svojstvu lugara a okrivljeni L.R.e u svojstvu  šefa zaštite šuma u U. za Š. - P.a, Područne jedinice Mojkovac, očigledno nesavjesno postupali u vršenju službene dužnosti na način što nijesu  vršili službenu dužnost u skladu sa Pravilnikom o unutrašnjoj organizaciji i sistematizaciji radnih mjesta U. za Š. - P.a - okrivljeni D.V.e nije zaštitio Š. od bespravnih sječa na reonu u GJ ''Jezerska Gora'' - Štitarica, sa kojim je bio zadužen da čuva, a okrivljeni L.R.e propustio dužnost nadzora nad radom reonskog lugara, usled čega je od strane NN lica izvršena bespravna sječa u količini od 225,17 m3 bukovih i hrastovih i jelovih stabala, na koji način je za U. za Š.P.a, nastupila imovinska šteta u iznosu od 5.421,69 €.</span>
</p>
<p class="p7"></p>
<p class="p7"></p>
<p class="p7">
<span>- čime su izvršili po jedno krivično djelo nesavjestan rad u službi iz člana 417. stav 1 Krivičnog zakonika.</span>
</p>
<p class="p5"></p>
<p class="p5">
<span>	- za koja im sud primjenom citiranih zakonskih propisa  te čl. 2, 4, 5, 13, 15, 32, 36, 42, 52, 53, 54 Krivičnog zakonika  te čl. 226, 229, 239 i 374  Zakonika o krivičnom postupku,  i z r i č e </span>
</p>
<p class="p5"></p>
<p class="p5"></p>
<p class="p2">
<span>USLOVNU OSUDU</span>
</p>
<p class="p5"></p>
<p class="p5">
<span>	Kojom im utvrdjuje kazne zatvora u trajanju od po 3 (tri) mjeseca, i istovremeno odredjuje da se iste neće izvršiti ako okrivljeni u roku od 1 (jedne) godine, ne izvrše novo krivično djelo.  </span>
</p>
<p class="p5"></p>
<p class="p5">
<span>	Okrivljeni se obavezuje da na ime paušala  plati ovom sudu iznose od po 30,00 €, kao i da na ime ostalih troškova solidarno plate iznos od 989,50 €, koje iznose će uplatiti na depozit novčanih kazni, troškova postupka i paušala CG, žiro račun br. 832 - 151 - 35, u roku od 15 dana, od dana pravosnažnosti presude.</span>
</p>
<p class="p5"></p>
<p class="p5">
<span>	Oštećena U.a za Š.P.a, se radi ostvarivanja imovinsko – pravnog zahtjeva upućuje na parnični postupak. </span>
</p>
<p class="p5"></p>
<p class="p5">
<span> </span>
</p>
<p class="p2">
<span>O b r a z l o ž e nj e</span>
</p>
<p class="p5">
<span> </span>
</p>
<p class="p5">
<span>	Optužnim predlogom ODT-a u B. Polju, KT. br.669/09 od 18. 12. 2011 godine. godine optuženi su  D.V.e i L.R.e, zbog krivičnog djela nesavjestan rad u službi  iz člana 417 stav 1. Krivičnog zakonika.</span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu zamjenice ODT-a Kljajević Katarine,okrivljenih: D.V.a i L.R.a, a u odsustvu predstavnika oštećene U. za Š.P.a.</span>
</p>
<p class="p5"></p>
<p class="p5">
<span>	Prije davanja završne riječi zamjenica ODT-a je izmijenila činjenični opis iz dispozitiva optužnog predloga u pogledu činjenica koje se odnose na kubnu masu, vrstu drveta i imovinsku štetu koja je nastupila za U. za Š., pa isti sada glasi '' u pogledu količine umjesto ''410,20 m3'' sada glasi ''225,17 m3'' a u pogledu pričinjene štete umjesto iznosa 21.249,13 €, sada glasi 5.421,69 €, u pogledu vrste drveta  sada glasi ''bukovih, hrastovih i jelovih stabala''. U pogledu pravne kvfalifikacije zamjenica ODT-a je takođe izmijenila optužni predlog tako što je okrivljenima stavila na teret po jedno krivično djelo nesavjestan rad u službi iz čl. 417 st.1. Krivičnog zakonika.</span>
</p>
<p class="p5"></p>
<p class="p5">
<span>	U završnoj riječi zamjenica ODT-a je istakla:da  cijeneći dokaze  izvedene tokom postuka smatra da je činjenično stanje iz preciziranog optužnog predloga dokazano i utvrdjeno da su okrivljeni izvršili krivična djela koja su im preciziranim optužnim predlogom stavljena na teret. Naime, iz izjave saslušanog svjedoka šefa U. za Š. Mojkovac G.R.a proizilazi da je D.V.e dužio reon od nekoliko hiljada hektara, te da mu je zdravlje bilo narušeno što mu je bilo poznato kako iz obraćanja optuženog D.V.a takođe i iz medicinske dokumentacije istog. Prilikom dolaska direktora U. za Š.P.a R.a Š.a isti je tražio da mu se promijeni reon a što je potvrdjeno i pisanim dokazom dopisom U. za Š. od 05.11.2009 godine zavedenim pod br. 332 kojim je tražio i da se penzioniše, obzirom da iz zdravstvenih razloga nije bio u mogućnosti da posao adekvatno obavlja kod činjenice da je dužio i ''najteži teren''. Iz izjave istog svjedoka proizilazi da je L.R.e obavljao poslove u U. za Š. Mojkovac na mjestu šefa zaštite šuma, te da ga je i okrivljeni L.R.e upozorio kao šefa da V. nije u mogućnosti da zbog zdravstvenih razloga a obzirom na teren koji je dužio poslove zaštite tog  terena obavlja na adekvatan način, te da isti nijesu imali vozilo, kojim bi mogli blagovremeno obići teren kako lugar D.V.e tako i šef za zaštitu šuma L.R.e, te da nijesu posjedovali vozilo u kritičnom periodu a da im je vozilo dato prije pet mjeseci. Obzirom na iznijeto kao i na okolnost da je okrivljeni D.V.e od nedavno i penzionisano lice a kod okrivljenog L.R.a da je zdrastveno stanje pogoršano te da se isti nalazi na liječenju citostatisima - od karcinoma pluća. Predložila je da se istima pošto do sada nijesu osuđivani izreknu uslovne osude za krivična djela koja im je stavila na teret izmijenjenom optužbom.</span>
</p>
<p class="p5"></p>
<p class="p5">
<span>	Predstavnik oštećene U. za Š. nije pristupio na zaključeni glavni pretres pa je njegova završna riječ izostala.</span>
</p>
<p class="p5"></p>
<p class="p5">
<span>	Okrivljeni D.V.e u svojoj odbrani datoj u toku istražnog postupka u bitnom je  istakao: da je zaposlen kao lugar u U. za Š.P.a PJ Mojkovac i da ima 27 godina radnog staža. Od 2007 godine, duži reon Podbišće Štitarica koji reon obuhvata površinu od oko 2.500 hektara i ima veliki broj odjeljenja. Trudio se da posao lugara obavlja na najbolji način a radio je savjesno i odgovorno koliko je to bilo u njegovoj mogućnosti i podnosio prijave kako protiv poznatih počinilaca tako i protiv NN lica. Dok je dužio čekić panjeve je obilježavao oznakom ŠŠ br.7. međutim zadnjih godinu i po dana U.a za Š. je svim lugarima zaposlenim u U. za Š. PJ Mojkovac oduzela čekiće s oznakom ŠŠ i od tada su bespravne sječe obilježavali šumskom kredom. Na terenu koji duži bilo je bespravnih sječa, međutim zbog velike površine terena njegovog zdravstvenog stanja, te činjenice da ima 62 godine, nije mogao da obiđe čitav teren u toku jednog dana. Svaku otkrivenu bespravnu sječu prijavljivao je nadležnima u PJ Mojkovac o čemu postoje pisani dokazi. Komisija koja je obilazila teren, nije radila u punom sastavu jer su pojedinih dana bili odsutni neki od članova komisije, a i fotografisane su i neke sječe u privatnim šumama i smatra da je manja količina bespravne sječe od one koju je našla komisija. U dane dok je komisija radila na terenu posječeno je oko 20 m3. što je komisija evidentirala u zapisnik i ako joj je bilo poznato da je ta sječa izvršena tih dana, odnosno da se za vrijeme rada komisije desila bespravna sječa 20 m3 jelovih stabala. Sječa u mjestu ''Prepran šanac''</span><span class="s1"> </span><span>nije izvršena u državnoj šumi već u privatnoj  šumi vlasništvo  Ć.V.a, M.M.i pok. K.B.a. Jedan dio od sječe koju je komisija pronašla i koji mu se stavlja na teret bio je doznačen i to: u odjeljenjima br. 96; 106; 107 a dio panjeva u ovim odjeljenjima poticao je od starijih sječa koje panjeve je zatekao kada je 2007 godine zadužio reon i isti su bili žigosani žigom ŠŠ4- čekićem koji je dužio prethodni lugar. Nikakvu materijalnu korist nije pribavio ni sebi ni drugome i nije mu bila namjera da ošteti preduzeće u kojem je zaposlen i od kojeg prima platu. Na glavnom pretresu dodao je:  da su njemu različito stavljene na teret količine bespravne sječe jedan je iznos koji je našao vještak, drugi za koji je vođen disciplinski postupak, a treći iznos je iz krivične prijave. On i L. nijesu bili prisutni kad je inspektor R.R.a sa OPS Ispostave Mojkovac fotografisala stabla iz bespravne sječe. Doznačar J. prilikom kontrole tvrdio je da je sječa izvršena u državnoj svojini a nakon završene kontrole na istom mjestu doznačio je stabla kao da su iz privatne Š.. Zapisnik U. za Š. PJ Mojkovac o kontroli njegovog reona nije potpisao iz razloga što komisija nije radila u punom sastavu. U Rudniku ''Brskovo'' u Mojkovcu radio je punih 17 godina, što je za posledicu imalo da dobije bolest zvanu ''silikoza'' što podrazumijeva da teško diše i da se otežano kreće jer se u plućnim krilima formiraju čepići, mada za ovu bolest nema medicinsku dokumentaciju jer se nije obraćao ljekaru. Žena mu je umrla prije osam godina, a majka od 100 godina mu je na postelji. U kritičnom periodu djeca su mu bila maloljetna, te je imao porodičnih problema.  Ne sjeća se da li je za svaku godinu zaduživao knjigu panjeva bespravnih sječa, možda neke bespravne sječe nije unio u tu knjigu, s tim što je za svaku bespravnu sječu koju je otkrio na ovom reonu napravio zapisnik o izvršenom kontrolnom pregledu. Pozivao je i policiju, sačinjavao zapisnike a pozivan je i od suda da da izjave. Prije njega na ovog reonu bio je lugar J. D., prilikom primopredaje obišli su kompletan reon i zatekli neke panjeve bespravnih sječa za koje mu je lugar J. kazao da ih je registrovao  kao  bespravnu sječu. Njegov lugarski reon je jedan od najvećih reona u U. za Š. PJ Mojkovac podijeljen je kanjonom, jedan dio reona je Ckara koja prethodno nije pripadala reonu a reonu pripadaju i Jelje, Podbišće i dio Sirogošta. Mirnih dana kada nije bilo prijava za šumsku krađu ili pak doznake ili otpremanja sa reona djelove reona obilazio je svakodnevno s tim što je ponedeljkom prisustvovao sastancima lugara sa šefom PJ Mojkovac. Dešavalo mu se da je dan dva bolestan i da nije mogao izaći na teren. Misli da je to bilo 2008 godine, kada je na sastanku s direktorom U. Š.om u PJ Mojkovac iznio svoje zdravstvene probleme i tražio da mu se da neki manji i bliži reon i da se iznađe mogućnost da se on penzioniše. Š. je kazao ''imaćemo to u vidu'' a to su podržali G., L. i ostali. Međutim nakon ovoga ništa mu nije odgovoreno niti je on raspoređen na drugi reon. 2008 godine oduzeti su im čekići sa oznakom ŠŠ - šumska šteta, te su potom bespravnu sječu registrovali kredom na panju. Bilo je plavih i crvenih kreda koje su bile masne i koje za vlažne panjeve nijesu prijenjale a svaki panj iz bespravne sječe koji je on otkrio nakon što su im oduzeti čekići ŠŠ obilježio je ovom kredom. Kreda se brzo brisala sa panja i dešavalo se da se u proljeće nakon kopnjenja snijega ne vidi na panju a nekad se nakon sedam dana nije poznavala. Nikad ga nije zapalo vozilo koje je dužila U.a za Š., tako da je stalno teren obilazio pješke a do terena je dolazio autobusom ili kombijem a potom se po terenu kretao pješke. Radilo se o ogromnom terenu i  za kompletan obilazak istog bilo mu je potrebno najmanje pet dana.Od početka do kraja ovog terena ima nekih 13 kilometara prave linije, teren počinje od mosta na Tari putem za Žabljak do Polja a s druge strane magistralnim pute do granice s Kolašinom i potom se spaja na Sinjajevini i završava kod Borove glave blizu Crkve Ružica. Zbog godina, zdravstvenog stanja, loše porodične situacije, nedostatka vozila, nije mogao u potpunosti kontrolisti ovaj teren, što je i predstavio direktoru U. Š.u i direktoru PJ Mojkovac G.u. U zimskom periodu obilazak terena svodio se na obilazak puteva i vlaka kroz teren i praćenje eventualnih tragova vuče, jer se nije moglo ulaziti u šumu. Teren je zadužio bez pogovora pošto je na isti raspoređen od strane šefa. Dodao je da J. kao član komisije nije svaki dan boravio na terenu L. je s vremena na vrijeme vršio kontrolu terena a ako je bilo nešto problematično to nijesu bile detaljne kontrole a do predmetne kontrole za više od 20 godina njegovog rada, nikad nije imao detaljnu kontrolu cjelokupnog reona. </span>
</p>
<p class="p5"></p>
<p class="p5">
<span>	U završnoj riječi okrivljeni D.V.e je istakao da se ne osjeća krivim, teren je obilazio koliko je mogao, tražio je da ga sud oslobodi a u slučaju da sud nađe da je kriv tražio je da ga što blaže kazni i da ima u vidu olakšavajuće okolnosti da mu je prva žena poginula i ostalo mu maloljetno dijete, potom se opet oženio koja žena mu je umrla prije osam godina pa je ostao udovac s maloljetnim djetetom i majkom koja je bila na postelju, tako da objektivno ovakav teren nije mogao obilaziti.  </span>
</p>
<p class="p8">
<span>	</span>
</p>
<p class="p5">
<span>	Okrivljeni L.R.e u svojoj odbrani  datoj u toku istražnog postupka je istakao: da je rješenjem šefa U. za Š. PJ Mojkovac od 23.09.2009 godine, određen za predsjednika komisije čiji zadatak je bio da obiđe lugarski reon koji  duži lugar  D.V.e, članovi komisije su bili R. J. i B.V., na terenu su bili tri dana s tim što je on jedan dan bio odsutan a lugar D. je bio prisutan sva tri dana. Komisija je našla 409 bespravno posječenih stabala bruto drvne mase od 324,31 m3. Od polovine 2008 godine, lugari PJ Mojkovac su razduženi sa šumskim žigovima ŠŠ koji nijesu bili u skladu sa pravilnikom i od tada su lugari bespravno posječena stabla odnosno panjeve, evidentirali šumskom kredom. Dok je komisija radila na terenu u jednom dijelu Š. izvršena je bespravna sječa odnosno čuli su zvuk motorne testere, mada nikog nijesu zatekli na licu mjesta.Na terenu je bilo i svježe sječe ali u manjem obimu u odnosu na stariju sječu. Bespravno posječena stabla smrče i jele, stajala su u šumi pored panja. Komisija je napravila izvještaj i sastavila tabelarni pregled premjerenih panjeva, drvne mase, vrste drveta. Na glavnom pretresu dodao je: da je u kritično vrijeme njegova porodica živjela u Andrijevici u selo K. a on je radio u Mojkovcu s tim što je petkom popodne putovao za K. a u Mojkovac se vraćao nedjeljom uveče ili ponedeljkom ujutru, odnosno za vikend nije bio u Mojkovcu. Teško je čuvati šumu u današnje vrijeme mobilne telefonije i otkriti učinioca jer nakon saznanja za bespravnu sječu kad iz grada pođu autom ka mjestu bespravne sječe to se šumokradicama dojavljuje i rijetko ih zateknu na licu mjesta. Teškog je zdravstvenog stanja, boluje od karcinoma pluća, a D.a poznaje kao izuzetno poštenog i časnog čovjeka sa kojim je radio sedam godina, počev od 2005 godine kada je unutrašnjom sistematizacijom U. za Š. došao u Mojkovac. Reon koji je dužio lugar D. ima nekih tri hiljade hektara, državne i privatne Š. i prostire se s obje strane rijeke Štitarice, tu ima dosta kosa, brda, razruđenog je reljefa a ima i dosta privatnih posjeda. Kroz taj teren ima šumsko kamionskih puteva i koji su skoro neprohodni. Nije mu poznato da li se D. obraćao šefu PJ Mojkovac oko zamjene reona, njemu nije, niti mu se nešto posebno žalio a reon mu je dodijeljen pošto mu je bio najbliži mjestu stanovanja. On nije posjedovao službeno vozilo, niti je isto dužio i kad je trebao da ide u doznaku lice za koga je vršena doznaka, na teren ga je moralo odvesti svojim vozilom. Njegova nadležnost u odnosu na lugare je bila da vrši kontrolu njihovog rada obilazio je  teren postupajući po dojavama i po prijavama lugara o problemima na terenu a bilo je takozvanih blic kontrola bez najave lugaru da bi se na terenu utvrdilo kako lugar radi svoj posao i da li je prisutan na terenu. Nije se mogao izjasniti o kontrolama u periodu 2008 do septembra 2009 godine, a siguran je da su kontrolu vršili prilikom doznake ogrevnog drveta koja doznaka se obično vrši u jesen u mjesecima septembar-oktobar. Nije imao nikakvih saznanja bilo od lugara, policije, ili pak od saradnika sa terena da je na terenu lugara D.a izvršena sječa u predmetnoj količini u navedenim razmjerama. Inspektoru šumarstva R.R.i su ove sječe bile pored imanja, ista ih je vidjela kada je prilazila imanju, pa su on i lugar D. obišli teren i zatekli nešto bespravnih sječa u privatnoj i u državnoj šumi. Na ovom terenu od bespravne sječe 95 % je bukovo ogrevno drvo i svega 5% četinari. On R.a i D. obišli su tu bespravnu sječu s tim što je ka terenu težak pristup i moguće je doći vojnim kamionima, panonijama, volovima, konjima te sa životinjskim zapregama. Na nekim mjestima drvna masa je sječena na ćokove a potom tumbana i tutana niza stranu nekih 300 do 400 metara. Krede koje koriste u šumarstvu su jako lošeg kvaliteta i dešava se da nakon obilježavanja na panju prva kiša ili slana speru kredu. Prije D.a ovaj teren je dužio D. J., prisustvovao je primopredaji između njih,tom prilikom obišli su nešto od terena gdje je bilo otvorenije i gdje je kritičnije odnosno gdje teren nije napadnut od šumokradica s tim što nijesu obišli cio teren. Teren je toliko veliki da se pješke peti dan lugar ne može vratiti na isto mjesto. Dio otkrivene bespravne sječe od nekih 180 m3 i to uglavnom iz privatne Š. nalazilo se dosta blizu kuće lugara D.a. Bio je prisutan na sastanku U. za Š. PJ Mojkovac kada je tu bio direktor U. Š. i tom prilikom D. se Š.u žalio oko površine terena i tražio da ide u penziju ili da mu se dokupi radni staž ili da mu se da manji teren. Na terenu koji je dužio lugar D. ima pet ulazno izlaznih šumskih puteva a poznato mu je da D. ima problema sa sluhom i da dobro ne čuje. Na glavnom pretresu od 18.10.2012 godine, dodao je da je prije nekih četiri do pet mjeseci službi zaštite u U. za Š. Mojkovac konačno dato vozilo i to je prvi put da ista služba ima vozilo za obavljanje poslova. U međuvremenu je novim rasporedom u U. za Š. on premješten u PJ Andrijevica, te je na taj način udovoljeno njegovom zahtjevu da lakše ostvari zdravstvenu zaštitu. Boluje od karcinoma pluća i nakon terapije zračenjem, potom hemo terapije zadnjih pet mjeseci se liječi citostaticima.</span>
</p>
<p class="p5"></p>
<p class="p5">
<span>	U završnoj riječi okrivljeni L.R.e je istakao  da je ravnopravno kontrolisao sve lugare u PJ Mojkovac i to koliko je bio u mogućnosti, međutim imao je više ograničavajućih faktora na prvom mjestu prevozno sredstvo a potom i to što je bio odvojen od porodice pa je svaki vikend koristio da ode do Andrijevice i da bude sa porodicom. Nije imao nikakva posebna saznanja da se D. na svom terenu ponaša nemarno i da ne obilazi teren, niti su ga na to upozoravali saradnici sa terena ni policija. D. je poznat u Mojkovcu kao čestit i pošten čovjek i dok je on radio u U. za Š. PJ Mojkovac, protiv njega nije vođen nikakav disciplinski postupak, niti je isti zanemarivao svoju lugarsku dužnost. Nije imao podatke da se D. na terenu nekorektno ponaša prema licima koja podnose zahtjeve za sječu. Smatra da se on ponašao po pravilima svoje struke i radio svoj posao kontrole lugara između ostalih i D.a u maksimalnom obimu i da na njegovoj strani nema nesavjesnosti. Tražio je da ga sud oslobodi a ukoliko nađe da je kriv da ga što blaže kazni. </span>
</p>
<p class="p5"></p>
<p class="p5">
<span>	Radi utvrdjivanja odlučnih činjenice i donošenja pravilne i zakonite odluke sud je u dokaznom postupku izveo sledeće dokaze: pročitao iskaze svjedoka    V.B.a, sa zapisnika o glavnom pretresu od  02.03.2012 godine; J. R.a, G.R.a,sa zapisnika o glavnom pretresu od 29.03.2012. godine, pročitao i to: zapisnik Republičkog inspektora šumarske struke br. 94 od 22.09.2009 godine;zapisnik Republičkog inspektora šumarske struke br. 102 od 06.10.2009 godine,rješenje U. za Š.P.a PJ Mojkovac br. 283 od 23.09.2009 godine,izvještaj U. za Š.P.a PJ Mojkovac br.297 od 02.10.2009 godine, specifikacija neevidentirane bespravne sječe od strane komisije, izvršio uvid u: izvod iz knjige panjeva - obračun drvne mase od 22.09.2009 godine,u fotoelaborat Ispostave Mojkovac br.81/09 od 06.10.2009 godine,  pročitao nalaz i mišljenje vještaka šumarske struke F.A.a od 12.11.2011 godine, pročitao nalaz i mišljenje vještaka geometara F.A.a i K.S.a od 13.06.2011 godine sa skicom lokaliteta pokazane sječe od istog datuma,  pojašnjenje nalaza vještaka šumarske struke F.A.a sa glavnog pretresa od 29.03.2012 godine, dopunu nalaza i mišljenje vještaka šumarske struke F.A.a od 06.09.2012 godine, saslušao vještaka F.a na glavnom pretresu od 18.10.2012 godine, te izvršio uvid u izvod iz KE za okrivljenog D.V.a, uvid u izvod iz KE za okrivljenog L.R.a. Drugih predloga za dopunu dokaznog postupka nije bilo. </span>
</p>
<p class="p5">
<span>	 </span>
</p>
<p class="p5">
<span>	Cijeneći odbrane okrivljenih i dokaze pojedinačno i u medjusobnoj vezi shodno čl.370 ZKP-a, sud je utvrdio činjenično stanje na osnovu tako utvrdjenog činjeničnog stanja zaključio da su okrivljeni izvršili krivična djela stavljena im na teret izmijenjenom optužbom i da su za ista krivi.</span>
</p>
<p class="p5"></p>
<p class="p5">
<span>	Navode iz odbrane okrivljenih da oni u vršenju svoje službene dužnosti nijesu postupali nesavjesno, sud je cijenio kao isključivo usmjerene na izbjegavanje sopstvene krivice i iste nije prihvatio, jer su obezbijeđeni izvedenim dokazima u toku postupka.  </span>
</p>
<p class="p5"></p>
<p class="p5">
<span>	Naime iz iskaza svjedoka V.B.a proizilazi da je on 2007 godine, počeo da radi u U. za Š. PJ Mojkovac i to kao doznačar za koncesije ne kao lugar i nije dužio neki šumarski reon. Bio je član komisije formirane od strane šefa PJ Mojkovac povodom bespravnih sječa na terenu D.a. U komisiji su osim njega bili L.R.e, predsjednik i lugar J. R. član. Komisija je reon obilazila tri dana, koliko se sjeća jedan dan je radila u punom sastavu, jedan dan je nedostajao predsjednik, a jedan dan član J., s tim što je on bio prisutan  sva tri dana. Od terena su obišli koliko su mogli i zapisnički su  registrovali zatečene sječe. On je prvi put bio na tom terenu i nije mu poznato gdje su na terenu privatne a gdje državna šuma. J. i D. su tvrdili da na terenu ima dosta privatne Š. i neke od ovih sječa po njihovom kazivanju bile su izvršene u privatnim šumama i to u dijelu više Podbišća. Nijesu vodili vještaka geometra pa se ne može izjasniti da li su sječe izvršene u privatnoj ili državnoj šumi. U U. za Š. Mojkovac nemaju šumski žig ŠŠ već su bespravne sječe obilježavane kredom. Imalo je panjeva obilježenih kredom, imalo je i neobilježenih a u dijelu ''Ckare''</span><span class="s1"> </span><span>imalo je i bespravne sječe obilježene šumarskim žigom ŠŠ, imalo je i panjeva lišćara -  bukve i hrasta koji su posječeni prije rada komisije negdje prije pet godina, međutim oni su sve te panjeve registrovali na zapisnik.  Većina ovih sječa odnosila se na lišćare, uglavnom na bukvu i bilo je vrlo malo posječene čamovine. Nakon završenog posla, komisija je napravila zapisnik i to je sve što mu je poznato. Poznat mu je D. kao izuzetno pošten čovjek koji od ovih bespravnih sječa nije imao nikakvu korist, a teren koji je on dužio je toliko veliki da ga jedan lugar nije mogao nikako čuvati. Većinu panjeva je zagledao ali ne svaki detaljno i na većini panjeva se vidjela kreda makar u ostacima i tragovima jer su te krede nekvalitetne, brzo se ispiraju i jako su podložne dejstvu vlage, te ih prva slana može skinuti. Iskaz ovog svjedoka sud je u potpunosti prihvatio kao jasan, logičan i ubjedljiv, nesračunat na otežavanje ili pak olakšavanje krivično pravnih položaja okrivljenih, a potvrdjen navodima iz odbrane okrivljenih, navodima iz iskaza svjedoka J.a, dopunom nalaza i mišljenja vještaka šumarske struke  F.A.a, te sadržinom pisanih dokaza. </span>
</p>
<p class="p5"></p>
<p class="p5">
<span>	Iz iskaza svjedoka J. R.a datog u toku istražnog postupka proizilazi: da je on bio član komisije koju je formirao šef PJ Mojkovac a koja je obišla reon Štitarice. Komisija je bila sastavljena od L.R.a, predsjednika komisije, V.B.a i njega - članova komisije. Detaljno su izvršili kontrolu na reonu uz prisustvu lugara D.V.a i o zatečenom stanju sačinili zapisnik. Podaci iz zapisnika su tačni s tim što se zbog proteka vremena sada ne sjeća koja je količina bespravne sječe na predmetnom reonu. Na glavnom pretresu dodao je  da je sva tri dana rada komisije bio prisutan na terenu i kao član komisije obilazio teren, a bio je i prisutan lugar D.. Dužio je predmetni reon ali se ne sjeća u kom periodu i o tom terenu mu je poznato da je prostran i težak za čuvanje. Teren ima tri do četiri puta - ulazno izlazne vlake, to je planinski reon, glavitira ka Sinjajevini i lugaru treba najmanje nedjelju dana da obiđe i pregleda teren. Dok je on dužio ovaj teren isti je takođe bio napadnut od šumokradica, mada je u D.evo vrijeme bio više napadnut od šumokradica.  Poznato mu je da je D. star i bolestan čovjek, a okrivljeni L. je imao dosta obaveza oko izrade planova sječe, pošumljavanja, zaštite od požara i objektivno pored ovog posla nije mogao stići da izlazi na terene i da iste pregleda, a skoro svakog radnog dana L. je sa njima držao sastanke u kancelariji, pitajući lugare imaju li problema na terenu, imaju li šta da prijave i treba li im neka pomoć. U njegovom prisustvu niko od lugara se nije žalio da ne može kontrolisati teren, a lugari su iznosili probleme oko otpremanja građe i izvoza drvnih sortimenata iz Š.. Navode iz iskaza ovog svjedoka da je on za sva tri dana rada komisije bio na terenu, sud nije prihvatio, dok je ostale navode iz iskaza ovog svjedoka sud prihvatio kao jasane, logične i ubjedljive, nesračunate na otežavanje ili pak olakšavanje krivično pravnih položaja okrivljenih, a potvrdjene navodima iz odbrana okrivljenih, navodima iz iskaza svjedoka V.B.a, dopunom nalazoa i mišljenja vještaka šumarske struke F.A.a, te sadržinom pisanih dokaza. </span>
</p>
<p class="p5"></p>
<p class="p5">
<span>	Iz iskaza svjedoka G.R.a  proizilazi:da je on od aprila 2002 godine Šef Područne jedinice PJ Mojkovac, gdje je 2000 godine zasnovao radni odnos. D.a je zatekao po dolasku u U. za Š., isti je tada radio kao lugar i poznaju se 12 godina. Ne sjeća se kada je to bilo ali zna da je pričao sa D.em koji je tada dužio drugi lugarski reon, koji je dosta udaljen od njegove kuće, te je D. od njega zbog porodičnih i zdravstvenih problema tražio da se premjesti reonu bližem njegovoj kući. U maju 2008 godine, u U. za Š. PJ Mojkovac, boravio je direktor U. za Š. Š. i tom prilikom obavio sastanak sa svim zaposlenim. Tom prilikom je D. od Š.a tražio da se nađe mogućnost da dokupom staža ili na neki drugi način ode u penziju, pošto više nije u mogućnosti da na blagovremen i efikasan način vrši svoju dužnost, a Š. je obećao da će to vidjeti i na tome je ostala ova priča. A u tom pravcu je i on U. za Š. podnio dopis od 05.11.2009 godine. Koliko on poznaje radnike U. za Š. PJ Mojkovac bez namjere da nekog podcijeni lugar D. je najčasniji službenik i najpismeniji lugar te jedinice. D. je u više navrata razgovarao sa njim, bila mu je poznata njegova porodična situacija da je bolestan čovjek, da su mu umirale žene, da je dosta gluv i slabovid, a imao je problema i sa plućima. D.u nije mogao izaći u susret da ga penzionišu i smatrao je da će mu pomoći ako ga premjesti na lugarski reon bliže njegovoj kući. Reon koji je dužio D. je sastavljen od ogrevnog drveta i obično je u jesen napadan od šumokradica, to je jedan prosječan lugarski reon, mada je dosta razruđen i maksimalno otvoren sa putevima, te prosječno lugaru treba minimum tri do četiri dana da ga detaljnije obiđe i izvrši detaljnu kontrolu. Koliko se sjeća L. je u U. za Š. Mojkovac došao u proljeće 2005 godine, pošto je prethodno ostao bez posla u U. za Š. Andrijevica, pa je potom od teške nužde pod starost kao podstanar odvojen od porodice došao u Mojkovac da odradi nedostajućih sedam do osam godina do penzije. L. je u U. za Š. Mojkovac postupao kao izuzetan profesionalac i svoj posao obavljao na visoko stručan profesionalan i odgovoran način i to kako u dijelu doznake i planiranja tako i u dijelu nadzora nad lugarima.  L.u je porodica bila u Andrijevici pa je svaki vikend provodio kod porodice. U U. za Š. imaju četrdesetosatnu radnu nedjelju, tako da od L.a nije zahtijevao, niti je mogao zahtijevati da vikendom ostaje u Mojkovcu i da vrši eventualne kontrole reona i lugara. Svoj posao L. je radio posvećeno i odgovorno u granicama realnih i objektivnih mogućnosti s tim što su za cijelu PJ Mojkovac imali samo jedno terensko vozilo koje tehnički nije moglo stići na sva mjesta gdje je bilo potebno počev od doznake, otpremanja, kontrole i slično. Siguran je da je L. sve primjedbe i zapažanja lugara provjeravao i u granicama mogućnosti posla i tehničkih sredstava vršio i neposredne kontrole rada lugara na terenu. On nije izlazio na teren po prijavi šumarskog inspektora R. radi eventualne kontrole jer mu to nije u opisu posla i njegova nadležnost je bila da formira komisiju koja je izašla i pregledala teren. Prije D.a predmetni reon dužio je lugar J. i izvršena je primopredaja između J.a i D.a kojoj primopredaji je prisustvovao L. i nije mu poznato da je bilo nekih primjedbi bilo  koga od njih dvojice. Ne sjeća se da je D. prigovorio sastavu komisije i njenom radu a nije uobičajeno niti je sistematizovano da se lugaru dodjeljuje ispomoć radi čuvanja terena. Nakon što je komisija podnijela izvještaj protiv D.a je vođen disciplinski postupak pred U.om za Š. u P.ima u kom postupku je D. oslobođen. Disciplinski postupak je inicirao on nakon što mu je dostavljen zapisnik o izvršenoj kontroli D.a. Po sistematizaciji L. je raspoređen na poslove i radne zadatke inžinjera za uzgoj i zaštitu šuma u PJ Mojkovac a to podrazumijeva prvo posao uzgoja i zaštite šuma, pošumljavanje, njegovanje šuma, zaštitu šuma od požara i protivpravnog prisvajanja kao i neposrednu odgovornost za rad lugarske službe. Zbog bolesti kolege V. R.vića, L. je istovremeno pomagao i kolegi R.viću na poslovima doznake što primarno nije bio L.ev zadatak. A to je radio po njegovom naređenju i to je bilo više poslova nego što je L.u to bilo u opisu radnog mjesta. Nadzor nad radom lugara podrazumijeva kontrolu dolaska na posao, kontrolu dokumentacije, svakodnevnu komunikaciju rješavanja tekućih zadataka kao i kontrolu terena sa kojima su lugari bili zaduženi a naređivao mu je i izlazak na licu mjesta kada je kao šef PJ imao saznanja  o bespravnim sječama. L.u nalagao da obiđe određene lokalitete i da ga o tome obavijesti. L. je po nalozima u potpunosti postupao. Na raspolaganju nije imao ni jedno radno mjesto na koje je eventualno mogao rasporediti lugara D.a zbog njegovog zdravstvenog stanja, a D. mu formalno nije dostavio medicinsku dokumentaciju, mada je stalno govorio da je bolestan i da ide kod specijaliste o čemu i on ima saznanja. Registrovao je da na terenu D.a ima problema zbog reona i zdravstvenog stanja lugara, tražio je rješenje ali lugara nije uspio da premjesti na neko drugo radno mjesto jer isto nije postojalo u U. a D. nije uspio da mu se dokupi radni staž.   Iskaz ovog svjedoka sud je u potpunosti prihvatio kao jasan, logičan i ubjedljiv, nesračunat na otežavanje ili pak olakšavanje krivično pravnih položaja okrivljenih, a potvrdjen navodima iz odbrane okrivljenih, navodima iz iskaza svjedoka J.a i V.a, nalazom i mišljenjem vještaka šumarske struke  F.A.a, te sadržinom pisanih dokaza</span>
</p>
<p class="p5"></p>
<p class="p5">
<span>	Iz nalaza i mišljenja vještaka šumarske struke F.A.a od 12.11.2011 godine, proizilazi da je ovaj vještak postupajući po naredbi suda, dana 21.04.2011 godine u prisustvu suda, vještaka geodetske struke, okrivljenih D.a i L.a izašao na lice mjesta, ''Štitarica - Podbišće'' i pregledao lokacije na kojima se nalaze panjevi posječenih stabala a potom dana 22.08 i 24.08 2011 godine, u prisustvu lugara J. R.a i okrivljenog D.a izvršio premjer panjeva posječenih stabala i našao: da je predmetna sječa stabala  izvršena na lokacijama ''Ckara''; '' Gacka''; ''Jelje''; ''Lukovice'' i ''Prepran-kurdljaj Šanac'' u odjeljenjima br.91; 92; 96; 107; 121; 123; 124; 126; i 142, čije su specifikacije panjeva posječenih stabala date u prilogu koji je sastvni dio nalaza i mišljenja. Po vještaku ukupna  količina bespravno posječene drvne mase u državnoj šumi je: četinara bruto 44,55 m3 odnosno neto 35,63 m3, lišćara 346,89 m3 bruto odnosno neto 294,86 m3, a vrijednost neto drvne mase po cjenovniku U. za Š. i Pravilniku o naknadi štete za sječu u državnoj šumi: četinara je 4.689,80 €, a lišćara (trupci) 13.799,45 €, a prostornih lišćara 2.759,88 € odnosno ukupno 21.249,13 €. Po vještaku teren je razruđen i otvoren i pitanje je da li reonski lugar može fizički kontrolisati stanje sječe na terenu i u tim  okolnostima nijesu mogli biti vidljivi indikatori bespravne sječe u velikom obimu koja je izvršena u kraćem vremenskom intervalu. Pojašnjavajući svoj nalaz na glavnom pretresu od 29.03.2012 godine, vještak je ostao pri istom s tim što je pojasnio da je dao alternativne cijene za bruto drvnu masu pošto mu nije bio jasan nalog istražnog sudije. Dodao je da dok je on obilazio teren bio je prisutan okrivljeni prvog dana i istražni sudija a sledeća dva dana J. R.. Tražio je da mu se pokažu panjevi koji su bili predmet kontrole komisije koji je formirala PJ Mojkovac i da mu se pokažu te lokacije. Istražni sudija mu je naložio da izvrši premjer panjeva i da se izjasni o starosti sječe počev od 2007 godine - vremena kada je lugar D. primio teren pa nadalje da utvrdi bruto drvnu masu, da razgraniči sječu u privatnoj i državnoj šumi i da da vrijednost posječene drvne mase u državnoj šumi. Nije se mogao izjasniti koje su od pregledanih sječa izvršene u periodu od polovine 2008 godine do 2009 godine, a koje prije ovog perioda počev od 2007 godine pa nadalje.  Ponovnim izlaskom na lice mjesta mogao bi se izjasniti koje su sječe i iz kojeg perioda i dio sječe bi otpao iz nalaza. Na jednom dijelu terena nije bilo markirane granice između državne i privatne Š..</span>
</p>
<p class="p5">
<span>	Nakon što mu je od strane suda naloženo dopunsko vještačenje vještak je u dopuni svog nalaza i mišljenja od 06.09.2012 godine, istakao da se reon prostire na velikom prostoru od nekoliko  hiljada hektara lokacije na kojima su izvršene sječe su puno udaljene od asfaltnog puta tako da se do istih jedino može doći terenskim vozilima i to makadamskim šumskim putevima. Dana 12.06.2012 godine, u prisustvu okrivljenog i predstavnika U. za Š. PJ Mojkovac J. R.a izvršio je pregled odjeljenja br. 91 i 92 u GJ ''Jezerska gora'' - Štitarica na lokaciji ''Prepran - Kurgljaj - Šanac kao i pregled panjeva posječenih stabala u privatnim šumama M.a, K.a i Ć.a. Dana 14.08. 2012 godine, nastavio je pregled terena u prisustvu okrivljenog i J.a i pregledao i premjerio panjeve bespravne sječe na lokaciji ''Škale'' u odjeljenjima br. 107 i 96. Dana 16.08.2012 godine, u prisustvu okrivljenog i J.a izvršio je pregled i premjer panjeva na lokaciji ''Jelje'' u odjeljenjima br. 121, 123, 124, 126,142. Postupajući po nalogu suda izvršio je ponovni pregled i premjer panjeva posječenih stabala vodeći računa da na osnovu stepena protruljenosti utvrdi: koji panjevi od ranije premjerenih panjeva iz izvještaja komisije U. za Š. se odnose na period od polovine 2008 do kraja 2009 godine, i iz premjera bespravne sječe eliminisao je panjeve koji potiču iz perioda prije polovine 2008 godine. U posebnim specifikacijama prikazao je specifikaciju i obračun drvne mase stabala posječenih u periodu prije polovine 2008 godine, a koja su bila obuhvaćena kako izvještajem komisije tako i njegovim prethodnim nalazom i mišljenjem. U prilogu br.2. prikazao je drvne mase stabala koja su prilikom kontrole od komisije nađena na licu mjesta a nijesu odbijena što mu prilikom sačinjavanja prvog nalaza nije bilo poznato a u prilogu br.3. dao je specifikaciju stabala  koja potiču od doznačenih stabala i njihove drvne mase. U konačnom prikazao je broj stabala i drvnu masu po vrstama drveća po lokacijama odnosno odjeljenjima a koja stabla su posječena u državnoj šumi kao bespravna sječa od polovine 2008 godini do kraja 2009 godine.  Iz ukupne drvne mase   bespravne sječe izuzeo je doznačenu u odjeljenju br. 107. Po vještaku konačna količina bespravno posječene drvne mase bez odobrenja za navedeni period je četinari ( jela, smrča) neto 20,80 m3; lišćari (bukva, hrast, javor) neto 204,37 m3,  odnosno svega neto 225,17 m3. Po vještaku sveukupna vrijednost ove drvne mase računata po tržišnim cijenama je 5.421,69 €, a računata po oštetnom pravilniku U. za Š. 13.160,37 €. Radi se o veoma razruđenom reonu sa dosta otvorenim šumskim putevima tako da se isti detaljno ne može obići prije četiri do pet dana. Na terenu je bio izražen i problem obilježavanja panjeva bespravne sječe jer lugar nije dužio žig ŠŠ - šumska šteta, već je panjeve obilježavao kredom koja se u relativno kratkom vremenu spira sa panja.</span>
</p>
<p class="p5">
<span>	Na glavnom pretresu od 18.10.2012 godine vještak je u svemu ostao pri dopuni nlaza od 06.09.2012 godine i pojasnio da je prilikom izrade dopune nalaza i mišljenja i prilikom pregleda panjeva uzeo period koji mu je naložen naredbom suda od polovine 2008 godine do kraja 2009 godine. Na predzadnjoj strani dopune nalaza dao je tabelarni prikaz sječa za koje nije bilo doznake i odobrenja a na zadnjoj strani dao je konačne količine izražene kako u bruto tako i u neto drvnoj masi. Na kraju nalaza dao je kako  tržišnu vrijednost tako i vrijednost po oštetnom cjenovniku U. za Š. a za tržišni cjenovnik uzeo je cijene po kojima U.a za Š. u regularnom poslovanju prodaje te vrste drvnih sortimenata po 1m3. Prilikom kucanja nalaza došlo je do omaške u pisanju pa iz tog razloga  napisano '' sječa izvršena u reonu zvanom ''Škale'' a trebalo je kako to iz spisa predmeta proizilazi da glasi ''sječa izvršena u reonu zvanom ''Ckara'' te je u tom dijelu izmijenio dopunu nalaza i mišljenja. Po naredbi suda obišao je predmetni teren, radi se o vrlo razruđenom terenu sa izraženom konfiguracijom gdje je teren ispresijecan sa puno strmih potoka i padina i ima nekoliko ulazno izlaznih putnih pravaca tako da je otvorenost Š. prilično dobra i potrebno je dosta vremena da bi se bez prevoznog sredstva obišao ovaj reon čak i do nedjelju dana i smatra da je to težak lugarski reon, jako povoljan za šumokradice iz razloga što je naslonjen na naselja.</span>
</p>
<p class="p5"></p>
<p class="p5">
<span>	Sud je  cijeneći nalaz i mišljenje vještaka šumarske struke od 12.11.2011 godine, dat u toku istražnog postupka i dopunu nalaza i mišljenja istog vještaka od 06.09.2012 godine, u potpunosti prihvatio dopunu nalaza i mišljenja vještaka šumarske struke od 06.09.2012 godine, kao realnu i objektivnu datu po osnovu činjenica konstatovanih na licu mjesta po pravilima struke i nauke a ovo iz razloga što vještaku od strane istražnog sudije nije data jasna i precizna naredba za vještačenje pa su u nalazu i mišljenju od 12.11.2011 godine, bili obuhvaćeni i panjevi bespravnih sječa, izvršenih kako od prije tako i poslije kritičnog perioda, panjevi koji potiču od bespravnih sjeća izvršenih u privatnim šumama kao i panjevi koji su drvni sortimenti stajali na licu mjesta, kao i panjevi koji su bili registrovani od strane reonskog lugara. </span>
</p>
<p class="p5"></p>
<p class="p5">
<span>	Prihvatajući u potpunosti dopunu nalaza i mišljenja vještaka šumarske struke od 06.09.2012 godine, i uzimajući kao nespornu bespravnu sječu (po vrsti drveta i količini) vezanu za kritični period datu u dopuni nalaza i mišljenja, sud nije prihvatio zapisnik Republičkog inspektora šumarske struke br. 94; od 22.09.2009 gdodine, zapisnik Republičkog inspektora šumarske struke br.95 od 23.09.2012. godine, zapisnik Republičkog inspektora šumarske struke br.102. od 06.10.2009. godine, te izvještaj komisije U. za Š.P.a PJ Mojkovac br.297 od 02.10.2009 godine, kao ni specifikaciju neevidentirane bespravne sječe iste komisije jer su u istima sadržani podaci o panjevima iz bespravnih sječa, izvršenih kako prije tako i poslije kritičnog perioda, panjevi koji potiču od bespravnih sjeća izvršenih u privatnim šumama kao i panjevi koji su drvni sortimenti stajali na licu mjesta, kao i panjevi koji su bili registrovani od strane reonskog lugara.</span>
</p>
<p class="p5"></p>
<p class="p5">
<span>	Okrivljeni D.V.e se branio da je u kritičnom periodu dužio jedan od najtežih lugarskih reona u U. za Š. PJ Mojkovac i da se trudio da posao lugara obavlja na najbolji način, savjesno i odgovorno koliko je to bilo u njegovoj mogućnosti, da nikakvu materijalnu korist nije pribavio ni sebi ni drugom, niti mu je bila namjera da ošteti preduzeće, da je u kritičnom periodu imao porodičnih problema (udovac sa maloljetnomm djecom, a majka mu je bila bolesna i na postelji), da možda neke bespravne sječe nije unio u knjigu panjeva bespravnih sječa. Mirnih dana kada nije bilo prijava za šumske krađe, doznake ili otpremanja, djelove reona je obilazio svakodnevno a dešavalo mu se da je dan dva bolestan i da nije mogao izaći na teren. Zbog svoje  bolesti i porodičnih problema, tražio je da mu se da neki manji i bliži reon ili da se penzioniše i u tom pravcu iz U. za Š. mu nijesu izašli u susret. Neke od bespravnih sječa obilježio je kredom na panju u periodu kada nijesu imali šumarske čekiće ŠŠ, te krede su jako lošeg kvaliteta i brzo se spiraju sa panja. Od U. za Š., nikad nije dobio vozilo radi obilaska terena koji je stalno obilazio pješke.Ovi navodi iz odbrane okrivljenog D.a, potvrđeni su izvedenim dokazima.</span>
</p>
<p class="p5"></p>
<p class="p5">
<span>	Okrivljeni L. se branio da je svoj posao u U. za Š. PJ Mojkovac između ostalog u dijelu koji se odnosi na kontrolu rada lugara, radio koliko je bio u mogućnosti a da je imao više ograničavajućih faktora na prvom mjestu prevozno sredstvo potom odlazak za vikend u Andrijevicu, da je teren obilazio postupajući po dojavama i po prijavama lugara, vršio je blic kontrole bez najave lugaru, da bi se na terenu utvrdilo kako lugar radi svoj posao i da li je prisutan na terenu, nije imao nikakva posebna saznanja da se lugar D. na svom terenu ponaša nemarno i da ne obilazi teren u tom pravcu nije imao obavještenja od saradnika sa terena ni od policije. Nije imao podatke da se lugar D. na terenu nekorektno ponaša.</span>
</p>
<p class="p5"></p>
<p class="p5">
<span>	Međutim i pored naprijed istačenih navoda iz odbrana okrivljenih koje navode je sud prihvatio kod činjenice da je u relativno kratkom vremenskom periodu (od druge polovine 2008 godine do 22.08.2009 godine) na lugarskom reonu kojim je bio zadužen lugar D. od strane NN lica u državnoj šumi izvršena bespravna sječa  bukovih, hrastovih i jelovih stabala ukupne bruto drvne mase od 266,56 m3, odnosno 225,17 m3 neto drvne mase koja količina  sječe je po ocjeni suda velika da bi ostala neregistrovana od strane reonskog lugara - okrivljenog D.a.Neregistrujući ove bespravne sječe, sud je stanovišta da je okrivljeni D. u vršenju službene dužnosti - lugara koja dužnost između ostalog podrazumijeva zaštitu Š. od bespravnih sječa, zapisničko registrovanje istih, preduzimanje aktivnosti u cilju otkrivanja počinioca sječe očigledno nesavjesno postupao propuštajući da otkrije ove bespravne sječe sa svog reona da iste zapisnički registruje i prijavi Š. U. PJ Mojkovac.</span>
</p>
<p class="p5"></p>
<p class="p5">
<span>	Okrivljeni L. u svojstvu šefa U. za Š.P.a PJ Mojkovac  koja službena dužnost između ostalog podrazumijevala kontrolu - nadzor nad radom reonskih lugara Područne jedinice, očigledno nesavjesno je postupao tako što je propustio da kontroliše rad lugara D.a što je za posledicu imalo da se u kritičnom periodu na reonu lugara D.a od strane NN lica izvrše predmetne bespravne sječe i da te sječe lugar D. ni na koji način ne registruje.</span>
</p>
<p class="p5"></p>
<p class="p7">
<span>Iz izvedenih dokaza sud je utvrdio činjenično stanje da su okrivljeni</span><span class="s2"> </span><span>u vremenu od druge polovine 2008 do 22.09.2009 godine u Mojkovcu, kao službena lica - okrivljeni D.V.e u svojstvu lugara a okrivljeni L.R.e u svojstvu  šefa zaštite šuma u U. za Š. - P.a, Područne jedinice Mojkovac, očigledno nesavjesno postupali u vršenju službene dužnosti na način što nijesu  vršili službenu dužnost u skladu sa Pravilnikom o unutrašnjoj organizaciji i sistematizaciji radnih mjesta U. za Š. - P.a - okrivljeni D.V.e nije zaštitio Š. od bespravnih sječa na reonu u GJ ''Jezerska Gora'' - Štitarica, sa kojim je bio zadužen da čuva, a okrivljeni L.R.e propustio dužnost nadzora nad radom reonskog lugara, usled čega je od strane NN lica izvršena bespravna sječa u količini od 225,17 m3 bukovih i hrastovih i jelovih stabala, na koji način je za U. za Š.P.a, nastupila imovinska šteta u iznosu od 5.421,69 €.</span>
</p>
<p class="p5"></p>
<p class="p5">
<span>	Postupajući na opisani način, okrivljeni D.V.e ovakvim svojim ponašanjem ostvario obilježja krivičnog djela nesavjestan rad u službi iz čl. 417 st.1. Krivičnog zakonika, pri čemu je okrivljeni bio svjestan da nevršenjem službene dužnosti - zaštite Š. od bespravnih sječa na reonu na kojem je zadužen, neobilaženjem reona i neregistrovanjem bespravnih sječa, kako je to bio u obavezi kao postupajući lugar prema Pravilniku o unutrašnjoj organizaciji i sistematizaciji radnih mjesta u U. za Š.P.a PJ Mojkovac, može doći do ugrožavanje Š. bespravnim sječama a samim tim i do nastupanja imovinske štete za U. za Š., pa je krivično djelo izvršio sa umišljajem i za isto je kriv. </span>
</p>
<p class="p5"></p>
<p class="p5">
<span>	Postupajući na opisani način, okrivljeni L.R.e ovakvim svojim ponašanjem ostvario obilježja krivičnog djela nesavjestan rad u službi iz čl. 417 st.1. Krivičnog zakonika, pri čemu je okrivljeni bio svjestan da nevršenjem službene dužnosti - propuštanjem da kontroliše rad lugara U. za Š.P.a PJ Mojkovac, okrivljenog D.a na reonu sa kojim je bio zadužen lugar D., na istom reonu </span>
</p>
<p class="p5">
<span>može doći do ugrožavanje Š. bespravnim sječama a samim tim i do nastupanja imovinske štete za U. za Š., pa je krivično djelo izvršio sa umišljajem i za isto je kriv. </span>
</p>
<p class="p5"></p>
<p class="p5">
<span>	Sud je cijenio i ostale pisane dokaze ali su isti bez bitnog uticaja na drugačije odlučivanje u ovoj krivično pravnoj stvari.</span>
</p>
<p class="p5">
<span>	</span>
</p>
<p class="p5">
<span>	Odlučujući u pogledu vrste i visine kazne, sud je cijenio sve okolnosti iz čl. 42 KZ CG, koje su od uticaja da kazna bude veća ili manja pa je na strani okrivljenog D.V.a našao samo olakšavajuće okolnosti da se radi o starijem neosuđivanom bolesnom porodičnom licu, lošeg imovnog stanja, i loše porodične situacije, koji je do kritičnog perioda  službenu dužnost lugara obavljao na savjestan i profesionalan način, a u kritičnom periodu dužio ''najteži'' lugarski reon U. za Š.P.a PJ Mojkovac, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdio kaznu zatvora u trajanju od 3 (tri) mjeseca, i istovremeno cijenio da bi se pristupanjem izvršenju iste suviše represivno djelovalo na okrivljenog, nego da će i samo upozorenje uz prijetnju kaznom, u odgovarajućem roku provjeravanja od  1 (jedne)   godine  dovoljno uticati na istog, da u buduće ne vrši ova i slična krivična djela, i da će se na ovaj način ostvariti svrha  izricanja uslovne osude iz čl. 52 KZ. Sud je pri tom imao u vidu težinu krivičnog djela i jačinu ugrožavanja zaštićenog dobra. Sud je uslovnu osudu izrekao shodno čl. 52, 53 i 54 Krivičnog Zakonika. Istovremeno okrivljenom  je ukazano na značaj uslovne osude, i mogućnost njenog opoziva.</span>
</p>
<p class="p5"></p>
<p class="p5">
<span>	Odlučujući u pogledu vrste i visine kazne, sud je cijenio sve okolnosti iz čl. 42 KZ CG, koje su od uticaja da kazna bude veća ili manja pa je na strani okrivljenog L.R.a našao samo olakšavajuće okolnosti da se radi o starijem neosuđivanom bolesnom,porodičnom čovjeku, lošeg imovnog stanja, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdio kaznu zatvora u trajanju od 3 (tri) mjeseca, i istovremeno cijenio da bi se pristupanjem izvršenju iste suviše represivno djelovalo na okrivljenog, nego da će i samo upozorenje uz prijetnju kaznom, u odgovarajućem roku provjeravanja od  1 (jedne)   godine  dovoljno uticati na istog, da u buduće ne vrši ova i slična krivična djela, i da će se na ovaj način ostvariti svrha  izricanja uslovne osude iz čl. 52 KZ. Sud je pri tom imao u vidu težinu krivičnog djela i jačinu ugrožavanja zaštićenog dobra. Sud je uslovnu osudu izrekao shodno čl. 52, 53 i 54 Krivičnog Zakonika. Istovremeno okrivljenom  je ukazano na značaj uslovne osude, i mogućnost njenog opoziva.</span>
</p>
<p class="p5"></p>
<p class="p5">
<span>	U smislu čl. 226 Zakonika o krivičnom postupku, odlučeno je da okrivljeni na ime paušala plati iznose od po 30,00 € pri čemu je sud cijenio složenost i trajanje krivičnog postupka, kao i imovinske prilike okrivljenog.</span>
</p>
<p class="p5"></p>
<p class="p5">
<span>	U smislu čl.229 ZKP-a, sud je obaveza okrivljene da na ime troškova postupka solidarno plate iznos od 989,50 €, isti troškovi se odnose na troškove vještaka šumarske struke F.A.a u iznosu od 857,50 €, troškove vještaka geodetske struke  K.S.a od 66,00 € i F.A.a od 66,00 €.</span>
</p>
<p class="p5"></p>
<p class="p5">
<span>	Oštećena U.a za Š.P.a se radi ostvarivanja imovinsko pravnog zahtjeva shodno čl.239 ZKP-a,  upućuje na pranični postupak. </span>
</p>
<p class="p5"></p>
<p class="p5">
<span>	Iz iznijetih razloga odlučeno je kao u izreci presude, a shodno čl.374  Zakonika o krivičnom postupku.</span>
</p>
<p class="p5">
<span>	</span>
</p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana 18. 10. 2012 . godine</span>
</p>
<p class="p2"></p>
<p class="p3"></p>
<p class="p5">
<span>ZAPISNIČAR,			 		           S U D I J A,  </span>
</p>
<p class="p5">
<span>Koviljka Lješnjak s.r.					D. Mrdak s.r.</span>
</p>
<p class="p5"></p>
<p class="p3"></p>
<p class="p9"></p>


</body>
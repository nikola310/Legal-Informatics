<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{margin-right:-0.25in;text-align:end;hyphenate:auto;font-family:Arial;font-size:12pt;}
.p2{margin-right:-0.25in;text-align:end;hyphenate:auto;font-family:Calibri;font-size:11pt;}
.p3{margin-right:-0.25in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.25in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.25in;text-align:center;hyphenate:auto;font-family:Arial;font-size:12pt;}
.p6{margin-right:-0.25in;text-align:justify;hyphenate:auto;font-family:Arial;font-size:12pt;}
.p7{margin-right:-0.25in;text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{text-indent:0.5in;text-align:start;hyphenate:auto;font-family:Arial;font-size:12pt;}
.p12{text-indent:0.5in;text-align:justify;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
.s1{font-family:Arial;font-size:12pt;}
.s2{font-weight:bold;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:3.225in;padding-start:0.075in;padding-end:0.075in;}
.td4{width:1.95in;padding-start:0.075in;padding-end:0.075in;}
.td5{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="a" name="author">
</head>
<body class="b1 b2">
<p class="p1"></p>
<p class="p2">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br.  463/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4">
<span>OSNOVNI SUD U PODGORICI, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljenog M. Ž., zbog krivičnog djela krađa iz čl. 239 st.1 Krivičnog zakonika, postupajući po optužnom predlogu ODT-a Podgorica Kt 899/11 od 05. 04. 2012. godine, nakon održanog glavnog, javnog pretresa, dana 17. 01. 2013. godine, u prisustvu zastupnika optužbe Radmile Gačević, a u odsustvu uredno obaviještenog okrivljenog, sud je donio i istog dana javno objavio, </span>
</p>
<p class="p4"></p>
<p class="p5"></p>
<p class="p5">
<span>P R E S U D U</span>
</p>
<p class="p5"></p>
<p class="p6">
<span>	Okrivljeni   </span>
</p>
<p class="p6">
<span class="s2">	</span><span>M. Ž.,  JMB xxxxxxxxxxxxxx, od oca  R. i majke S., rođene K., rođen 03. 08. 19xx. godine u Ubli, opština Podgorica, sa prebivalištem u Podgorici ul. Đulje Orahovca br. xx, udovac, otac dvoje djece, penzioner, srednjeg imovnog stanja, neosuđivan</span>
</p>
<p class="p6"></p>
<p class="p3">
<span>Kriv je</span>
</p>
<p class="p6"></p>
<p class="p6">
<span class="s2">	</span><span>Što je:</span>
</p>
<p class="p6">
<span>	Dana 11. 11. 2010. godine, u Podgorici, u ul. Đulje Orahovca, svjestan svog djela čije je izvršenje htio, znajući da je njegovo djelo zabranjeno, oduzeo tuđu pokretnu stvar električnu energiju, vlasništvo oštećene "Elektrodistribucije" Podgorica, u namjeri da njenim prisvajanjem sebi pribavi protivpravnu imovinsku korist, u vrijednosti preko 150,00 eura, na način što je u svom stambenom objektu, u gornjem desnom dijelu poklopca brojila postavio parče plastike kojim je blokirao disk brojila, tako da se ukupna potrošnja električne energije nije mogla registrovati, u čemu je otkriven prilikom kontrole od strane ovlašćenih radnika oštećenog preduzeća,</span>
</p>
<p class="p6">
<span>	</span>
</p>
<p class="p4">
<span>- čime je izvršio krivično djelo krađa iz čl. 239 st.1 Krivičnog zakonika.</span>
</p>
<p class="p4"></p>
<p class="p4">
<span>Pa mu sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p6"></p>
<p class="p3">
<span>USLOVNU OSUDU</span>
</p>
<p class="p6"></p>
<p class="p6">
<span>	Kojom mu predhodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p class="p6">
<span>	Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p4">
<span>Optužnim predlogom ODT-a Podgorica, Kt 899/11 od 05.04.2012. godine, okrivljenom M. Ž. je stavljeno na teret da je izvršio krivično djelo krađa iz čl. 239 st. 1 Krivičnog zakonika. Zastupnik optužbe je, predhodno precizirajući činjenični opis kao u izreci presude, u završnoj riječi u cjelosti ostala kod tako preciziranog optužnog akta i predložila sudu  da okrivljenog oglasi krivim i osudi po zakonu. </span>
</p>
<p class="p4">
<span>Na osnovu čl. 457 Zakonika o krivičnom postupku, glavni pretres dana 17. 01. 2013. godine je održan u odsustvu uredno pozvanog okrivljenog M. Ž., koji je saslušan pred istražni sudijom i na predhodnom glavnom pretresu, pa sud nalazi da njegovo prisustvo na glavnom pretresu nije nužno.</span>
</p>
<p class="p4">
<span>Okrivljeni M. Ž. je u svojoj odbrani u bitnom naveo da u ul. Đulje Orahovca posjeduje kuću sa dva sprata s tim što na gornjem spratu kuće živi on, a u donjem spratu živi njegov sin sa porodicom. Negira da je izvršio krivično djelo koje mu se stavlja na teret. Na spratu živi sam, a povremeno dolazi žena koja mu čisti kuću. Za predmetno brojilo, on sam plaća potrošenu električnu energiju, dok na donjem spratu u stanu gdje živi njegov sin, postoji drugo brojilo i utrošenu električnu energiju plaća njegov sin Vladan. Prisustvovao je kada je izvršena kontrola, bio je sam u kući, ali je taj dan bio nešto bolestan i nervozan, tako da se pojedinosti kontrole ne sjeća, ali zna da je potpisao zapisnik nakon izvršene kontrole. Za ovo je kao kaznu platio 1.800,00€ EPCG i još neke troškove. Pojasnio je da se brojilo nalazi u kući, u hodniku na spratu.</span>
</p>
<p class="p4">
<span>Sud je u dokaznom postupku proveo sledeće dokaze: saslušao predstavnika oštećenog preduzeća „Elektrodistribucija“ Podgorica Nadu Savović Samardžić; pročitao zapisnik o kontroli mjernog mjesta „Elektrodistribucije-Podgorica“ od 11.11.2011. godine; pročitao izvještaj UP PJ Podgorica iz kaznene evidencije na ime okrivljenog od 26.04.2012. godine; po saglasnom predlogu stranaka pročitao iskaze svjedoka S. Ć. od 15.12.2011. godine, svjedoka M. Š. od 21.12.2011. godine, svjedoka M. M. od 08.12.2011. godine, svjedoka R. R. od 15.12.2011. godine; neposredno na glavnom pretresu saslušao svjedoka V. Ži.. </span>
</p>
<p class="p6">
<span>	Predstavnik oštećenog preduzeća N. S. S. je u svom iskazu navela da se pridružuje krivičnom gonjenju protiv okrivljenog, ali da ne postavlja imovinsko pravni zahtjev, imajući u vidu da je okrivljeni obaveze prema njima podmirio. </span>
</p>
<p class="p6">
<span>	U zapisniku o kontroli mjernog mjesta je u bitnom konstatovano da je kontrola izvršena 11.11.2010. godine, kod M. Ž., te da je izvršenom kontrolom mjernog mjesta konstatovano da brojilo ne registruje potrošnju, jer se u gornjem desnom dijelu poklopca nalazi zavučen strani, plastični predmet, tako da se cjelokupna potrošnja ne registruje na brojilu. Takođe je konstatovano da je potrebna zamjena brojila, kao i da je korisniku isključena struja na brojilu i isto je plombirano. Zapisnik su potpisali od strane ovlašćenih lica S.Ć., M.Š., M. M. i R. R., dok na mjestu predviđenom za potpis predstavnika potrošača stoji nečitki potpis.</span><span class="s2"> </span><span>Uz zapisnik je priložena plastika koja je pronađena u brojilu.</span>
</p>
<p class="p6">
<span class="s2">	</span><span>Svjedok S.Ć. je u svom iskazu naveo da su prilikom kontrole kod ovog potrošača zatekli da je u brojilu u gornjem desnom dijelu poklopca zavučen strani predmet-plastika, tako da se cjelokupna potrošnja nije registrovala preko ovog brojila. Potrošaču je naložena zamjena brojila i isti je isključen na brojilu i brojilo je plombirano. Kontroli je bio prisutan potrošač koji je i potpisao zapisnik. </span>
</p>
<p class="p6">
<span>	Svjedok M.Š. je u svom iskazu naveo da se ne može sjetiti predmetne kontrole, ali je nakon uvida u zapisnik o kontroli od 11.11.2010. godine izjavio da u svemu ostaje kod činjenica na predmetnom zapisniku uz koji je predat i pronađeni film, s tim što se detalja ove kontrole ne može sjetiti zbog proteka vremena. </span>
</p>
<p class="p6">
<span>	Svjedok M. M. je u svom iskazu naveo da se sjeća predmetne kontrole, da su tom prilikom konstatovali da brojilo kod ovog potrošača ne registruje potrošnju iz razloga što se u gornjem desnom dijelu poklopca nalazio zavučen strani predmet-plastika, a koji predmet je kočio disk brojila, zbog čega je isti onemogućavao da se ptrošnja električne energije uopšte i registruje, samim tim i cjelokupna potrošnja električne energije. Potrošač je tom prilikom isključen na brojilu i plombiran. U konkretnom slučaju nijesu pojedinačno naglašavali kućne aparate, ali se vizuelno moglo zaključiti da se radi o prosječnom domaćinstvu, te samim tim i o standardnim kućnim aparatima, obzirom da su ušli u stan, jer se brojilo nalazilo u unutrašnjosti stana, u hodniku. </span>
</p>
<p class="p6">
<span>	Svjedok R. R. je u svom iskazu prvo naveo da se ne može sjetiti predmetne kontrole od 11.11.2010. godine, da bi nakon uvida u zapisnik o kontroli izjavio da u svemu ostaje kod činjenica konstatovanih u ovom zapisniku jer su u trenutku kontrole u gornjem desnom dijelu poklopca pronašli zavučen strani predmet- komad plastike, koji je na taj način sprečavao registrovanje kompletnog utroška energije preko tog brojila. Istom je naložena zamjena brojila, isključen je na brojilu i plombiran. Dodao je da je kontroli bio prisutan potrošač, koji je potpisao zapisnik. </span>
</p>
<p class="p6">
<span>	Svjedok V. Ž. je u svom iskazu naveo da je kontrola izvršena u njihovoj porodičnoj kući dana 11.11.2010. godine, u kojoj on živi na prizemlju sa porodicom i ima svoje brojilo, dok na spratu živi njegov otac, s tim da za njegov stan i sprat postoji drugo brojilo. Potvrdio je da je prilikom konkretne kontrole u brojilu njegovog oca pronađeno parče plastike, a što on nije znao sve do same kontrole. Naime, njegov otac je po nagovoru jednog od rođaka htio da proba kako funkcioniše ta plastika i istu je stavio neposredno prije kontrole, tj veoma kratko vrijeme prije kontrole, a što potvrđuju računi za struju prije i poslije kontrole. Navodi da je on platio komplet iznos koji je Elektrodistribucija dostavila, oko 1.800,00€, te da je od perioda kontrole stanje na brojilu u redu, bez bilo kakvih nepravilnosti. </span>
</p>
<p class="p6">
<span>	Cijeneći provedene dokaze pojedinačno i u njihovoj međusobnoj vezi, sud je nesumnjivo utvrdio da je okrivljeni izvršio krivično djelo stavljeno mu na teret, i to upravo u vrijeme, mjesto i na način kako je to predstavljeno izrekom presude, pa ga je oglasio krivim.</span>
</p>
<p class="p6">
<span>	Da je okrivljeni Mihailo Živković dana 11. 11. 2010. godine, u Podgorici, u ul. Đulje Orahovca, oduzeo tuđu pokretnu stvar električnu energiju, vlasništvo oštećene "Elektrodistribucije" Podgorica, na način</span><span class="s2"> </span><span>što je u svom stambenom objektu, u gornjem desnom dijelu poklopca brojila postavio parče plastike kojim je blokirao disk brojila tako da se ukupna potrošnja električne energije nije mogla registrovati, u čemu je otkriven prilikom kontrole od strane ovlašćenih radnika oštećenog preduzeća, sud je utvrdio prije svega iz zapisnika o kontroli mjernog mjesta u kojem je konstatovano da je kontrola izvršena 11.11.2010. godine, kod M. Ž., te da je izvršenom kontrolom mjernog mjesta konstatovano da brojilo ne registruje potrošnju, jer se u gornjem desnom dijelu poklopca nalazi zavučen strani, plastični, predmet, tako da se cjelokupna potrošnja ne registruje na brojilu, što su potvrdili i svjedoci S. Ć., M. Š., M. M. i R. R., a koji su predmetnu kontrolu i izvršili, a koje je sud u potpunosti prihvatio cijeneći ih kao objektivne, jasne, te u saglasnosti sa ostalim provedenim dokazima, naročito sa iskazom sina okrivljenog V. Ž., koji je saslušan u svojstvu svjedoka, koji navodi da je kontrola izvršena u njihovoj porodičnoj kući dana 11.11.2010. godine, te da je prilikom kontrole u brojilu njegovog oca pronađeno parče plastike, a što on nije znao sve do same kontrole, pojašnjavajući postupak okrivljenog time da je po nagovoru jednog od rođaka htio da proba kako funkcioniše ta plastika i istu je stavio neposredno prije kontrole, tj veoma kratko vrijeme prije kontrole. </span>
</p>
<p class="p4">
<span>Okrivljeni je po nalaženju suda postupao sa direktnim umišljajem, dakle bio je svjestan svog djela, čije je izvršenje htio, znajući da je njegovo djelo zabranjeno. Sud nalazi da je umišljaj okrivljenog bio usmjeren na protivpravno oduzimanje električne energije, na način opisan u izreci presude, sve dok bude u mogućnosti da to čini, a u namjeri da pribavi za sebe protivpravnu imovinsku korist u vrijednosti preko 150,00€, pa su se u njegovim radnjama, pored objektivnih, stekli i subjektivni elementi bića krivičnog djela kradja iz čl. 239. st.1 Krivičnog zakonika. </span>
</p>
<p class="p4">
<span>Kod ovako utvrđenog činjeničnog stanja, sud nije prihvatio odbranu okrivljenog koji navodi da nije izvršio krivično djelo koje mu se stavlja na teret, te da u brojilo nije postavio parče plastike, kako se električna energija ne bi mogla registrovati, pa je takvu odbranu odbio kao neosnovanu i sračunato datu na izbjegavanje krivice, jer je ista u potpunosti opovrgnuta svim dokazima koje je sud izveo na glavnom pretresu. </span>
</p>
<p class="p4">
<span>Prilikom odlučivanja o krivičnoj sankciji sud je, u smislu čl. 42  Krivičnog zakonika, cijenio sve okolnosti od utica na njen izbor i visinu, pa je na strani okrivljenog</span>
</p>
<p class="p6">
<span>kao olakšavajuće okolnosti cijenio njegove godine života, da ima 74 godine, njegovo dosadašnje neporočno ponašanje i sa tim u vezi činjenicu da okrivljeni ranije nije osuđivan, a što je sud utvrdio iz izvoda iz kaznene evidencije na ime okrivljenog, dok otežavajućih okolnosti sud nije našao, pa je sud primjenom čl. 53 i 54 Krivičnog zakonika okrivljenom izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora u trajanju od trideset dana, te provjerom ponašanja okrivljenog u periodu od jedne godine po pravosnažnosti presude, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha izricanja uslovne osude iz čl. 52 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2</span><span class="s2"> </span><span>Krivičnog zakonika. </span>
</p>
<p class="p4">
<span>Pošto je okrivljeni oglašen krivim sud ga je obavezao da na ime troškova krivičnog postupka plati iznos od 30,00€ na ime sudskog paušala, koji paušal je odmjeren srazmjerno trajanju postupka i složenosti predmeta, a ovo shodno čl. 229 u vezi sa čl. 226 Zakonika o krivičnom postupku. </span>
</p>
<p class="p4">
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p class="p7">
<span>                          </span>
</p>
<p class="p3">
<span>OSNOVNI SUD U PODGORICI, dana 17.01. 2013. godine</span>
</p>
<table class="t1">
<tbody>
<tr class="r1">
<td class="td1" colspan="2">
<p class="p8">
<span>      </span>
</p>
<p class="p8">
<span>               ZAPISNIČAR:</span>
</p>
</td><td class="td2" colspan="3">
<p class="p8">
<span>       </span>
</p>
<p class="p8">
<span>                                 SUDIJA:</span>
</p>
</td>
</tr>
<tr class="r1">
<td class="td3" colspan="3">
<p class="p8">
<span>           Danijela Rajković, s.r.</span>
</p>
<p class="p8"></p>
</td><td class="td3" colspan="2">
<p class="p8">
<span>              Željka Jovović, s.r.</span>
</p>
</td>
</tr>
<tr class="r1">
<td class="td4">
<p class="p8">
<span>PRAVNA POUKA:</span>
</p>
</td><td class="td5" colspan="3">
<p class="p9">
<span>Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p8"></p>
</td>
</tr>
</tbody>
</table>
<p class="p10">
<span>ZTO Danijela Rajković</span>
</p>
<p class="p3"></p>
<table class="t1">
<tbody>
<tr class="r1">
<td class="td1">
<p class="p8">
<span>             </span>
</p>
<p class="p8">
<span>            ZAPISNIČAR:</span>
</p>
</td><td class="td2">
<p class="p8"></p>
<p class="p8">
<span>                                                 SUDIJA:</span>
</p>
</td>
</tr>
<tr class="r1">
<td class="td1">
<p class="p8">
<span>         Danijela Rajković</span>
</p>
<p class="p8"></p>
</td><td class="td2">
<p class="p8">
<span>                                           Željka Jovović</span>
</p>
<p class="p8"></p>
</td>
</tr>
</tbody>
</table>
<p class="p8">
<span>           DN-a: Po primjerak presude dostaviti:</span>
</p>
<p class="p8">
<span>	- ODT-u Podgorica,</span>
</p>
<p class="p8">
<span>	- okrivljenom Mihailu Živkoviću,</span>
</p>
<p class="p8">
<span>	- oštećenoj „Elektrodistribuciji“, po pravosnažnosti presude,</span>
</p>
<p class="p8">
<span>	- A/a.</span>
</p>
<p class="p11">
<span>Postupljeno dana: ______________</span>
</p>
<p class="p11">
<span>Radnik suda:         ______________</span>
</p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p12"></p>
<p class="p9"></p>
<p class="p9"></p>
<p class="p9"></p>
<p class="p13"></p>


</body>
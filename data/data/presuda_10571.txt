<div style="text-align: right">
	K.br. 117/11</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog M.Đ. iz D., koga brani M.A., advokat iz Podgorice., zbog krivičnog djela nedozvoljeno držanje oružja i eksplozivnih materija iz čl.403 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1087/11 od 10.10.2011.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 18.05.2012.godine u prisustvu zastupnika optužbe, okrivljenog i njegovog branioca, donio je dana 18.05.2012.godine, a dana 23.05.2012.godine javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni M. Đ., JMB ., od oca S. i majke V., rodjene B., rodjen ....godine u N., sa mjestom prebivališta u D. - N. bb, državljanin Crne Gore, pismen, završio srednju medicinsku školu, po zanimanju zubni tehničar, oženjen, otac četvoro djece, vojsku služio u N. S. 1981/82.godine, vodi se u vojnoj evidenciji u N, lošeg imovnog stanja, osudjivan presudom Osnovnog suda u Danilovgradu K.br.203/08 od 17.07.2008.godine, zbog krivičnog djela iz čl.339 st.3 u vezi st.1 KZ na 30 dana zatvora uslovno na 1 godinu i presudom Osnovnog suda u Danilovgradu K.br.52/08 od 25.11.2009.godine, zbog krivičnog djela iz čl.412 st.2 u vezi st.1 KZ, na 4 mjeseca zatvora uslovno na 1 godinu.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:&nbsp;&nbsp;<br>
	&nbsp;<br>
	Dana 24.01.2011.godine, u reonu lovišta Komunice, opština Danilovgrad, suprotno čl.11 i 27 Zakona o oružju ("Sl.list RCG", br.49/2004 i "Sl.list CG", br.49/2008), na javnom mjestu, neovlašćeno nosio vatreno oružje - lovačku pušku marke "TO3" tipa orozara, kalibra 16 mm, fabričkog broja 7904-63 i 5 metaka za istu, za što nije imao oružni list,<br>
	&nbsp;<br>
	- čime je počinio krivično djelo nedozvoljeno držanje oružja i eksplozivnih materija iz čl.403 st.1 KZ.<br>
	&nbsp;<br>
	Pa sud okrivljenog primjenom citiranih zakonskih propisa, te čl. 4, 5, 13, 15, 32, 41 i 42&nbsp; KZ i čl.226, 229 i 374 ZKP-a,<br>
	&nbsp;</div>
<div style="text-align: center">
	O S U Đ U J E</div>
<div style="text-align: justify">
	&nbsp;<br>
	Na kaznu rad u javnom interesu u trajanju od 100 (stotinu) časova, a koji se ima izvršiti za vrijeme od 2 mjeseca, s tim što kazna ne može biti duža od 60 časova u toku jednog mjeseca.<br>
	&nbsp;<br>
	Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se&nbsp; svakih započetih 60 časova rada u javnom interesu zamijeniti kaznom zatvora u trajanju od jednog mjeseca.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala&nbsp; uplati ovom sudu iznos od 30,00 eura, a u roku od 15 dana po pravosnažnosti presude.<br>
	&nbsp;<br>
	Na osnovu čl.75 st.2 u vezi st.1 KZ trajno se oduzima lovačka puška marke "TO3" tipa orozara, kalibra 16 mm, fabričkog broja 7904-63 i 5 metaka za istu.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT-a u Podgorici Kt.br.1087/11 od 10.10.2011.godine stavljeno je na teret okrivljenom M. Đ. da je izvršio krivično djelo nedozvoljeno držanje oružja i eksplozivnih materija iz čl.403 st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela, na način odredjen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i kazni u okviru zakonom propisane kazne.<br>
	&nbsp;<br>
	Okrivljeni M. Đ. u odbrani datoj u istražnom postupku i na glavnom pretresu u bitnom je naveo da je kritičnom prilikom pošao da isproba lovačku pušku, koja je vlasništvo njegovog oca S. M., a koju je prethodno nosio kod majstora na popravku. Tvrdi da oružni list za navedenu pušku glasi na ime njegovog oca. Pušku je htio da isproba u kamenolomu u mjestu Komunica, koje pripada opštini Danilovgrad. Istakao je da je u tome spriječen od strane lovočuvara K.R., koga je sreo na putu do kamelonoma. Prilikom susreta sa lovočuvarom K.R.m, lovačku pušku je nosio o desnom ramenu. Sa lovočuvarom K.R.m se uputio u pravcu svog putničkog motornog vozila, a u blizini tog vozila bio je i drugi lovočuvar P.V.. Nakon dolaska patrole policije, priveden je u Ispostavu policije u Danilovgradu. Lovačka puška mu je oduzeta od strane službenika Uprave policije Ispostava Danilovgrad. Na glavnom pretresu je pojasnio da pretpostavlja da je istekla važnost oružnog lista njegovog oca za predmetnu pušku. Dodao je da u tom oružnom listu koji glasi na ime njegovog oca nije konstatovan kao korisnik oružja, da je htio da isproba pušku na mjestu koje nije strelište, a da ima oružni list za drugu lovačku pušku, istog tipa i istog kalibra i da je taj oružni list izdat od strane nadležnog organa tadašnje SFRJ - SR BiH. Naveo je i da prihvata da mu sud izrekne kaznu rada u javnom interesu, za slučaj da bude oglašen krivim. U završnoj riječi je kazao da prihvata završnu riječ svoga branioca.&nbsp;<br>
	&nbsp;<br>
	Branilac okrivljenog M.Đ., adv. M.A. je u završnoj riječi zastupao tezu da je predmetna puška vlasništvo oca okrivljenog, koji za istu ima izdat oružni list, sa rokom važnosti koji je istekao, da je okrivljeni imao oružni list za nošenje drugog lovačkog oružja, čiji je rok važnosti takodje istekao, a koje okolnosti ukazuju da nema dokaza da je okrivljeni počinio krivično djelo, zbog čega je predložio da ga sud oslobodi od optužbe.&nbsp;<br>
	&nbsp;<br>
	Sud je na glavnom pretresu u dokaznom postupku saslušao svjedoka K.R., saslušao svjedoka P.V.a, saslušao svjedoka K. A., pročitao potvrdu o privremeno oduzetim predmetima Uprave policije Ispostava Danilovgrad od 24.01.2011.godine, izdatu na ime okrivljenog M.Đ., pročitao zapisnik o izvršenom lovočuvarskom pregledu Javnog preduzeća za uzgoj, zaštitu i lov divljači i riba br.8 od 24.01.2011.godine, izvršio uvid u oružni list izdat na ime okrivljenog M.Đ. od strane opštine Mostar, pročitao dopis Ministarstva unutrašnjih poslova PJ Nikšić br.03/1-220-233 od 30.03.2012.godine, pročitao izvještaj o balističkoj analizi Forenzičkog centra Uprave policije br.622/12 od 21.02.2012.godine i pročitao izvod iz kaznene evidencije Uprave policije PJ Nikšić br. 2365 od 07.11.2011.godine, izdat na ime okrivljenog M.Đ..<br>
	&nbsp;<br>
	Svjedok K.R., lovočuvar, u iskazu datom na glavnom pretresu u bitnom je naveo da je kritičnom prilikom, zajedno sa kolegom P.V.om, vršio kontrolu u reonu Novog Sela. Tom prilikom primijetili su jedno vozilo koje se nalazilo pored puta u lovištu. P.V. je ostao kod vozila, dok je on prošetao po terenu. U lovištu je zatekao okrivljenog M.Đ.. Tom prilikom okrivljeni M.Đ je nosio lovačku pušku o ramenu, a pored njega je bio njegov sin i lovački pas. Pozvao je patrolu policije i nakon što su ovlašćeni policijski službenici došli na lice mjesta, čuo je da je okrivljeni M.Đ kazao da nema kod sebe oružni list, već da mu je isti kući. Istakao je i da okrivljeni M.Đ nije imao važeću člansku kartu za lov izdatu od Javnog preduzeća za uzgoj, zaštitu i lov divljači i riba Danilovgrad. Dan kada je zatekao okrivljenog M.Đ. bio je nelovni dan, a koliko mu je poznato, kuća okrivljenog se od mjesta gdje ga je zatekao nalazi na oko 500 m gledano po pravoj liniji.&nbsp;<br>
	&nbsp;<br>
	Svjedok P.V., lovočuvar, u iskazu datom na glavnom pretresu u bitnom je naveo da je kritičnom prilikom bio u obilasku terena zajedno sa kolegom K.R.m. Kada su došli do lovišta Novo Selo, primijetili su pored puta vozilo marke "Golf", bez reg. oznaka. Sjeća se da je bio nelovni dan, da je bilo snijega i da su se na snijegu vidjeli tragovi od psa i ljudski tragovi koji su vodili ka lovištu. Tvrdi da je K.R. otišao u pravcu glasa koji se čuo u lovištu, dok je on ostao pored vozila. Ubrzo je K.R. došao zajedno sa okrivljenim M.Đ... Vidio je da je okrivljeni M.Đ.. imao pušku. Kada su mu on i K.R. tražili da im da na uvid lovačke isprave, okrivljeni M.Đ.. je kazao da nije platio godišnju članarinu. Nakon što su došli policajci K.A. i L. V. čuo je da su njih dvojica tražili okrivljenom M.Đ. oružni list, te da je okrivljeni M.Đ kazao da mu je oružni list kući.<br>
	&nbsp;<br>
	Svjedok K.A., ovlašćeni policijski službenik Uprave policije Ispostava Danilovgrad, u iskazu datom na glavnom pretresu u bitnom je naveo da su kritičnom prilikom on i L.V. upućeni od strane dežurne službe da pruže asistenciju lovočuvarima u mjestu Novo Selo. Kada su došli na lice mjesta tu su bili prisutni lovočuvari K.R. i P.V. i okrivljeni M.Đ. Sjeća se da okrivljeni M.Đ nije imao oružni list kod sebe, da je govorio da ima oružni list za tu pušku i da oružni list glasi na neko drugo lice, tj. valjda na ime njegovog oca. Predmetna lovačka puška je uz potvrdu oduzeta od okrivljenog, a okrivljeni M.Đ je priveden u Ispostavu Danilovgrad.<br>
	&nbsp;<br>
	Iz potvrde o privremeno oduzetim predmetima Uprave policije Ispostava Danilovgrad od 24.01.2011.godine, izdate na ime okrivljenog M.Đ., utvrdjuje se da je dana 24.01.2011.godine od okrivljenog M.Đ. oduzeta lovačka puška br.7904-63 i 5 metaka za istu.<br>
	&nbsp;<br>
	U zapisniku o izvršenom lovočuvarskom pregledu Javnog preduzeća za uzgoj, zaštitu i lov divljači i riba br.8 od 24.01.2011.godine, navedeno je da je u lovištu Komunice zatečen okrivljeni M.Đ, koji nije član Lovačkog društva, i da je lovio sa psima i lovačkom puškom, čiji je fabrički br.7904-63.<br>
	&nbsp;<br>
	Iz oružnog lista izdatog na ime okrivljenog M.Đ. od strane opštine Mostar, utvrdjuje se da je isti izdat za lovačku pušku marke "IŽ-27" fab.br.04083, kalibra 16 mm i za lovačku pušku marke TOZ-65 fab.br.9124, kalibra 16 mm.&nbsp;<br>
	&nbsp;<br>
	Iz dopisa Ministarstva unutrašnjih poslova PJ Nikšić br.03/1-220-233 od 30.03.2012.godine, utvrdjuje se da je dana 23.06.1980.godine od strane PJ Nikšić na ime M. S., rođenog ...godine, izdat oružni list br.3641/80, sa rokom važnosti od 5 godina, a za lovačku pušku fab.br.7904 kalibra 16 mm.<br>
	&nbsp;<br>
	Iz izvještaja o balističkoj analizi Forenzičkog centra Uprave policije br.622/12 od 21.02.2012.godine, utvrdjuje se da je na vještačenje dostavljena lovačka puška marke TO3, tipa "Orozara", kalibra 16 mm, fab.br.7904-63 i 5 metaka za istu. Optičkim pregledom brisa cijevi, konstatovano je prisustvo barutne gareži u obije cijevi, a hemijskom analizom potvrdjeno je prisustvo nitrata, što znači da je iz predmetne lovačke puške pucano, a da nakon toga cijevi nijesu čišćene, ni podmazane. U cilju ispitivanja ispravnosti iz predmetne lovačke puške ispaljena je odredjena količina municije odgovarajućeg kalibra. U toku ispaljenja nije došlo do bilo kakvih zastoja, pa se konstatuje da je predmetna lovačka puška ispravna.<br>
	&nbsp;<br>
	Sud je cijenio navedeni izvještaj o balističkoj analizi, pa je isti prihvatio kao jasan, stručan i objektivan i dat prema pravilima struke i nauke.&nbsp;&nbsp;&nbsp;<br>
	&nbsp;<br>
	Iz izvoda iz kaznene evidencije Uprave policije PJ Nikšić br. 2365 od 07.11.2011.godine, izdatog na ime okrivljenog M.Đ., utvrdjuje se da je isti osudjivan presudom Osnovnog suda u Danilovgradu K.br.203/08 od 17.07.2008.godine, zbog krivičnog djela iz čl.339 st.3 u vezi st.1 KZ na 30 dana zatvora uslovno na 1 godinu i presudom Osnovnog suda u Danilovgradu K.br.52/08 od 25.11.2009.godine, zbog krivičnog djela iz čl.412 st.2 u vezi st.1 KZ, na 4 mjeseca zatvora uslovno na 1 godinu.<br>
	&nbsp;<br>
	Sud je cijenio iskaze svjedoka K. R. i P.V.a, pa je našao da su se isti objektivno i istinito izjasnili o činjenicama koje su zapazili prilikom obavljanja lovočuvarskog posla. Njihovi iskazi su medjusobno saglasni, a stoje i u skladnoj vezi sa potvrdom o privremeno oduzetim predmetima Uprave policije Ispostava Danilovgrad od 24.01.2011.godine, izdatom na ime okrivljenog M.Đ. i zapisnikom o izvršenom lovočuvarskom pregledu Javnog preduzeća za uzgoj, zaštitu i lov divljači i riba br.8 od 24.01.2011.godine.<br>
	&nbsp;<br>
	Takodje je sud prihvatio i iskaz svjedoka K. A., obzirom da iskaz ovog svjedoka stoji u skladnoj vezi sa potvrdom o privremeno oduzetim predmetima Uprave policije Ispostava Danilovgrad od 24.01.2011.godine, izdatom na ime okrivljenog M.Đ..&nbsp;<br>
	&nbsp;<br>
	Na osnovu naprijed izložene činjenične gradje koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog M.Đ. stekla sva bitna obilježja bića krivičnog djela nedozvoljeno držanje oružja i eksplozivnih materija iz čl. 403 st.1 KZ. Naime, okrivljeni je dana 24.01.2011.godine, u reonu lovišta Komunice, opština Danilovgrad, suprotno čl.11 i 27 Zakona o oružju ("Sl.list RCG", br.49/2004 i "Sl.list CG", br.49/2008), na javnom mjestu, neovlašćeno nosio vatreno oružje - lovačku pušku marke "TO3" tipa orozara, kalibra 16 mm, fabričkog broja 7904-63 i 5 metaka za istu, za što nije imao oružni list.<br>
	&nbsp;<br>
	Naime, iz iskaza svjedoka K. R, P.V.a i K. A.,, potvrde o privremeno oduzetim predmetima Uprave policije Ispostava Danilovgrad od 24.01.2011.godine, izdate na ime okrivljenog M.Đ., zapisnika o izvršenom lovočuvarskom pregledu Javnog preduzeća za uzgoj, zaštitu i lov divljači i riba br.8 od 24.01.2011.godine i izvještaja o balističkoj analizi Forenzičkog centra Uprave policije br.622/12 od 21.02.2012.godine, utvrdjuje se da je okrivljeni M.Đ dana 24.01.2011.godine, u reonu lovišta Komunice, koje pripada području opštine Danilovgrad, na javnom mjestu neovlašćeno nosio vatreno oružje, tj. ispravnu lovačku pušku marke TO3 tipa "Orozara" kalibra 16 mm, fab.br.7904-63 i 5 metaka za istu, a za što nije imao oružni list. Ni okrivljeni M.Đ u odbrani nije sporio da je kritičnom prilikom nosio predmetnu pušku, koja je od njega oduzeta, te da za istu on nema oružni list. Iz dopisa Ministarstva unutrašnjih poslova PJ Nikšić br.03/1-220-233 od 30.03.2012.godine, utvrdjuje se da je za predmetnu pušku izdat oružni list br.3641/80 od strane PJ Nikšić, na ime M.S., te da je važnost ovog oružnog lista&nbsp; istekla protekom 23.06.1985.godine.<br>
	&nbsp;<br>
	Članom 11 Zakona o oružju ("Sl.list RCG" br.49/2004 i "Sl.list CG" br.49/2008) propisano je da je zabranjeno nošenje oružja na javnom mjestu, dok je čl.27 istog zakona propisano da se oružni list izdaje za držanje oružja ili za držanje i nošenje oružja. Krivično djelo nedozvoljeno držanje oružja i eksplozivnih materija iz čl.403 st.1 KZ, čini onaj ko neovlašćeno izradjuje, prodaje, nabavlja, vrši razmjenu, nosi ili drži vatreno oružje, municiju ili eksplozivne materije. U konkretnom slučaju okrivljeni je na javnom mjestu neovlašćeno nosio vatreno oružje-predmetnu lovačku pušku i 5 metaka za istu, a da za to nije imao oružni list.<br>
	&nbsp;<br>
	Zbog toga su se u radnjama okrivljenog stekla sva obilježja bića krivičnog djela nedozvoljeno držanje oružja i eksplozivnih materija iz čl.403 st.1 KZ.<br>
	&nbsp;<br>
	Stoji činjenica da je okrivljeni imao oružni list izdat od strane opštine Mostar, a za druge lovačke puške. No, u konkretnom slučaju nema mjesta primjeni odredbe čl.40 st.2 Zakona o oružju ("Sl.list RCG" br.49/2004 i "Sl.list CG" br.49/2008), a u kojoj je propisano da vlasnik lovačkog ili sportskog oružja može dati na poslugu takvo oružje licu kome je izdat oružni list, a ovo stoga što je protekom 23.06.1985.godine istekla važnost oružnog lista M. S. za predmetnu lovačku pušku, a okrivljeni M.Đ nema oružni list za lovačko oružje izdat od nadležnog organa države Crne Gore.<br>
	&nbsp;<br>
	Cijeneći psihički odnos okrivljenog prema izvršenom krivičnom djelu, sud nalazi da je isti postupao sa direktnim umišljajem, odnosno bio je svjestan svog djela i htio je njegovo izvršenje, što ga sve čini krivim.<br>
	&nbsp;<br>
	Zastupnik optužbe je na glavnom pretresu odustao od predloga da se u dokaznom postupku u svojstvu svjedoka saslušava L.V. i da se čita izvještaj Uprave policije Ispostava Danilovgrad o balističkoj analizi br.323/11 od 08.02.2011.godine, pa je sud odredio da se ovi dokazi ne izvode, obzirom da je činjenično stanje u dovoljnoj mjeri bilo utvrdjeno.&nbsp;<br>
	&nbsp;<br>
	Sud je prilikom odlučivanja o kazni imao u vidu sve okolnosti na strani okrivljenog u smislu čl. 42 KZ, pa je od olakšavajućih okolnosti na strani okrivljenog našao da je oženjen i da je otac četvoro djece, a od otežavajućih okolnosti da je osudjivan presudom Osnovnog suda u Danilovgradu K.br.203/08 od 17.07.2008.godine, zbog krivičnog djela iz čl.339 st.3 u vezi st.1 KZ na 30 dana zatvora uslovno na 1 godinu i presudom Osnovnog suda u Danilovgradu K.br.52/08 od 25.11.2009.godine, zbog krivičnog djela iz čl.412 st.2 u vezi st.1 KZ, na 4 mjeseca zatvora uslovno na 1 godinu, što je utvrdjeno iz citiranog izvoda iz kaznene evidencije pa je kod takvog stanja, a imajući u vidu da je okrivljeni pristao na izricanje kazne rad u javnom interesu, na osnovu čl. 41 KZ, okrivljenom izrekao kaznu rad u javnom interesu u trajanju od 100 (stotinu) časova, a koji se ima izvršiti za vrijeme od 2 mjeseca, s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	Ukoliko okrivljeni ne bude vršio rad u javnom interesu, na osnovu čl.41 st.6 KZ, ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime sudskog paušala uplati ovom sudu iznos od 30,00 eura, koji paušal je odredjen shodno složenosti i trajanju postupka uz ocjenu imovinskih prilika okrivljenog, a u roku od 15 dana po pravosnažnosti presude.<br>
	&nbsp;<br>
	Mjera bezbjednosti oduzimanja predmeta i to lovačke puške marke "TO3" tipa orozara, kalibra 16 mm, fabričkog broja 7904-63 i 5 metaka za istu, izrečena je na osnovu čl.75 st.2 u vezi st.1 KZ, jer se radilo o predmetima upotrijebljenim za izvršenje krivičnog djela, koji nijesu bili svojina učinioca, već svojina M. S., a to su zahtijevali razlozi bezbjednosti ljudi obzirom da je M.S., rođenom ...godine, istekao oružni list za predmetnu pušku protekom 23.06.1985.godine.&nbsp;<br>
	&nbsp;<br>
	Na osnovu izloženog, a primjenom čl.374 ZKP-a, odlučeno je kao u izreci ove presude.<br>
	&nbsp;<br>
	&nbsp;<br>
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S U D I J A<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Vladimir Novović, s.r<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.<br>
	<br>
	DOSTAVITI:</div>
<ul>
	<li style="text-align: justify">
		ODT Podgorica</li>
	<li style="text-align: justify">
		Okrivljenom M. Đ.</li>
	<li style="text-align: justify">
		Braniocu adv. M.A.</li>
	<li style="text-align: justify">
		M. S.-D.-M.P. N.</li>
</ul>

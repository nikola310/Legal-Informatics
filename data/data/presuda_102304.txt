<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Arial;font-size:12pt;}
.s3{font-family:Times New Roman;font-size:14pt;}
.s4{color:black;}
.s5{display: inline-block; text-indent: 0; min-width: 0.4861111in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.375in;text-align:justify;hyphenate:auto;font-family:Arial;font-size:12pt;}
.p7{text-indent:0.375in;text-align:center;hyphenate:auto;font-family:Arial;font-size:12pt;}
.p8{text-indent:0.375in;text-align:start;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.p10{margin-left:0.25in;text-align:justify;hyphenate:auto;font-family:Times New Roman;font-size:14pt;}
.p11{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p12{text-indent:0.5in;margin-left:1.5in;text-align:start;hyphenate:auto;font-family:Arial;font-size:12pt;}
.p13{text-indent:0.375in;text-align:center;hyphenate:auto;font-family:Times New Roman;font-size:14pt;}
.p14{text-indent:0.375in;text-align:justify;hyphenate:auto;font-family:Times New Roman;font-size:14pt;}
.p15{text-align:justify;hyphenate:auto;font-family:Times New Roman;font-size:14pt;}
.p16{text-indent:-0.25in;margin-left:0.75in;text-align:justify;hyphenate:auto;font-family:Arial;font-size:12pt;}
.p17{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p18{text-align:justify;hyphenate:auto;font-family:Times New Roman;font-size:12pt;}
.p19{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span class="s1">                                                                                                     </span><span class="s2">K.br. 606/10</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p2"></p>
<p class="p2"></p>
<p class="p5">
<span>	OSNOVNI SUD U NIKŠIĆU, kao prvostepeni krivični, sudija Babović Dragan,  uz sudjelovanje Krištof Stanke kao zapisničara, u krivičnom predmetu protiv okrivljenog G. N.A, zbog krivičnog djela sitna krađa,utaja i prevara iz čl. 246.st.1. KZ,  postupanjući po optužnom predlogu ODT-a, Nikšić Kt. br. 866/10 od 29.11.2010. godine, nakon dovršenog glavnog i javnog pretresa dana 14.05.2012. godine, u prisustvu zamjenika ODT iz Nikšića, Đorojević Dejana,okrivljenog G. N.a,njegovog branioca Vojinović Milana, advokata iz Nikšića  i predstavnika oštećenih J  V  istog dana donio je i javno objavio</span>
</p>
<p class="p5"></p>
<p class="p5"></p>
<p class="p3">
<span>P R E S U D U</span>
</p>
<p class="p5"></p>
<p class="p6">
<span>Okrivljeni:</span>
</p>
<p class="p5"></p>
<p class="p6">
<span>G. N.,</span><span class="s1"> </span><span>od oca M  i majke A  rođene D , rođen xxxxx.godine u P  s prebivalištem u N  – ul.xxxxx, državljanin Crne Gore, nezaposlen, oženjen, pismen – završio SSS, slabog imovnog stanja, ranije neosuđivan</span>
</p>
<p class="p6"></p>
<p class="p6">
<span> </span>
</p>
<p class="p7">
<span>K r i v   j e:</span>
</p>
<p class="p5"></p>
<p class="p8">
<span>Što je:</span>
</p>
<p class="p6">
<span>Dana 08.10.2010.godine u Nikšiću, u krugu preduzeća „Rudnici Boksita“ AD Nikšić,na površinskom kopu Zagrad, u namjeri da sebi pribavi malu protivpravnu imovinsku korist,oduzeo 6 flaša od po 1,5 litara dizel goriva,</span><span class="s3"> </span><span>u ukupnoj vrijednosti od 9,9o eura,vlasništvo  preduzeća „Rudnici Boksita“ AD Nikšić</span>
</p>
<p class="p6">
<span>-čime je izvršio kriv.djelo sitna kradja utaja i prevara iz čl.246.st.1. Krivičnog zakonika. </span>
</p>
<p class="p9">
<span>  Pa ga sud za navedeno krivično djelo primjenom, čl.4 stav 2, čl.42,52,53 i 54. Krivičnog zakonika i čl.226. 229. čl.374 Zakonika o krivičnom postupku izriče:</span>
</p>
<p class="p9"></p>
<p class="p9"></p>
<p class="p5">
<span class="s1">                                                  </span><span>USLOVNU OSUDU</span>
</p>
<p class="p5">
<span class="s1">                               </span>
</p>
<p class="p9">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se ista neće izvršiti ukoliko okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p class="p9"></p>
<p class="p9">
<span>Obavezuje se okrivljeni da na ime troškova krivičnog postupka plati iznos od 30,00 €, u roku od 15 dana po pravosnažnosti presude pod prijetnjom prinudnog izvršenja, na žiro račun Osnovnog suda u Nikšiću br. 832-152-32.</span>
</p>
<p class="p10"></p>
<p class="p11"></p>
<p class="p11"></p>
<p class="p12">
<span>      O b r a z l o ž e nj e</span>
</p>
<p class="p13"></p>
<p class="p14"></p>
<p class="p6">
<span>Optužnim predlogom ODT Nikšić Kt.br. 866/10 od 29.11.2010. godine stavljeno je na teret okrivljenom G. N.u izvršenje krivičnog djela sitna krađa utaja i prevara iz čl.246. st.1. KZ, pa je zastupnik ODT-a Đorojević Dejan na glavnom pretresu u završnoj riječi ostao pri podnijetom optužnom predlogu predlažući sudu da okrivljenog oglasi krivim i osudi  po zakonu.</span>
</p>
<p class="p6"></p>
<p class="p6">
<span>Okrivljeni G. N. u svojoj odbrani je istakao da se ne može sjetiti tačno kojeg dadna je to bilo, a zna da je bio na poslu u drugoj smjeni u krugu preduzeća,i da je sa kolegom Đ. L  primjetio na nekom šljunku pet ili šest plastičnih boca nafte, koje nijesu dirali,a onda je on pošao da prebaci još jednu turu materijala i kada se vratio nedaleko od tih boca je parkirao „Damper“ i tu neko vrijeme u njemu odspavao.U jednom momentu prišao mu je P  G  koji radi u CEAK-u i pitao ga ima li gdje nafte i on mu je pokazao  boce koje je prethodno primjetio i tom prilikom mu je P  rekao da uzme tu naftu i da je sakrije, te da je ponese kod stražara na prijavnici da bi provjerio kako oni rade svoj posao,ali kada je došao do prijavnice neko od prisutnih lica mu je kazao „šta si to ukrao“, a pošto ga je to iznerviralo prošao je pored njega, ali su ga sačekali neki ljudi iz obezbjeđenja i pitali ga odakle mu boce sa naftom i on im je rekao da ih je našao i da ih je ponio da ih preda stražarima na prijavnici, a flaše je stavio u radni kombinezon i na taj način je pokušao da iz iznese iz kruga rudokopa. Naveo je da se u njegovoj firmi, zbog navedenog događaja, vodio disciplinski postupak protiv njega kojim mu je izrečena disciplinska mjera prestanak radnog </span><span class="s4">odnosa</span><span>.U završnoj riječi se pridružio završnoj riječi svoga branioca.</span>
</p>
<p class="p6"></p>
<p class="p6">
<span>Branilac okrivljenog je u svojoj završnoj riječi je istakao da na osnovu provedenih dokaza,a imajući u vidu odbranu okrivljenog,smatra da okrivljeni nije počinio krivično djelo koje mu je optužnim predlogom stavljeno na teret.Krivično djelo sitne krađe,utaje i prevare sastoji se u oduzimanju drugome pokretne stvari u namjeri da se njenim prisvajanjem pribavi protivpravna imovinska korist,a u konkretnom slučaju nema oduzimanja jer se sporni događaj odigrao u krugu radilišta pa se može raditi o pokušaju,a za ovo krivično djelo nema odgovornosti za pokušaj,a oduzeta nafta nije bila u pritežanju okrivljenog niti je on sa njom mogao raspolagati,prema tome,u radnjama okrivljenog se ne mogu pronaći  bitni elementi ovog krivičnog djela,pa je predložio sudu da ga oslobodi od optužbe.</span>
</p>
<p class="p6"></p>
<p class="p6">
<span>Predstavnik oštećenog preduzeća -  J  V  se u završnoj riječi  pridružila krivičnom gonjenju protiv okrivljenog.</span>
</p>
<p class="p6"></p>
<p class="p6">
<span> Sud je u dokaznom postupku saslušao svjedoke B  M  i P  G , pročitao potvrdu UP PJ Nikšić o privremeno oduzetim predmetima od 08.10.2010.godine, potvrdu  o vraćanju  privremeno oduzetih predmeta i izvod iz kaznene evidencije na ime okrivljenog.</span>
</p>
<p class="p6"></p>
<p class="p6">
<span> Svjedok B  M  u svom iskazu u bitnom je istakao da je  dana 08.10.2010.godine negdje oko 18 časova bio na poslu,na površinskom kopu Zagrad,vršio kontrolu radnika obezbjeđenja i zaposlenih u preduzeću „Rudnici Boksita“ te da su on i Goran Perović,koji je bio kontrolor  njegove firme „Sekyritas Montenegro“ i Rudnika Boksita,primjetili da se prema kapiji približava G.,koji je bio obučen u plavi kombinezon i vidjelo se da ima nešto sakriveno ispod kombinezona,pa su on i dva radnika iz obezbjeđenja rekli G.u da stane da bi izvršili pretres, ali on je to odbio te je nastavio kretanje i izašao iz kruga kopa i udaljio se nekih tridesetak metara od kapije gdje se nalazi parking.Oni su pošli za njim i priveli ga u portirnicu,rekli mu da izvadi to što ima ispod kombinezona  i on je izvadio šest boca nafte,za koje je rekao da ih je našao u okviru rudokopa.Nakon toga oni su pozvali policiju i predstavnike preduzeća.</span>
</p>
<p class="p6">
<span>Svjedok P  G  naveo je da je bio zaposlen u firmi CEAK,te da je dana 08.10.2010 godine dolaskom do jednog kamiona zatekao jedno lice da spava u kamionu,pa ga pitao šta radi tu,pozvao šefa i obavijestio ga da ovo lice spava u kamionu.Tada se u dogovoru sa šefom,nakon što je legitimiso ovo lice,dogovorio sa njim da iznese naftu iz kruga da bi tako iskontrolisali radnike obezbjeđenja i da oni neće protiv njega pokretati postupak zbog njegovog spavanja u kamionu.G. im je rekao da ima negdje nafte pored pijeska pa su se dogovorili da će ga čekati na kapiji oko 18 časova. Dok je sa B  M  kasnije, oko 18 časova, bio na kapiji u trenutku kada je G. trebao da napušti krug obezbjeđenje ga je  zaustavilo ,pretresli su ga i uzeli šest boca nafte,a on je stavio kapu na glavu pa ga G. nije mogao poznati i  tada nije radnicima obezbjeđenja rekao da je to bio dogovor između njega ,G.a i šefa da bi u stvari provjerili njihov rad.Dalje je naveo da je odmah nakon toga napustio rudokop i nije računao da će podnijeti krivičnu prijavu protiv G.a.Kasnije je prisustvovao disciplinskom postupku koji je vođen  protiv G.a i po nagovoru Kisenkova,Šepilova i Ankina je dao izjavu,a sa njima se u međuvremenu posvađao i napustio posao.</span>
</p>
<p class="p6"></p>
<p class="p6">
<span>Potvrdom o privremenom oduzimanju predmeta UP PJ Nikšić od 08.10.2010.godine navedeno je da je od G. N.a privremeno oduzeto šest boca od po 1,5 litara zelene tečnosti,a potvrdom o vraćanju privremeno oduzetih predmeta od 14.10.2010 godine navedeno je da su iste boce vraćene V S .</span>
</p>
<p class="p6"></p>
<p class="p6">
<span>Imajući u vidu navedene dokaze, a posebno jasno i određeno  kazivanje svjedoka B  M  , sud je na nesumnjiv način utvrdio da je okrivljeni, dana 08.10.2010.godine u Nikšiću,u krugu preduzeća „Rudnici Boksita“ AD Nikšić,na površinskom kopu Zagrad, u namjeri da sebi pribavi malu protivpravnu imovinsku korist,oduzeo 6 flaša od po 1,5 litara dizel goriva, u ukupnoj vrijednosti od 9,9o eura,vlasništvo  preduzeća „Rudnici Boksita“ AD Nikšić,na način što je iste sakrio ispod kombinezona i prošao kapiju kruga preduzeća,gdje su ga radnici obezbjeđenja zaustavili,vratili u prijavnicu i pretresli,a kojim radnjama je ostvario sva bitna obilježja krivičnog djela sitna krađa, utaja i prevara iz čl.246.st.1. KZ, jer je očigledno da je okrivljeni preduzimajući radnje opisane izrekom presude postupao sa namjerom da sebi pribavi malu protivpravnu imovinsku korist.U odnosu na počinjeno krivično djelo okrivljeni je postupao sa direktnim umišljajem, bio je svjestan svog djela i htio njegovo izvršenje. </span>
</p>
<p class="p6"></p>
<p class="p6">
<span>Sud je cijenio odbranu okrivljenog da je navedenom prilikom postupao po dogovoru sa P  G  da provjere radike obezbjeđenja  pa je istu  odbio kao neosnovanu i smišljenu u cilju izbjegavanja njegove krivično pravne odgovornosti,jer da je taj dogovor zaista i postojao okrivljeni bi odmah to saopštio  radnicima i ne bi ostao bez posla.</span>
</p>
<p class="p6"></p>
<p class="p6">
<span>Takođe, iz istih razloga sud je odbacio iskaz svjedoka P  G  kao neobjektivan i dat sa očiglednom namjerom da se okrivljenom olakša položaj u predmetnom krivičnom postupku u dijelu u kome je imenovani svedok naveo da se sa okrivljenim dogovorio da provjere radnike obezbjeđenja, a kasnije kada su isti radnici okrivljenog zaustavili i pretresli,on nije reagovao niti pomenuo navodni dogovor.</span>
</p>
<p class="p6"></p>
<p class="p6">
<span>Prilikom odlučivanja o krivičnoj  sankciji, sud je na strani okrivljenog u smislu čl.42. KZ, kao olakšavajuće okolnosti cijenio da je oženjen,nezaposlen, lošeg imovnog stanja, te  raniju neosuđivanost utvrđenu na osnovu izvoda iz kaznene evidencije na ime okrivljenog,dok otežavajućih okolnosti sud nije našao. Imajući uz navedeno u vidu i stepen društene opasnosti učinjenog krivičnog djela i krivične odgovornosti okrivljenog kao izvršioca sud je mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem, uz prijetnju kaznom zatvora u trajanju od dva mjeseca, i rokom provjeravanja od 1 godine na okrivljenog u dovoljnoj mjeri uticati da ubuduće ne vrši krivična djela čime će u potpunosti biti ostvarena svrha izricanja uslovne osude iz čl.52. KZ, a u okviru opšte svrhe izricanja krivičnih sankcija iz čl.4.st.2. KZ.</span>
</p>
<p class="p5"></p>
<p class="p6">
<span>Pošto je okrivljeni oglašen krivim, sud ga je obavezao da na ime troškova krivičnog postupka – paušala uplati iznos od 30,oo eura koji iznos </span>
</p>
<p class="p5">
<span>je srazmjeran trajanju i složenosti krivičnog postupka, imovnim prilikama optuženog shodno čl.229.u vezi čl.226. ZKP-a.</span>
</p>
<p class="p5"></p>
<p class="p6">
<span>Sa svega izloženog, a na osnovu čl.374. ZKP-a odlučeno je kao u izreci presude.</span>
</p>
<p class="p9"></p>
<p class="p9">
<span> OSNOVNI SUD U NIKŠIĆU, dana  14.05.2012.godine.</span>
</p>
<p class="p9"></p>
<p class="p9"></p>
<p class="p9"></p>
<p class="p5">
<span>            Zapisničar,                                                         SUDIJA</span>
</p>
<p class="p9">
<span>Krištof Stanka,s.r.                                        Babović Dragan ,s.r.</span>
</p>
<p class="p9"></p>
<p class="p9">
<span>		Za tačnost otpravki tvrdi i ovjerava službenik suda.</span>
</p>
<p class="p9"></p>
<p class="p9"></p>
<p class="p9">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog suda Višem sudu Podgorici.</span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11">
<span>                                        </span>
</p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p15"></p>
<p class="p15"></p>
<p class="p5">
<span>D-na,14.05.2012.god</span>
</p>
<p class="p5">
<span>  Presudu dostaviti:</span>
</p>
<p class="p16">
<span class="s5">-​&nbsp;</span><span>ODT-u Nikšić,</span>
</p>
<p class="p16">
<span class="s5">-​&nbsp;</span><span>Braniocu okrivljenog,</span>
</p>
<p class="p16">
<span class="s5">-​&nbsp;</span><span>Okrivljenom,</span>
</p>
<p class="p16">
<span class="s5">-​&nbsp;</span><span>U spise.                                                               </span><span class="s1">SUDIJA</span>
</p>
<p class="p5"></p>
<p class="p10"></p>
<p class="p11"></p>
<p class="p17"></p>
<p class="p17"></p>
<p class="p17"></p>
<p class="p18"></p>
<p class="p19"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-indent:-1.375in;margin-left:1.375in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Times New Roman;font-weight:bold;}
.s3{font-family:Arial;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>Posl.br.K. 129/12/11</span>
</p>
<p class="p1">
<span>U IME CRNE GORE!</span>
</p>
<p class="p3"></p>
<p class="p3">
<span>	Osnovni sud u Kotoru, kao nadležni prvostepeni krivični sud po sudiji  Momirki Marović, uz učešće zapisničara Ana Marije Petković, u predmetu protiv okrivljenih R S  i T M, zbog krivičnog djela nasilničkog ponašanja iz čl.399. i krivičnog djela teške tjelesne povrede iz čl. 151. stav 1.Krivičnog zakonika, koji se vodi po optužnici ODT iz Kotora Kt.br.821/10 od 08.04.2011 godine, nakon glavnog i javnog pretresa  održanog dana 05.06.2013 godine u prisustvu zastupnika tužbe Jovanke Čizmović, zamjenice ODT Kotora, okrivljenih, njihovog branioca advokata Ž A i oštećenog P D, donio je i javno objavio dana 07.06.2013 godine  sledeću, </span>
</p>
<p class="p3">
<span>					 </span>
</p>
<p class="p1">
<span>P R E S U D U</span>
</p>
<p class="p4"></p>
<p class="p3">
<span>	1. Okrivljeni R S  od oca R i majke D, rodjene P, rodjenog  godine u K, stalno nastanjenog u K, Š broj 98, državljanina CG, privatnika, oženjenog, oca dvoje djece, sa završenom SSS, srednjeg imovnog stanja, osuđivanog  presudom Opštinskog suda Kotor K.146/83 od 10.10.1983.g., zbog dva krivična djela ugrožavanja saobraćaja iz čl. 185.st. 3. u vezi st. 1. KZ SRCG, izrečena mu jedinstvena  kaznu zatvora u trajanju  od 75 dana, uslovno na dvije godine,  presudom Opštinskog suda Herceg Novi K.113/86 od 08.12.1986.g. koja je preinačena presudom Okružnog suda u Titogradu Kž.br.136/87 od 13.04.1987.g. zbog krivičnog djela ugrožavanja saobraćaja iz čl. 185. st.1. KZ SRCG, osudjen na kaznu zatvora u trajanju od 30 dana uz mjeru bezbijednosti zabrane upravljanja motornim vozilima "B" kategorije u trajanju od četiri mjeseca i presudom Osnovnog suda Herceg Novi K.br.49/07 od 13.05.2008.g. zbog krivičnog djela izazivanja opšte opanosti iz čl. 327.st.4. u vezi st. 1. KZ, osudjen na novčanu kaznu u iznosu od 1.200 eura, takodje mu je rješenjem Opštinskog suda Kotor Km.br.13/82 od 25.01.1983.g. izrečena mjera pojačanog nadzora od strane Socijalnog staranja, protiv kojeg se ne vodi postupak za drugo krivično djelo.</span>
</p>
<p class="p4"></p>
<p class="p3">
<span>	2. Okr. T M od oca V i majke R, rodjene K, rodjenog  godine u K, stalno nastanjenog u K, Sv. V 3/1, državljanina CG, zaposlenog, neoženjenog, sa završenom SSS, srednjeg imovnog stanja, ranije neosuđivanog, protiv kojeg se navodno ne vodi postupak za drugo krivično djelo.</span>
</p>
<p class="p4"></p>
<p class="p1">
<span> Krivi   su </span>
</p>
<p class="p3"></p>
<p class="p3">
<span class="s1">	</span><span>Što su</span><span class="s2"> </span><span>dana 19. 12. 2010. godine, u ugostiteljskom objektu "Y S" u K,  primjenom nasilja nad oštećenim P D i Z M, ugrozili spokojstvo gradjana  i remetili javni red i mir, na način  što  je prvookrivljeni R prišao stolu za kojim je sjedio oštećeni P i glavom ga  udario u predjelu čela od kojeg udarca je pao na pod, nakon čega se u tuču umiješao i drugookrivljeni T koji zajedno sa prvookrivljenim udara oštećenog rukama i nogama u predjelu glave, a kada im je u namjeri da ih razdvoji prišao Z M, istom zadali nekoliko udaraca u predjelu glave i tijela, kojom prilikom je oštećeni P D zadobio lake tjelesne povredu u vidu izbijenog I i II gornjeg lijevog sjekutića sa krvarenjem iz desni u tom predjelu, i lake tjelesne povrede u vidu  nagnječenja lijeve polovine čeonog predjela sa krvnim podlivom kože u lijevoj polovini čeonog predjela promjena 7x6 cm, nagnječenja lijevog jagodičnog predjela sa krvnim podlivom kože u lijevom jagodičnom predjelu promjera 5x4 cm, nagnječenja desnog jagodičnog predjela sa krvnim podlivom kože u desnom jagodičnom predjelu, nagnječenja desnog oka i predjela oko desnog oka sa krvnim podlivom kože oba kapka desnog oka i sa krvnim podlivom režnjače desnog oka, krvnog podliva kože u desnoj polovini potiljačnog predjela i nagnječenja nosa sa krvarenjem iz nosa, a oštećeni M Zoran lake tjelesne povrede u vidu nagnječenja desne polovine tjemenog predjela sa dvije nagnječno-razderne rane u desnoj polovini tjemenog predjela, dužine 7cm i 1 cm, sa krvnim podlivom okolne kože u desnoj polovini tjemenog predjela, nagnječenja lijevog jagodičnog predjela sa krvnim podlivom kože u lijevom jagodičnom predjelu, nagnječenja predjela oko lijevog oka sa krvnim podlivom kože u predjelu lijevog oka, nagnječenja potiljačnog predjela sa krvnim podlivom kože u potiljačnom predjelu, nagnječenja lijeve ušne školjke i lijevog zaušnog predjela sa krvnim podlivom kože u lijevom zaušnom predjelu, nagnječenja desnog zaušnog predjela sa krvnim podlivom kože u desnom zaušnom predjelu i nagnječenja lijeve polovine grudnog koša, pri čemu su bili uračunljivi, svjesni značaja svog djela i njegove zabranjenosti a čije izvršenje su htjeli</span>
</p>
<p class="p3">
<span>	- čime su kao saizvršioci učinili krivično djelo nasilničkog ponašanja iz čl.399 Krivičnog zakonika. </span>
</p>
<p class="p3"></p>
<p class="p3">
<span>	Pa  sud  okr. R S,  na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 52, 53 i 54 KZ-a i čl. 368 i 374 ZKP-a izriče</span>
</p>
<p class="p1">
<span>USLOVNU OSUDU</span>
</p>
<p class="p4"></p>
<p class="p3">
<span>	Kojom utvrđuje kaznu zatvora u trajanju od šest mjeseca i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p3"></p>
<p class="p3">
<span>	Pa  sud  okr. T M,  na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 45, 46, 52, 53 i 54 KZ-a i čl. 368 i 374 ZKP-a izriče</span>
</p>
<p class="p1">
<span>USLOVNU OSUDU</span>
</p>
<p class="p4"></p>
<p class="p3">
<span>	Kojom utvrđuje kaznu zatvora u trajanju od četiri mjeseca i istovremeno određuje da se kazna neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo.</span>
</p>
<p class="p3">
<span>	 </span>
</p>
<p class="p3">
<span>	Dužni su okrivljeni na ime  troškova krivičnog postupka solidarno platiti iznos od 253,00  eura,  kao i na ime sudskog paušala iznos od po 80 eura, a sve u roku od 60 dana od dana pravosnažnosti presude, na žiro račun br.832-16-52, u korist Budžeta Crne Gore pod prijetnjom prinudnog izvršenja, a dokaz o uplati dostaviti krivičnoj pisarnici ovog suda sa pozivom na broj K.129/12/11.</span>
</p>
<p class="p3"></p>
<p class="p3">
<span>	Oštećeni P D</span><span class="s1"> </span><span>i Z M se sa imovinsko pravnim zahtjevom upućuje na parnicu.</span>
</p>
<p class="p3"></p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p3">
<span>	ODT iz Kotora podnio je sudu optužnicu protiv okr. R S  i T M  stavljajući im na teret krivično djelo nasilničkog ponašanja iz čl.399. i krivično djelo teške tjelesne povrede iz člana 151. stav 1. Krivičnog zakonika. Međutim, kako se u međuvremenu počeo primjenjivati novi Zakonik o krivičnom postupku, to se podnijeta optužnica imala smatrati optužnim predlogom i postupak se vodio po odredbama koje važe za skraćeni postupak. </span>
</p>
<p class="p3"></p>
<p class="p3">
<span>	U završnoj riječi zastupnik tužbe, je imajući u vidu nalaz i mišljenje vještaka medicinske struke, precizirala činjenični opis i pravnu kavlifikaciju djela na način što je okrivljenima stavila na teret nasilničko ponašanje iz čl. 399 Krivičnog zakonika, obzirom da je utvrdjeno da je ošt.  P D kritične prilike zadobio lake tjelesnu povredu. </span>
</p>
<p class="p3"></p>
<p class="p3">
<span>	U svojoj odbrani pred istražnim sudijom okr. R S je iskoristio svoje zakonsko pravo i branio se ćutanjem. Na  glavnom pretresu je objasnio da je kritičnog dana bila, inače, njegova slava, a u lokalu koji drži duži niz godina je bilo gostiju, među kojima i njegovi prijatelji. Nalazio se za stolom zajedno sa V B  i suprugom M kada je poslije 21 čas u lokal ušao P koga zna od ranije, sa još jednim licem, za koje je kasnije saznao da se preziva Zoran, i bili su u vidno alkoholisanom stanju. Prilikom prolaska kroz lokal javili su mu se i produžili prema visećem stolu. Nakon kraćeg vremena vidio je kako se P penje na barsku stolicu, rukama se vješa za rasvjetu koja se nalazila na gipsanoj ploči, pa je konobaru T M  rekao da opomene P da to ne radi. T ga je opominjao više puta, međutim P nije htio da posluša, a za to vrijeme Zoran je bio korektan, pa je čak pokušavao P da spusti sa stolice. Kada je vidio da će nastati problem odlučio je da suprugu odvede kući i upravo kada su krenuli, začula se iz sredine lokala neka lomljava i nastala je gužva oko P, a odmah do njega je bio i M. Zbog svega što se dešavalo ostali gosti su krenuli da izlaze iz lokala, tako je izašao i on sa suprugom, ali se vratio. U lokalu, kada se vratio, je vidio P koji je bio krvav po licu i koji je sve staklene predmete koje je našao u lokalu bio pobacao upravo prema glavnom izlazu, a vidio je kako su se gosti, koji nisu uspjeli da izađu, sabili prema gornjem dijelu šanka odnosno kuhinje. Odmah  pored P je bio i M i vidio je da je konobar T pokušavao da ih smiri, ali u tome nije uspijevao i čak je bio pogođen jednim predmetom u grudi, ali nije reagovao, niti im se približavao, jer zapravo u tom momentu niko nije mogao ni da priđe zbog toga što su gađali tim predmetima. U međuvremenu je njegova supruga ušla ponovo u lokal i vukla ga da izađe napolje što je on i učinio, a zatim su i ostali gosti, kao i P i M izašli ispred lokala. Vidio je da je P prišao J N  sa namjerom da ga smiri i objasni da takvo ponašanje nije u redu, međutim P ga je udario stisnutom pesnicom u predjelu glave od kog udarca je ovaj pao, a zatim je naišao crveni golf sa kojim su P i M napustili lice mjesta. Objašnjavao je da je ispred lokala P pokušavao i njega da udari, zapravo je pokušavao prema svakome ko mu je htio prići, međutim nije ga udario, niti je on P pokušavao da uzvrati. Kritične večeri je dva puta izlazio, pa ulazio u lokal, vidio je kada je nastala gužva oko P, međutim P je odmah počeo sa bacanjem čaša, flaša, pepeljara tako da mu niko nije mogao prići. U tom momentu nije vidio da je P bilo ko udarao, a tačno je da je, kada se vratio u lokal, vidio P da je povrijeđen odnosno krvav, međutim oko njega nije bilo ni jedno lice. Vidio je T da je stajao u gornjem dijelu šanka i kako je pokušavao da smiri P riječima, međutim nije mu prilazio i tada je vidio momenat kada je P prema T bacio stakleni predmet koji ga je pogodio u grudi. Objasnio je da on kritične prilike nije prilazio stolu P i M, ali da je u toku prethodnog boravka u lokalu, njegovom stolu  P prilazio više puta, čak im poslao piće, a takođe i on njemu za njegov sto. P je kritične prilike obilazio još nekoliko stolova gdje se zadržao kraće vrijeme,  a kad bi se vratio kod svog stola to je uglavnom bilo kad bi se penjao na stolicu. Od jačine muzike nije čuo što je P pričao sa ljudima kojima je prilazio, ali ih je po njegovom mišljenju uznemiravao, jer nikome nije bilo svejedno da mu prilazi gost u alkoholisanom stanju. Dok su bili u lokalu nije vidio da je povrijeđen V koji je sjedao za njegovim stolom, ali kada su izašli van lokala V mu se požalio da je povrijeđen u predjelu potiljka. Na kraju je izjavio da je njegova supruga kritične prilike insistirala da izađu iz lokala, a potom i ušla za njim da bi ga izvukla napolje, pogotovo što u posljednje dvije godine ima srčanih problema, pa je pokušavala da ga odvoji od ove situacije. </span>
</p>
<p class="p3"></p>
<p class="p3">
<span>	U svojoj odbrani pred istražnim sudijom okr.  M je takodje iskoristio svoje zakonsko pravo i branio se ćutanjem. Na glavnom pretresu okrivljeni T je izjavio da je kritične prilike bio na svom radnom mjestu konobara i vidio je kada su u lokal došli oštećeni koji su bili u vidno pijanom stanju i od njihovog dolaska ih je pet, šest puta upozoravao na ponašanje odnosno da se ne penju na stolicu. Sjećao se da se zapravo jedan od njih penjao, vješao i lomili su inventar. U jednom trenutku je nastala gužva, ali nije mogao da se izjasni povodom čega i nije se mogao izjasniti da je vidio da je bilo nekog fizičkog kontakta između oštećenih i drugih lica. Vidio je R da je prethodno sa suprugom bio u lokalu, zatim da su pošli prema izlazu nakon čega se R vratio, ali se situacija u lokalu bila smirila i potom su svi izašli ispred lokala. Ispred lokala je vidio momenat kada je P jednog momka koji se zove Nole udario šakom, da se ovaj čak zateturao i oslonio o zid da ne padne. Objasnio je da je oštećene opominjao u lokalu zbog lomljenja čaša, nakon čega su mu dosađivali da pusti neku pjesmu koju zapravo i nisu imali u lokalu. On je tražio od P da se spusti sa stolice i radi njegove bezbijednosti jer se radilo o barskoj stolici koja je visočija i vješao se o plafon, gdje se nalaze gipsane ploče. U momentu kada je nastala gužva u lokalu tu se nisu nalazili R i njegova supruga jer su već bili krenuli prema izlazu, međutim on je pokušavao da razdvoji P i neke momke, ali im nije mogao ni prići. Nije vidio povrede kod P, jer je u lokalu bilo mračno, a u toj gužvi je njega pogodila flaša u grudi, međutim nije znao ko je tu flašu bacio. Na kraju je izjavio da je lokal nakon izlaska P i M ostao sav izlomljen, odnosno slomljeno je staklo, neke stolice, a čak su i neke pločice pukle od bačenog stakla, te da su zapravo čitav događaj u lokalu izazvali upravo oštećeni P i M. </span>
</p>
<p class="p3"></p>
<p class="p3">
<span>	U dokaznom postupku koji je proveden radi rasvjetljenja činjeničnog stanja i krivice okrivljenih sud je sproveo sledeće dokaze: saslušao oštećene P D i Z M , svjedoke V B N O, M I, V Ž i J G, na saglasan predlog stranaka pročitao iskaze svjedoka D M, B O, P R i J N, pročitao službenu zabilješku UP PI Kotor od 19.12.2010 godine, izvještaj ljekara specijaliste JZU Opšta Bolnica Kotor od 20.12.2010 godine, izvještaj ljekara HMP od 19.12.2010 godine i 20.12.2010. godine, izvještaj ljekara specijaliste SB "Vaso Ćuković" Risan od 20.12.2010. godine (dva primjerka), izvještaj ljekara HMP od 19.12.2010. godine (dva komada), izvršio uvid u stomatološki karton-prepis O.S.Dr V na ime P D, pročitao nalaz i mišljenje sudskog vještaka medicinske struke Dr K N Ki. 373/10 od 24.02.2011. godine, saslušao vjetaka na galvnom pretresu održanom dana 14.03.2013 godine i dana 12.04.2013 godine te pročitao izvod iz KE UP PI Kotor broj 2305 od 03.06.2011. godine i broj 2504 od 03.06.2011. godine. </span>
</p>
<p class="p3"></p>
<p class="p3">
<span>	Svjedok-oštećeni P D je izjavio da je kritične prilike otišao u kafić "D S" sa drugom Z, da je bilo  puno gostiju i za jednim od stolova je sjedao gazda objekta S sa svojom ženom i V i atmosfera je bila prijatna. U jednom trenutku su čak dobili čašćenje od gazdinog stola, a nakon sat i po sjedanja do njega je došao S i nešto ga pitao. Nije shvatio što ga pitao, a vidjelo se da je okrivljeni S bio u pijanom stanju, jer je slavio slavu, i u sljedećem trenutku okrivljeni S ga je udario u glavu, tačno u čelo. Nije znao šta se dešava osim da mu je procurila krv iz nosa i malo je poklekao i kada je vidio da okrivljeni S neće da odustane morao je da se brani, pa su  počeli da se guraju i pali su, a onda je pritrčao okrivljeni T koji je bio konobar i zadao mu nekoliko udaraca dok je bio na podu. Udarao ga je nogom u glavu nekoliko puta nakon čega su se priključili neki nepoznati gosti lokala, a zatim i V B koji je smirivao situaciju i pokušao da ih razdvoji. Dok se koprcao osjetio je kako ga nešto tvrdo udara po vilici, nije znao da li je to bilo od strane okrivljenog R ili okrivljenog T, ali tada mu je razbijen zub i most. Tada je u lokal pristigao i D koji je sa još nekim nepoznatim momcima uspio da ih razdvoji i odmah su njega i Z odveli u Dom zdravlja D. Izjavio je da nije tačno da je bio pijan i nije tačno da je pravio nered odnosno da se peo na barsku stolicu i kačio o ukrasnu ogradu balkona u lokalu. Do kritičnog događaja sa okrivljenim je imao korektne odnose i nije mu poznato zašto je ovo napravio, a vjerovatno ne bi da je bio trijezan. Objasnio je da je u dijelu lokala gdje su on i Z sjedjeli bilo još desetak gostiju pored stola gdje je sjedao okrivljeni R sa svojim prijateljima, da je sto okrivljenog R bio udaljen nekih 2 m od njegovog stola, a on i Z nisu pravili nikakve probleme u lokalu, ni gostima, ni gazdi. Izjavio je da je tačno da je bilo bačenih čaša u lokalu, ali mu nije bilo poznato ko je te čaše bacio, te da on i M nisu ušli u lokal u alkoholisanom stanju, već su tamo popili par pića, sjedali su za stolom sa visočijim stolicama, ali se on nije peo ni na kakvu stolicu. Sto za kojim su on i M sjedali je pao, ali mu nije bilo poznato da li je i slomljen, nije mu poznato lice pod imenom J N, niti da ga je udario. Na kraju je ponovio da ne zna razlog postupanja okrivljenog R kritične prilike, te da njegovo ponašanje nije moglo izazvati takvu reakciju okrivljenog R, da istog zna od ranije te da sa njim nikada nije dolazio u bilo kakav sukob. Pridružio se krivičnom gonjenju i postavljao je imovinsko pravni zahtjev.</span>
</p>
<p class="p3"></p>
<p class="p3">
<span>	Svjedok-oštećeni Z M je izjavio da je sa P došao u predmetni kafić potpuno trijezan da popiju kafu i sačekaju D, a zatim sa njim pođu dalje. Kada su došli u kafić P se pozdravio sa gazdom, njegovom suprugom i prijateljima i on je učinio to isto iako mu nisu bili poznati. Sjeli su za svoj sto i naručili piće, a ubrzo je stiglo i čašćenje od gazdinog stola, a dva put je prilazio i pričao sa njima V, koji je bio ljubazan i rekao mu da pozdravi oca, kada mu je objasnio čiji je sin. Nakon toga je  uslijedio dolazak  okr. R koji je  nešto pričao sa P, da bi ga u jednom trenutku udario glavom o glavu od čega je P prokrvario, pa su se pogurali i pali. Skočio je da brani P, kada se uključio okrivljeni T,  i u toj gužvi je i sam  dobio više udaraca. Nije se mogao izjasniti ko mu je zadao udarce, jer su se osim okrivljenih uključili i neki nepoznati gosti. Objasnio je da su napadnuti bez povoda, da nije tačno da je P divljao kroz lokal i da se kačio o ukrasni balkon i peo na visoku barsku stolicu. Nije se sjećao da je okrivljeni T dolazio da opominje P zbog njegovog ponašanja, niti se sjećao da je slomljen sto za kojim su sjedali. U lokalu su se sasvim normalno ponašali i nisu ništa lomili prije nastanka gužve, te mu nije bio poznat razlog napada okrivljenog R na P, pogotovo što nije čuo razgovor koji je tome prethodio, zbog glasne muzike. Van lokala nije vidio da je P nekoga udario, a objasnio je da nije konkretno vidio da je okrivljeni T u lokalu udario njega ili P</span><span class="s1">, </span><span>ali je bio prisutan.</span><span class="s1"> </span><span>Tvrdio je da on i P nisu prilazili drugim stolovima, ali njima jesu u dva navrata, i to samo da se jave P. Pridružio se krivičnom gonjenju i postavljao je imovinsko pravni zahtjev, koji nije precizirao. </span>
</p>
<p class="p3"></p>
<p class="p3">
<span>	Svjedok V B je na glavnom pretresu dana 14.09.2011 godine izjavio da je kritične prilike došao u lokal R koji mu je prijatelj i sjedali su za istim stolom, u jednom momentu su ušli oštećeni koje takođe poznaje od ranije, i po njegovom mišljenju bili su u pripitom stanju. Oštećeni su sjeli nekih dva do tri metra od njihovog stola i bili su nešto veseliji, ali nije primijetio da su išli prema drugim stolovima, niti je vidio da se neko od njih penjao na stolicu. Kada je htio da ode iz lokala uzeo je jaknu i krenuo prema izlazu, kada je čuo da je nastala gužva i doletio je neki predmet koji ga je očešao po glavi, ali on se nije htio vratiti, već je samo otišao. Tvrdio je da se nije vraćao, niti okretao, čak ni kada ga je okrznuo bačeni predmet po glavi. Kada je uzeo jaknu i krenuo da izlazi iz lokala prošao je baš pored stola, gdje su sjedali oštećeni i pozdravio se sa njima, a istovremeno i sa R, a potom je izašao. Posebno je objasnio da, kada se on ustao sa stola, ustao se i R i došli su do stola oštećenih da se pozdrave, međutim nije mu poznato šta se dalje dešavalo, jer je odmah nakon pozdrava krenuo da izlazi i nije se više okretao. Momka po imenu "Nole" je kritične večeri vidio u kafiću, ali ne van lokala i nije čuo da je "Nole" te večeri od bilo koga udaren. Prilikom saslušanja na glavnom pretresu dana 31.01.2013 godinr izjavio je da su se oštećeni nedoličo ponašali, na način što su se penajli na barske stolice i da je konobar prilazio da ih opomene, te daje to bilo dok je još bio u lokalu. Sjećao se da je R slao i piće oštećenima te da kad je napuštao lokal za njim su krenuli i R i njegova supruga. Nakon što mu je ukazano na razliku u iskazu datom na glavnom pretresu u odnosu na raniji iskaz u kojem je naveo da nije vidio da se neko od oštećenih penjao na stolice, objasnio je da je vidio da su se oštećeni peli na barske stolice te da je to istina a da je i on bio kritične prilike pijan pa je moguće da je na ranijem glavnom rpetresu nešto permutovao. </span>
</p>
<p class="p3"></p>
<p class="p3">
<span>	Svjedok D M je izjavio da ga je sat vremena prije kritičnog događaja pozvao mobilnim telefonom P i rekao da ga on i Zoran čekaju u lokalu "Džet ski" da popiju piće. Bio je N i on je po dogovoru došao, a ispred, po izlasku iz kola, je vidio da se dešava nešto čudno. Ljudi su se komešali ispred objekta tako da u gužvi nije ni primijetio Z koji ga je pozvao po imenu i tada se šokirao vidjevši da je sav u povredama i krvav. Ukratko mu je rekao da su on i P napadnuti i da izvede P, zbog čega je i ušao unutra, a kada je ušao, našao je P koji je bio krvav i uznemiren, a pored njega je bio okrivljeni R sa ženom, koji je takođe bio nekako čudan. Izjavio je da je na lice mjesta došao kada je sve bilo završeno tako da mu nije bilo poznato kako je došlo do tuče. Žena od okrivljenog R je smirivala situaciju i vikala da se razmaknu momci koji su se gurali, a on je izveo P a potom se vratio da uzme njegovu i Zoranovu jaknu, nakon čega ih je odveo u Dom zdravlja, jer su krvarili. Kasnije su mu drugovi ispričali da ih je gazda napao bez razloga, a zatim i njegov konobar i neki nepoznati momci. </span>
</p>
<p class="p3"></p>
<p class="p3">
<span>	Svjedok B O  je izjavio da se sjeća da je kritičnog dana bio Nikoljdan, da se nalazio u lokalu  i to u prvom dijelu sa društvom, da je medju njima bio i P R , kada je odjednom iz unutrašnjeg dijela objekta doletjela jedna flaša, da nije vidio ko je istu bacio, i razbila se o ivici ulaznih vrata od lokala. Nakon ovoga čuli su da je u unutrašnjem dijelu nastao neki metež, pa su ustali od stola da vide o čemu se radi medjutim dosta ljudi iz unutrašnjosti je krenulo prema, stvorila se gužva tako da nijesu mogli vidjeti što se baš dogadja u unutrašnjem dijelu. Nakon ovoga izašli su ispred lokala, kada su iz lokala izašli i oštećeni, koje je poznavao iz vidjenja od ranije, čuo je da se J Novo obratio ošt. P sa pitanjem zašto ovo radiš, nakon čega ga je P udario zatvorenom šakom. Objasnio je da on nije znao našto se pitanje J odnosilo, da su oštećni kritične prilike bili u vidno pijanom stanju, da ih je ranije vidio u lokalu jer su bili pred vrata WC-a pa kada je prilazio do WC-a vidio ih je kako se vesele, igrali su pored stola, tako da je vidio i to da su se penjali na barsku stolicu ali sa njima nije imao nikakav kontakt. Preko puta stola oštećenih, takodje pored WC-a, sjedao je okrivljeni a prilikom odlaska u WC nije vidio da je bilo kontakta izmedju okrivljenog i oštećenih. Dalje je naveo da su oni prihvatili Nova kad ga je P udario a da je istovremeno stigao drug od oštećenog koji ih je odvezao svojim vozilom te je obajsnio da je vidio da su oštećeni crveni u licu medjutim nije vidio povrede. Nakon ovoga opet su se vratili u lokal a nakon 15 minuta došla je policija i popisala one koji su bili prisutni u lokalu.  </span>
</p>
<p class="p3"></p>
<p class="p3">
<span>	Svjedok P R je izjavio da je kritične prilike došao sa društvom u lokal koji je već bio pun gostiju, da je vidio da je gazda lokala sa suprugom sjedao pored vrata WC-a, a preko puta njim sa stolom su sjedali i oštećeni, a koje poznaje iz vidjenja. Sa društvom je sjedao u prvom dijelu lokala tako da ne zna što se dogadjalo u tom unutrašnjem dijelu, medjutim dok je prolazio do WC-a vidio je da su oštećeni bili u vidnom alkoholisanom stanju, čak su tražili da im se pušta muzika po njihovoj želji, bili su glasni, i vidio je da se jedan bio popeo i na barsku stolicu. Čuo je da je došlo do neke gužve u lokalu i bačena je flaša koja se polomila nakon čega je krenuo da izlazi kao i drugi gosti u lokalu. Dok je bio van lokala J N, a koga poznaje od ranije, se obratio oštećenom P, riječima u smislu što ti je ovo trebalo a nakon toga ga je ošt. P udario zatvorenom rukom u predjelu glave, nakon čega se J zateturao ali nije pao. Odmah nakon toga došla su dva monka sa vozilom G koji su pokupili oštećene i odveli ih sa lica mjesta . Vratili su se u lokal jer nijesu platili račune a nakon toga je došla policija i legitimisala ih medjutim nije pozivan da daje bilo kakvu izjavu povodom kritičnog dogadjaja.  </span>
</p>
<p class="p3"></p>
<p class="p3">
<span>	Svjedok J N  je izjavio da se sjeća da je kritičnog dana bio N, da se nalazio u predmetnom lokalu, sjedao je za stolom sa V V, odmah pri ulazu u unutrašnji dio lokala, sa desne strane, da su P i B sjedali u prvom dijelu lokala,  te je vidio kada su u taj dio ušla dva lica od kojih je jedan bio upravo oštećeni P koga poznaje od ranije. Vidio je da su pripiti, a misli da su sjedali za stolom koji se nalazio blizu ulaza za WC-e. Objasnio je da je on vidio da su se zapravo ponašali kao pijani ljudi tj, nenormalno, mahali su rukama, peli se na donji dio barske stolice. Nije vidio da ih je neko opominjao jer na to nije obraćao pažnju. Vidio je da je okrivljeni R sjedao za stolom koji je prvi do toaleta sa lijeve strane. U jednom trenutku čuo je prvo pucanje nekog stakla, a onda su se gosti podigli i vidio je da je nastala gužva oko stola gdje su sjedali oštećeni, medjutim ostali gosti su krenuli prema izlazu tako da od gužve nije vidio što se zapravo tamo dogadja. Objasnio je da se on ne može izjasniti oko čega je nastala gužva osim da je nastala oko stola gdje su bili oštećeni.On je isto krenuo prema izlazu lokala i dok je bio van lokala, odnosno baš kod vrata vidio je kada je izašao oštećeni P i on mu se tada obratio riječima "što se svadjaš D, popio si, idi kući" medjutim oštećeni ga je tada udario šakom u predjelu brate, od kog udarca se zateturao medjutim nije regaovao a oštećeni više nije pokušavao da ga udario te je naveo da se zbog tog udarca nije javljao ljekaru jer i nije imao povredu od toga. Vidio je da je oštećeni P ima crvenilo na licu dok se oštećenog Zorana i ne sjeća van lokala tj. ne sjeća se da ga je vidio.  Dalje je naveo da okrivljene nije vidio van lokala. Brat ošt. P mu se zapravo izvinuo zbog toga što ga je oštećeni udario kritične prilike. Naveo je da  da poznaje oštećenog od ranike, da ga zna kao dobrog i finog momka te da smatra da ne bi ništa uradio da nije bio pod uticajem alkohola. Naveo je da povremeno svrati u ovaj lokal na piće i da koliko mu je poznato ranije tamo nije bilo tuča.</span>
</p>
<p class="p3"></p>
<p class="p3">
<span>	Svjedok N O je izjavio da je kritične prilike sa svoj tri druga Ivanom M, R P i O L bio u ugostiteljskom objektu Yet ski, da su sjedali ispred lokala u zasatkljenoj terasi i u jednom momentup čuo je lom u samom objektu i gužvu koja je bila u samomo lokalu. Sa mjesta gdje se on nalazio nije mogao da vidio što se dešavalo u samom lokalu, niti je vidio da se bilo ko bije, niti je vidio da je bilo ko povrijedjen ali čula se gužva u samom lokalu zbog čega je sa drugovima izašao ispred lokala a kad se sve smirilo nakon 4-5 minuta ušao je ponovo u lokal o platili su račun nakon čega je došla policija, uzela im podatke i napustili su lokal. Objasnio je da je kritične prilike pio alkohol i da se sada ne može sjetiti da li je kritične prilike u lokalu bio T M kao ni R S.</span>
</p>
<p class="p3"></p>
<p class="p3">
<span>	Svjedok M I je izjavio da je kritične prilike bio sa društvom u lokalu "Y S" u Doborti, i to sa N O, R P i O L da su sjedali na terasi koja je zastaklenjena ispred samog objekta i pili su alkohol. U jednom momentu čuo je u unutrašnjosti lokala lomljavu i gužvu ali sa mjesta na kome se nalazio nije mogao da vidio šta se dešava u samom lokalu. Zbog gužve sa drugovima je izašao iz lokala i ta gužva je po njegovoj procjeni trajala 3-4 minuta a nakon toga su se vratili za njihov sto, popili piće, platili račun i tad je došla policija i uzela im podatke. Nije vidio da je bilo ko povrijedjen za vrijeme dok je bio u lokalu i ispred loala te je naveo da je bio pijan pa se ne može sjetiti da li je kritične prilike vidio bilo oštećene bilo okrivljene jer nije obraćao pažnju. Dalje je naveo da svrati na piće u predmetni lokal i da nije čuo da u tom lokalu izbijaju tuče.</span>
</p>
<p class="p3"></p>
<p class="p3">
<span>	Svjedok Ž V, po zanimanju stomatolog, je naveo da iz stomatološkom kartona proizilazi da je pacijent P D prvi put kod njega u ordinaciju došao 19.01.2012 godine i da mu on odmah tada nije uzeo status svih zuba jer se u prkasi dešava da se pacijent pojavi zbog neke hitne intervencije a ne zna se da li će postati stalni pacijent pa zbog toga ne zna status svih zuba kod istog. Koliko se sjećao nakon ovoga ošt. P je izvadio 10 zuba a u kartonu je naveden datum kada su pojedinačno valjeni i koji zubi. Dalje je objasnio da se ne može sada sjetiti da li je istom izvadio korjene zuba prvog i drugog gornjeg lijevog sjekutića ali da je tačno da jeste izvadio korjene prvog i drugog sjekutića ali se ne može sjetiti da li je to bilo iz gornje ili donje vilice ili sa desne strane gornje vilice. Naveo je da se ne može izjasniti ni nakon uvida u karton istog da li je njegov pacijent P imao prvi i drugi gornji lijevi sjekutić odnosno korjene istog, da je moguće da se prilikom sačinjavanja stomatolškog kartona pokreda greška u označavanju zuba pacijenata te da se u spisima nalazi prepis stomatološkog kartona a da se sa sigurnošću ni u original istog ne bi moglo utvrditi da li je P ima prvi i drugi gornji sjekutić odnosno korjene istih. Dalje je naveo da se u kartonu prvi i drugi gornji lijevi sjekutić označajavaju sa brojevima 21 i 22.</span>
</p>
<p class="p3"></p>
<p class="p3">
<span>	Svjedok J G je izjavio da je kritičnog dana i to 19.12. 2010.godine on bio ljekar koji je radio u hitnoj pomoći Doma zdravlja Kotor i upravo tog dana u 22,15 časova mu se javio pacijent P D radi ukazivanja pomoći i on je sačinio izvještaj na ime P D tog dana. Prilikom prijema pacijenta i nače, a i u konkretnom slučaju evidentira sve povrede, a takodje evidentira našto se sam pacijent žali. Nakon što je izvršio uvidu izvještaj ljekara koji je sam sačinio dana 19.12.2010.godine na ime P D,čita isti u dijelu u poslednjem pasosu gdje piše " nedostaje više zuba u vilici, ali u desnima na mjestu nedostajućeg prvog i drugog sjekutića lijeve strane gornje vilice tragovi krvi "i objašnjava: da je kritične prilike kod pacijenta P D utvrdio da  kod istog nedotaje više zuba u vilici, a što se tiče prvog i  rugog sjekutića lijeve strane gornje vilice naznačio je da je na tom mjestu primjetio tragove krvi i upravo zbog toga uputio pacijenta da se javi stomatologu. Naveo je da on ne može da se izjasni na okolnost da li prije nego što se pacijent javio u hitnu službu da li su ta dva zuba neposredno prije toga i izbijena, odnosno slomljena jer on nema dovoljno znanje iz te oblasti, i smatra da se na ove okolnosti može izjasniti ljekar stomatolog te da on nije imao ni potrebnu opremu da to ispituje. Objasnio je da obzirom da je u izvještaju naveo  da su na tom mjestu kod P D postojali tragovi krvi, da se u tom slučaju nije radilo o trenutnom i obilnom krvarenju, već samo o tragovima krvi koje je naznačio u izvještaju. Dalje je obajsnio da se sada nakon dvije ipo godine od izvršenog pregleda on ne može sjetiti da li su se desni pacijenta P D, gdje je konstatovao tragovi krvi, a na mjestu gdje su nedostajali prvi i drugi sjekutić lijeve strane gornje vilice razlikovale od mjesta desni istog, gdje su nedostajali drugi zubi. Naveo je da je moguće da su tragovi krvi na mjestu gdje su nedostajali prvi i drugi sjekutić lijeve strane gornje vilice, mogli nastati i od neke druge povrede, a ne samo od odstranjivanja ova dva zuba. </span>
</p>
<p class="p3"></p>
<p class="p3">
<span>	Iz službene zabilješke UP PI Kotor od 19.12.2010. godine je konstatovano da je sastavljena povodom tuče u ugostiteljskom objektu "Džet ski" u Dobroti. Izlaskom na lice mjesta na podu je primijećena veća količina polomljenog stakla, kao i tragova krvi, a u objektu je zatečen konobar M T koji je objasnio da su se u objektu pogurali neki momci, nakon toga su od strane dežurne službe Hitne pomoći obaviješteni da su sa zadobijenim povredama primljeni P D i M Z, koji su im u razgovoru objasnili da su se nalazili u ugostiteljskom objektu "Džet ski", te da je u jednom momentu S R glavom udario P D, nakon čega ne znaju ko ih je sve tukao.</span>
</p>
<p class="p3"></p>
<p class="p3">
<span>	Iz izvještaja ljekara HMP od 19.12.2010. godine proizilazi da se P D javio u tu Ustanovu zbog zadobijenih povreda, iste su konstatovane i dat uput u Specijalnu bolnicu R i predložen pregled stomatologa. Takođe je konstatovano da se zbog zadobijenih povreda istog dana u tu Ustanovu javio i Z M , konstatovane su mu povrede i dat uput u Specijalnu bolnicu R. </span>
</p>
<p class="p3"></p>
<p class="p3">
<span>	Iz izvještaja ljekara specijaliste JZU Opšta Bolnica Kotor od 20.12.2010. godine je konstatovano da se D Pjavio u tu Ustanovu u ambulantu oftalmologa zbog udarca po lijevom oku i navedena je dijagnoza na latinskom jeziku. </span>
</p>
<p class="p3"></p>
<p class="p3">
<span>	Iz izvještaja ljekara specijaliste Specijalne bolnice "Vaso Ćuković" Risan od 20.12.2010. godine je konstatovano da se P D javio u tu Ustanovu zbog povrede lica i poglavine, da mu je data terapija i otpušten je na kućno liječenje. Takođe je konstatovano da se  u navedenu Ustanovu javio Z M, da su mu konstatovane povrede i data terapija.</span>
</p>
<p class="p3"></p>
<p class="p3">
<span>	Iz nalaza i mišljenja vještaka medicinske struke dr. K Nutvrdjeno je da je P D kritične prilike zadobio povredu u vidu izbijenog I i II gornjeg lijevog sjekutića sa krvarenjem iz desni u tom predjelu, koju povredu je vještak kvalifikovao kao tešku tjelesnu povredu, kao i povrede u vidu  nagnječenja lijeve polovine čeonog predjela sa krvnim podlivom kože u lijevoj polovini čeonog predjela promjena 7x6 cm, nagnječenja lijevog jagodičnog predjela sa krvnim podlivom kože u lijevom jagodičnom predjelu promjera 5x4 cm, nagnječenja desnog jagodičnog predjela sa krvnim podlivom kože u desnom jagodičnom predjelu, nagnječenja desnog oka i predjela oko desnog oka sa krvnim podlivom kože oba kapka desnog oka i sa krvnim podlivom režnjače desnog oka, krvnog podliva kože u desnoj polovini potiljačnog predjela i nagnječenja nosa sa krvarenjem iz nosa, koje je vještak kvalifikovao kao lake tjelesne povrede. Navedene povrede nanešene su višekratnim dejstvom tupine aktivno zamahnutog mehaničkog oruđa u što bi spadalo stisnuta pesnica, šaka, noga, glava, flaša, čaša, pepeljara i sl. Kod  M Z vještak je utvrdio da je zadobio povrede u vidu nagnječenja desne polovine tjemenog predjela sa dvije nagnječno-razderne rane u desnoj polovini tjemenog predjela, dužine 7cm i 1 cm, sa krvnim podlivom okolne kože u desnoj polovini tjemenog predjela, nagnječenja lijevog jagodičnog predjela sa krvnim podlivom kože u lijevom jagodičnom predjelu, nagnječenja predjela oko lijevog oka sa krvnim podlivom kože u predjelu lijevog oka, nagnječenja potiljačnog predjela sa krvnim podlivom kože u potiljačnom predjelu, nagnječenja lijeve ušne školjke i lijevog zaušnog predjela sa krvnim podlivom kože u lijevom zaušnom predjelu, nagnječenja desnog zaušnog predjela sa krvnim podlivom kože u desnom zaušnom predjelu i nagnječenja lijeve polovine grudnog koša, koje povrede je vještak kvalifikovao pojedinačno i u svom zbiru kao lake tjelesne povrede nanešene višekratnim dejstvom tupine aktivno zamahnutog mehaničkog oruđa u što bi spadalo stisnuta pesnica, šaka, noga, glava, flaša, čaša, pepeljara i sl.</span>
</p>
<p class="p3">
<span class="s1">	</span><span>Prilikom saslušanja na glavnom pretresu održanom dana 14.03.2013 godine vještak medicinske struke je naveo u svemu kod nalaza koji je dao. Objasnio je da</span><span class="s1"> </span><span>doktor u  jednici za HMP u Kotoru dana 19.12.2010.godine  u 22,15 časova  konstatovao  da kod P D  "nedostaje više zuba u vilici, ali u desnima na mjestu nedostajujćeg prvog i drugog sjekutića, lijeve strane gornje vilice,tragovi krvi," te kod imenovanog  izmedju ostalog dijagnitovao obezubljenje  i predložio mu pregled stomatologa. Takodje P D su stomatologu uputili  i doktoru specijalisti ortopedu i neurohirurg Spec. bolnice Risan dana 20.12.2011 godine, kada su kod imenovanog dijagnostikovali izmedju ostalog prelom zuba. Tačno je  da se po pravilu sudsko medicinskog vještačenja sprovodi  samo na osnovu egzatno utvrdjenih medicinskih činjenica, a sudeći po već navedenom opisu - konstataciji ljekara u jednici za HMP, P D su sasvim sigurno predmetnom prilikom izbijeni prvi i drugi gornji lijevi sjekutić. Medjutim, po  jezičkim i matematičkim pravilima  sama rječ "više" označava preko tri. Objasnio je da on ne može da zna što je ljekar u jedinici za HMP mislio kada je konstatovao da P  nedostaje više zuba. U svakom slučaju dva zuba nije više zuba. Dalje je objasnio da iz iskaza oštećenog, u kojem je naveo da je nakon predmetnog dogadjaja bio kod stomatologa, smatrao je da bi poželjno bilo da se pribavi ta medicinsko - stomatološka dokumentacija. U svakom slučaju, bez obzira na činjenicu što se dva izbijena zuba kod muškarca starog  29 godina  i to  prvog i drugog gornjeg lijevog sjekutića tumače po različitim sud. medicinskim doktrinama,  ilil kao  laka ili kao teška tjelesna povreda, u svakom slučaju ta povreda sasvim sigurno pripada grupi tzv. graničnih povreda i u sadejstvu sa svim ostalim povredama koje je P D zadobio kritičnom prillikom, u svom ukupnom dejstvu te povrede predstavljaju tešku tjelesnu povredu. Objasnio je da  konstatacija  da P D " nedostaje više zuba u vilici, ali u desnima na mjestu nedostajućeg prvog i drugog sjekutića lijeve strane gornje vilice, tragovi krvi", upućuju na činjenicu da su navedeni zubi izbijeni predmetnom prilikom. Nije uobičajeno da prilikom pregleda živih povredjenih, se opisuje  nedostajanje pojedinih zuba, pogotovo "staro " nedostajanje. Dalje je naveo da u zavisnosti od lokalizacije preloma i da su bile prelomljene  samo  krunice, u nivou vrata zuba smatra se da je taj zub faktički izbijen. U slučaju kada je prelomljena cjela krunica, tj. zub je prelomljen u predjelu vrata, a teoretski je korjen ostao čitav, neraskliman, prav i zdrav i tada se smatra  da se faktički radi o potpuno izbijenom zubu i naravno da kvalifikacija apsolutno ne uzima u obzir mogućnost, estetske stomatološko-protetske nadogradnje. Osnovno načelo  vještačenja povreda  je da se one kvalifikuju prema svom karakteru, jer  u suprotnom ulazi se u jednu potpuno nedefinisanu sferu - neko hoće da se liječi, neko neće,neko ima strah od zubara  neko nema. </span>
</p>
<p class="p3"></p>
<p class="p3">
<span>	Nakon pribavljanja stomatološkog kartona na ime P Da OSA "Dr V" vještak emdicinske struke je na glavnom pretresu održanom dana 12.04.2013 godine naveo da iz stomatološkog kartona proizilazi da je dr V kod oštećenog konstatovao dana 19.01.2012 godine samo prisustvo korjena gornjeg očnjaka, prvog lijevog gornjeg kutnjaka, drugog lijevog gornjeg kutnjaka, desnog donjeg ppredkutnjaka i desnog donjeg umnjaka. Status ostalih zuba uopšte nije označen, a u planu terapije je predvidjeno vadjenje svih zuba u gornjoj i donjoj vilici i izrada gornje i donje totalne proteze .Nadalje, Dr.l Stom. Ž V  je P D dana 20.1.2012 godine izvadio lijevi donji očnjak,  dana  23.1. 2012 godine, izvadio mu je  korjene  prvog i drugog gornjeg lijevog kutnjaka, dana 24.1.2012 godine izvadio mu je  prvi i drugi donji desni sjekutić, dana 27.1.2012 godine  izvadio mu je korjene donjeg desnog predkutnjaka i donjeg desnog umnjaka. Dana 12. 03.2012 godine P D u su uzeti otisci za gornju i donju protezu, dana 14.3.2012 godine izvršeno je uredjivanje boje  zuba koji će biti na protezi, dana 21.3.2012 godine izvršena je proba  u vosku  i na kraju dana 23.3.2012 godine, P Draganu je predata  gornja i donja totalna proteza.  S obzirom da  je navedeni zubni status uzet 13 mjeseci nakon odigravanja predmetnog dogadjaja, te s obzirom na činjenicu  da taj zubni status nije uzet niti je obilježen  korektno, a s ozbzirom da se u intervencijama  nabrojenih vadjenja zuba, odnosno korijena nalaze i zubi  koji nisu označeni da su postojali dana 19.1.2012.godine, to radi dosezanja medicinske istine predložio je sudu da se na navedene okolnosti  nedostataka  zuba saslušaju i doktor iz hitne pomoći Kotor G J , kao i stomatolog Ž V , ne bi li se na taj način dobili evenentualni egzatni podaci vezani  za tačan broj i tačne zube koji su P D u predmetnom prilikom polomljeni. Naveo je da predmetni stomatološki karton izdat na ime P D , odnosno samo zubni status koji je uzeto dana 19.1.2012 godine  nije korektno označen. Označeni su samo korjenovi zuba koje je već naveo i to 5 korjenova. Za druge zube nije ništa označeno, niti da li postoje, niti da li ne postoje, niti da li su kariozni ili nisu kariozni i slično. Vještak navodi ako zub nedostaje onda se jednostavno krstom prekriži taj zub ili se iznad njega stavio znaka "eks" što u predmetnom stomatološkolm kartonu nije slučaj, indirektno se može zaključiti , s obzirom da je plan terapije bio vadjenje svih zuba radi izrade obje i gornje i donje totalne proteze, da su neki zubi postojali, a da neki nisu postojali u vrijeme uzimanja statusa.   </span>
</p>
<p class="p3"></p>
<p class="p3">
<span>	Iz nalaza i mišljenja vještaka medicinske struke, a imajući u vidu izvještaje ljekara za HMP, kao i iskaze svjedoka-stomatologa i Ž V  i ljekara iz HMP Gorana Jovanovća koji je ukazao pomoć oštećenom P kritične prilike se nije moglo nesumnjivo utvrditi da je kritične prilike oštećeni P zadobio tešku tjelesnu povredu u vidu izbijenog I i II gornjeg lijevog sjekutića sa krvarenjem iz desni u tom predjelu, pa je zamjenik ODT Kotor precizirao činejnični opis i pravnu kvalifikaiju djela i stavio na teret okrivljenim samo krivično djelo nasilničko ponašanje iz čl. 399 Krivičnog zakonika. Imajući u vidu navedeno sud u daljem obrazloženju neće posebno cjeniti iskaze svjedoka stomatologa Ž V  i dr. J G, stomatološki karton te nalaz i mišljenje vještaka medicinske struke u tom djelu. </span>
</p>
<p class="p3"></p>
<p class="p3">
<span>	Iz izvoda iz Kaznene evidencije UP Ispostava Kotor je utvrđeno da je R S ranije osuđivan i to u tri navrata, dva put zbog krivičnih djela iz oblasti saobraćaja, a jednom zbog krivičnog djela protiv opšte sigurnosti ljudi i imovine,  dok je za T M  utvrđeno da ranije nije osuđivan. </span>
</p>
<p class="p3"></p>
<p class="p3">
<span>	Cijeneći sve provedene dokaze pojedinačno i uzajamnoj povezanosti, kao i odnosu na odbrane okrivljenih, sud je utvrdio činjenično stanje opisano u izreci odluke. Krivično pravno ocjenjujući ovako utvrđeno činjenično stanje, sud je našao da su okr. R S i To M, kao saizvršioci učinili krivično djelo nasilničkog ponašanja iz člana 399. KZ.    </span>
</p>
<p class="p3"></p>
<p class="p3">
<span>	Činjenično stanje sud je utvrdio prije svega na osnov iskazu oštećenih, svjedoka D, te pismenih dokaza. </span>
</p>
<p class="p3"></p>
<p class="p3">
<span>	Iz iskaza oštećenog P proizilazi da mu je kritične prilike okrivljeni  R u jednom momentu prišao i udario u glavu, tačnije u čelo nakon čega su počeli da se guraju i pali su, a zatim je pritrčao okrivljeni T koji mu je zadao nekoliko udaraca dok je bio na podu i to nogom u glavu, nekoliko puta. Iskaz oštećenog P potvrdio je svojim iskazom i ošt. Z M, koji je vidio da je, nakon što je prišao njihovom stolu sa V, okrivljeni R udario oštećenog P glavom u glavu, nakon čega se u tuču uključio i okrivljeni T, a u kojoj tuči je potom i on zadobio više udaraca, jer je pokušavao da brani P.</span>
</p>
<p class="p3"></p>
<p class="p3">
<span>	Ovakav iskaz oštećenog P je sud prihvatio jer je isti u saglasnosti sa iskazom oštećenog Z M, svjedoka D te pismenih dokaza u djelu konstatovanih povrede, nalazom i mišljenejm vještaka medicinske struke u pogledu mehanizma nastanka povreda. </span>
</p>
<p class="p3"></p>
<p class="p3">
<span>	Iz iskaza D M je utvrdjeno da je isti nakon što je došao u lokal Yet sky vidio ošt. Z koji je bio u povredama i krvav, da mu je rekao da su on i ošt. P napadnuti te da izvede P iz lokala. Iz njegovog iskasa dalje proizilazi da je u lokalu našao ošt. P koji je bio uznemoren i krvav a da je pored njega bio okrivljeni R, da je izveo ošt. P i odvezao njega i ošt. Z u Dom zdravlja. </span>
</p>
<p class="p3"></p>
<p class="p3">
<span>	Iz izvještaja ljekara za HMP sud je utvrdio koje povrede su kritične prilike zadobile oštećeni a koje je vještak u svom nalazu kvalifikovao kao lake tjelesne povrede, a koje povrede su bliže pobrojane u izreci. </span>
</p>
<p class="p3"></p>
<p class="p3">
<span>	Okrivljeni T i okrivljeni T su potvrdili da je kritične večeri bilo gužve u lokalu, okrivljeni R je čak izjavio da je vidio da je oštećeni P bio povrijeđen odnosno krvav, međutim sud nije prihvatio njihove odbrane u kojima su tvrdili da nisu učestvovali u bilo kakvom fizičkom kontaktu sa oštećenima, jer je to očigledno smišljeno radi izbjegavanja krivice i u suprotnosti je sa iskazima oštećenih. Prednje iz razloga kada se uzme u obzir da su oba okrivljena izjavila da su oštećeni lomili stakla, flaše, čaše i inventar,te da ih je okrivljeni T koji je bio konobar smirivao,te da sa istima nisu imali fizičkih obračuna, za sud je skroz nejasno odakle onda povrede oštećenih,te sud smatra da su upravo ovakve odbrane okrivljenih nepotkrijepljene materijalnim dokazima,a pri činjenici kada se uzme u obzir brojnost povreda oštećenih.</span>
</p>
<p class="p3"></p>
<p class="p3">
<span>	Svjedoci B O , P R , N O, M I i J N su u bitnome saglasno naveli da su kritične prilike bili u prvom djelu lokala, da su u jednom momentu čuli da je u unutrašnjosti lokala došlo do neke gužve, da je bačena flaša,da od gužve nijesu moglida vide što se dešava te da su gosti počeli da izlaze vani pa su izašli i oni. Svjedok B je naveo da je vidio kako je ispred lokala ošt. P udario zatvorenom šakom J N, da su oštećeni bili u vidno pijanom stanju, da je vidio kako su se penjali na barsku sotolicu  te da nije vidio da je bilo kontakta izmedju okrivljenih i oštećenih. Da su oštećeni bili u alkoholisanom stanju naveo je i svjedok P R  kao i da je vidio kako ošt. P udara J N. Svjedok M je naveo da nije vidio da je bilo ko povrijedjen za vrijeme dok je bio u lokalu. Svjedok J N je naveo da je po ponašanju oštećeni vidio da su u pijanom stanju, da je vidio da su se penjali na barsku sotlicu, da je čuo pucanje stakla i neku gužvu ali da nije vidio šta se zapravo dogadja te da je kad je izašao ispred lokala odnosno baš kod vrata vidio oštećenog P i obratio mu se riječima "što se svadjaš D, popio si, idi kući" medjutim oštećeni ga je tada udario šakomu predjlu brade. Naveo je da je primjetio da oštećeni P ima crvenilo po licu.</span>
</p>
<p class="p3">
<span>	Iz iskaza navedenih svjedoka proizilazi da je došlo do "gužve" u unutrašnjosti lokala, da su gosti počeli da izlaze tako da oni on gužve nijesu vidjeli što se dogadja tako da u tom dijelu sud njihove iksaze nije posebno cijenio, obzirom da nijesu očevidci kako sam od početka samog dogadjaja, tako i trajanja istog. Medjutim, za razliku od svih prethodno pobrojanih svjedoka, svjedok V je bio očevidac dogadjaja, ali je isti u dva navrata kada je saslušavan kao svjedok dao različite iskaze, pa kada mu je na to ukazano od strane suda, pravdao se pijanstvom, te da je moguće da je zbog toga nešto permutovao. Medjutim, sud smatra da je ovaj svjedok u oba navrata nastojao svojim iskazom da olakša položaj okrivljenom. Prvi put  kada je na glavnom pretresu dana 14.11.2011 godine naveo da nije vidio da su se oštećeni penjali na stolicu, da se nije okrenuo kada je čuo gužvu iza sebe a kada je krenuo da izlazi iz lokala, niti da se okrenuo kada ga je neki predmet očeša po glavi, te je sud mišljenja da je isti u tom nastojanju potpuno zaboravio kakvu je izjavu dao prililkom prvog saslušanja, obzirom da je na drugom glav. pretresu dana 31.1.2013 godine naveo da su se oštećeni nedolično ponašali na način da su se penjali na barske stolice i da je konobar prilazio da ih opominje, pa je sud smatrao da je ovaj svjedok svojim iskazom nastojao da olakša položaj okrivljenih, a obzirom da je sa R prijatelj, jer su prethodno zajedno sjedali za istim stolom kritične prilike. </span>
</p>
<p class="p3"></p>
<p class="p3">
<span>	Naime, po mišljenju ovog suda, činjenica da su oštećeni kritične prilike bili pod uticajem alkohola, nije od uitcija na drugačiju odluku suda u pogledu krivice okrivljenih jer ta činjenica ne opravdava ponašanje okrivljenih ni nasilje koje su oni ispoljili prema oštećenima. Svakako da je postojao drugačiji način da okrivljeni R, kao vlasniklokala i T, koji je radio u lokalu, ako je postojala potreba, iz lokala  udalje oštećene ako su pravili probleme, a ne na način kako su postupili.</span>
</p>
<p class="p3"></p>
<p class="p3">
<span>	Iz navedenog proizilazi da je okrivljeni R prišao stolu za kojim je sjedao oštećeni P i glavom ga udario u predjelu čela od kojeg udarca je opao na pod nakon čega se u tuču umješao i okrivljeni T koji je zajendo sa okr. R udarao oštećenog P i ruakma i nogama, a kako to proizilazi iz iskaza oštećenih, a kad im je prišao ošt. Zoran sa namjerom da ih razdvoji istom su zadali nakoliko udaraca u predjelu glave i tijela, od kojih udaraca su oštećeni zadobili pvorede navedene u izreci, a koje je vještak u konačnom kvlafikovao kao lake tjelesne povrede. Okrivljeni su postupali kao saizvršioci, zajendički su učestvovali u izvršenju krivičnog djela pri čemu su bili svjesni zajedničkog djelovanja.</span>
</p>
<p class="p3"></p>
<p class="p3">
<span>	Sud je tako našao da su okrivljeni postupali umišljajno, odnosno da su bili svjesni da njihove radnje, koje su preduzeli kritične prilike, predstavljaju radnje krivičnih  djela, čija izvršenja su htjeli. Okrivljeni su bili svesni da na navedeni način vrše nasilje nad oštećenima i da na taj način ugrožavaju spokojstvo prisutnih i remete javni red i mir, jer se dogadjaj odigrao na javnom mjestu pred velikim brojem ljudi. </span>
</p>
<p class="p3"></p>
<p class="p5">
<span class="s1">	</span><span class="s3">Odlučujući o vrsti i visini krivične sankcije koju okrivljenima treba izreći sud  je imao u vidu da je za krivično djelo nasilničkog ponašanja u Zakoniku propisana kazna zatvora u trajanju od 6 mjeseci do 5 godina. U konkretnom slučaju sud je okrivljenom R D izrekao uslovnu osudu kojom mu je utvrdio kaznu zatvora u trajanju od 6 mjeseci i istovremeno odredio da se ista neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo a okrivljenom T M  je izrekao uslovnu osudu, kojom mu je utvrdio kaznu zatvora u trajanju od četri mjeseca i istovremeno odrediod a se ista neće izvršiti ukolko okrivljeni za vrijeme od jedne godine i šest mjeseci ne učini novo krivično djelo.</span>
</p>
<p class="p3"></p>
<p class="p3">
<span>	Kao olakšavajuće okolnosti na strani okrivljenog R S  sud je cjenio da se isti korektno ponašao na glavnom pretresu, njegove porodične prilike, da je isti oženjen, otac dvoje djece, dok je kao otežavajuću okolnost na strani okrivljenog R sud je cijenio njegovu raniju osuđivanost. Sud je i pored činjenice da je okrivljeni R ranije osudjivan istom izrekao uslovnu osudu imajući u vidu da je isti dva puta osudjivan zbog krivičnih djela protiv bezbjednosti javnog saobraćaja kao i zbog krivičnog djela koje nije istovrsno sa predmetnim krivičnim djelom, te da mu je do sad izrečena jedna uslovna osuda. Sud je smatra da će se izrečenom krivičnoms ankcijom uz duži rok provjeravanja dovoljno uticati na okrivljenog da više ne čini krivična djela.  </span>
</p>
<p class="p3"></p>
<p class="p3">
<span>	Kao olakšavajuću okolnost na strani okrivljenog T M sud je cjenio da se isti korektno ponašao na glavnom pretresu, njegovu maldost i raniju neosudjivanost, a koje okolnosti po mišljenju ovog suda imaju karakter naročito olakšavajućih okolnosti. Imajući u vidu niz olakšvajućih okolnosti na strani okr. T a pri nepostojanju otežavajućih okolnosti sud je istom izrekao uslovnu osudu smatrajući da će se istom ostvariti svrha izricanja odnosno da će se istom dovoljno uticati na okrivljenog da ne čini krivična djela.  </span>
</p>
<p class="p3"></p>
<p class="p3">
<span>	Imajući u vidu naprijed navedeno, te primjenom čl. 3, 5, 8, 13, 15, 36, 42, 45, 46, 52, 53 i 54 KZ-a, te čl. 368 i 374.ZKP-a, riješeno je kao u izreci presude.</span>
</p>
<p class="p3">
<span>	Sud je obavezao okrivljene na solidarno plaćanje troškova krivičnog postupka isplate iznos od 253,00 eura, koji se odnose na troškove vještaka medicinske struke, kao i na plaćanje sudskog paušala u iznosu od po 80 eura, koji je odmjeren shodno čl.226 i čl.229. ZKP, a to imajući u vidu imovinske prilike okrivljenih, te složenost i trajanje postupka. Sud je obavezao okrivljene da navedene iznose uplate u korist Budžeta Crne Gore na žiror ačun broj 832-16-52, u roku od 60 dana od dana pravonsžanosti presude, te da dokaz o uplati dostave krivičnoj pisarnici ovog suda sa pozivom na broj K 129/12/11.</span>
</p>
<p class="p3">
<span>	Sud je oštečene Z M  i P D , koji su postavljali neprecizirani imovinsko pravni zahtjev, sa tim zahtjevom uputio na parnicu, shodno čl. 239 ZKP-a.</span>
</p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana,07.06.2013 godine</span>
</p>
<p class="p3"></p>
<p class="p3">
<span>   Zapisničar,                                			                      S U D I J A,                                                                                </span>
</p>
<p class="p3">
<span>Ana Marija Petković, s.r.                                                    Momirka Marović, s.r</span>
</p>
<p class="p3"></p>
<p class="p6">
<span>PRAVNA POUKA: Protiv ove presude ima se pravo žalbe u roku od 8 (osam) dana od dana prijema iste, Višem  sudu u Podgorici, a preko ovog suda.    </span>
</p>
<p class="p7"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 244/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Zekić Milosava, kao predsjednik vijeća i sudija porotnika Kardović Abdurahmana i Husić Osmana, kao članova vijeća, uz učešće zapisničara Dacić Azre, rješavajući po optužnici Osnovnog državnog tužilaštva iz Rožaja Kt.br. 243/10 od 26.11.2010.g. podnijeta protiv optuženog Ličina Mersada iz Rožaja, zbog krivičnog djela gradjenje objekta bez gradjevinske dozvole iz čl. 326a. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, optuženog i njegovog branioca, advokata Beloica Miladina iz Rožaja, dana 10.02.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi  LIČINA MERSAD  JMBG 0205966272016, od oca Džiba i majke Zlate, rodj. Agović, rodjen 02.05.1966.g. u Rožajama, gdje i živi, drž. CG, pismen, završio srednju školu, nezaposlen, oženjen, otac 3 djece od kojih 2 maloljetno, odslužio vojni rok 1985.g. u Šibeniku, vodi se pri VE Rožaje, siromašnog imovnog stanja, osudjivan presudom Osnovnog suda Rožaje K.br. 203/91 od 12.04.1993.g. zbog krivičnog djela iz čl. 141. st. na novčanu kaznu u iznosu od 5.000 dinara, presudom Osnovnog suda Rožaje K.br. 344/01 od 31.10.2001.g. zbog krivičnog djela iz čl. 134/1 na novčanu kaznu u iznosu od 10.800 dinara, presudom Osnovnog suda Rožaje K.br. 224/04 od 22.05.2005.g. zbog krivičnog djela falsif. isprave iz čl. 412/1 na novčanu kaznu u iznosu od 1.200,00 eura, presudom Opštinskog suda Šid K.br. 206/07 od 13.02.2008.g. zbog krivičnog djela falsif.isprave iz čl. 355/2-1 KZ na kaznu zatvora u trajanju od 3 mjeseca uslovno 1 godina,</span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 08.04.2010.g. u mjestu zv. "Crnja", Opština Rožaje, protivno propisima o izgradnji objekata, planiranju i uredjenju prostora i to protivno odredbama čl. 69. i čl. 105. Zakona o uredjenju prostora i izgradnji objekata (Sl.list CG br. 51. od 22.08.2008.g.), bez prethodno pribavljene gradjevinske dozvole, započeo gradjenje i izgradio objekat, na način što je uz postojeći objekat sa sjeveroistične strane sagradio objekat-aneks dimenzija 20x6,10 m, koji se sastoji od prizemlja i terase i sa sjeverne strane stepeništa od armiranog betona dužine 5,9 m i širine 1,10 m,</span>
</p>
<p class="p1">
<span>	-čime je izvršio krivično djelo gradjenje objekta bez gradjevinske dozvole iz čl. 326a. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 36, 42, 45, 46. st. 1. tač. 5. Krivičnog zakonika i čl. 364. Zakonika o krivičnom postupku</span>
</p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 30 (trideset) dana.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 150,00 eura.</span>
</p>
<p class="p1">
<span>	Da plati ovome sudu na ime paušala iznos od 150,00 eura, sve u roku od 15 dana po pravosnažnosti ove presude.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 243/10 od 26.11.2010.g. protiv optuženog Ličina Mersada iz Rožaja, zbog krivičnog djela gradjenje objekta bez gradjevinske dozvole iz čl. 326a. Krivičnog zakonika (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je precizirao činjenični opis djela kao u dispozitivu ove presude, te je predložio da sud optuženog oglasi krivim zbog krivičnog djela koje mu je stavljeno na teret i da ga osudi na kaznu po zakonu.</span>
</p>
<p class="p1">
<span>	Branilac optuženog, advokat Beloica Miladin u završnoj riječi je istakao da u postupku nije utvrdjeno da je njegov branjenik izvršio krivično djelo koje mu je optužbom stavljeno na teret, pa je predložio da ga sud oslobodi od optužbe.</span>
</p>
<p class="p1">
<span>	Optuženi je u svojoj odbrani istakao: da u mjestu zv. "Crnja", Opština Rožaje posjeduje ugostiteljski objekat koji je sagradio prije 10 godina. Da je tada na sjeveroistočnoj strani proširio objekat, tako što je sagradio coklu, stubove i na istim ploču cijelom dužinom objekta u dužini od 20 m i širini od oko 5,50 m, ali nije sazidao zidove sa tri strane ovog aneksa. Da je aprila mjeseca 2010.g. bez gradjevinske dozvole sazidao ovaj aneks sa tri strane i dana 08.04.2010.g. na lice mjesta je došao gradjevinski inspektor Deljanin Ragip koji je izvršio kontrolu i sačinio zapisnik koji je on potpisao, i kazao mu da obustavi izvodjenje radova, jer ne posjeduje gradjevinsku dozvolu za izvodjenje ovih radova, što nije učinio, već je nastavio sa izvodjenjem radova, nakon čega je inspektor ponovo dana 02.06.2010.g., u njegovom odsustvu izvršio kontrolu, sačinio drugi zapisnik i donio rješenje o rušenju aneksa. Da je nakon toga pribavio gradjevinsku dozvolu i legalizovao ovaj objekat, tako da mu isti nije porušen. Naglasio je da mu u vrijeme izgradnje objekta nije bila potrebna gradjevinska dozvola, jer to mjesto nije bilo obuhvaćeno detaljnim urbanističkim planom, pa je smatrao da mu ni za izgradnju aneksa nije potrebna gradjevinska dozvola sve dok mu gradjevinski inspektor prilikom vršenja kontrole nije saopštio da je dozvola potrebna i da je bio dužan da pribavi gradjevinsku dozvolu za aneks, što je kasnije i učinio. Da je nakon pribavljanja gradjevinske dozvole postavio krovnu konstrukciju i jednovodni krov na terasi, a prije legalizacije objekta krovna konstrukcija i krov nijesu bili postavljeni. Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p1">
<span>	Po ovoj krivičnopravnoj stvari, sud je izveo dokaze: po saglasnosti stranaka pročitao iskaz svedoka Deljanin Ragipa dat na zapisniku iz istrage Ki.br. 85/10 od 12.11.2010.g., nalaz i mišljenje vještaka gradjevinske struke Tahirović Irfana dat na zapisniku Ki.br. 85/10 od 25.11.2010.g. pročitao zapisnike o inspekcijskoj kontrli Ministarstva uredjenja prostora i zaštite životne sredine broj 1003-22/10 od 08.04.2010.g., broj 1003-54/10 od 02.06.2010.g., broj 1003-151/10 od 18.10.2010.g., rješenje Ministarstva uredjenja prostora i zaštite životne sredine broj 1003-82/10 od 02.06.2010.g., pravosnažno rješenje Osnovnog suda u Baru Kv.br. 503/10 od 14.01.2011.g., izvršio uvid u fotodokumentaciju, uvid u presudu Osnovnog suda Rožaje K.br. 224/04 od 22.05.2005.g. iz koje se vidi da je ista pravosnažna dana 05.10.2005.g. i uvid u izvod iz kaznene evidencije na ime optuženog.</span>
</p>
<p class="p1">
<span>	Svedok Deljanin Ragip je posvedočio da radi kao inspektor za zaštitu prostora pri Ministarstvu uredjenja prostora i zaštite životne sredine. Da je dana 08.04.2010.g. u mjestu zv. "Crnja", Opština Rožaje investitor Ličina Mersad izvodio radove na objektu bez gradjevinske dozvole, koji je gradio uz postojeći objekat dimenzija oko 20x5 m što je konstatovao u zapisniku u prisustvu investitora i vlasnika objekta Ličina Mersada. Da je nakon toga dana 02.06.2010.g. ponovo obišao objekat i utvrdio da su dogradjeni zidovi i armirano betonski stubovi, te da je ošalovano i stepenište sa vanjske strane o čemu je sačinio zapisnik o inspekcijskoj kontroli i rješenje o uklanjanju objekta, te fotografisao objekat. Da je nakon toga zakazao sprovodjenje izvršenja radi uklanjanja objekta, ali do toga nije došlo jer je investitor u medjuvremenu dobio gradjevinsku dozvolu o rekonstrukciji i dogradnji objekta, o čemu je sačinio službenu zabilješku.</span>
</p>
<p class="p1">
<span>	Iz nalaza i mišljenja vještaka gradjevinske struke Tahirović Irfana vidi se da optuženi u mjestu zv. "Crnja" na trećem kilometru od Rožaja pored regionalnog puta Rožaje-Peć posjeduje objekat ugostiteljskog tipa, koji je u gradjevinskom smislu u potpunosti završen. Sa sjeveroistične strane ovog objekta vidi se da je sagradjen aneks objekta dimenzija 20x6,10 m koji se sastoji od prizemlja i terase, koja je pokrivena jednovodnim krovom, a krovna konstrukcija se naslanja na pet armirano betonskih stubova visine oko 1 m. Prizemlje objekta je sagradjeno od tvrdog materijala. Na objektu je ugradjena fasadna stolarija-prozori i vrata od elkosirane bravarije, a uradjena je i fasada objekta. Sa sjeverne strane je uradjeno stepenište koje vodi na terasi iznad aneksa. Stepenište je od armiranog betona širine 1,10 i dužine 5,9 m. </span>
</p>
<p class="p1">
<span>	Iz zapisnika o inspekcijskoj kontroli od 08.04.2010.g., 02.06.2010.g. i 18.10.2010.g. i rješenja Ministarstva uredjenja prostora i zaštite životne sredine broj 1003-82/10 od 02.06.2010.g. vidi se da je dana 08.04.2010.g. inspektor zaštite prostora Deljanin Ragip našao da je optuženi u mjestu zv. "Crnja", Opština Rožaje uz postojeći objekat vršio dogradnju objekta-aneksa dimenzija oko 20x5 m od betonskih blokova i AB stubova i da je tada šalovana ploča, a sa lijeve strane se šaluju vanjske stepenice, te da investitor ne posjeduje gradjevinsku dozvolu. Da je dana 02.06.2010.g. ponovo kontrolisao ovaj objekat i utvrdio da je aneks sazidan sa tri strane betonskim blokovima i da su izliveni AB stubovi i AB ploča, kao i vanjske stepenice i postavljena stolarija od PVC materijala, te da se izvode radovi u unutrašnjosti objekta. Da je objekat i prilikom prvog i drugog pregleda fotografisan. Da je istog dana uradjeno rješenje kojim je naredjeno investitoru-optuženom da poruši objekat, a ako to ne učini u roku od 3 dana isti će se prinudno porušiti tj. pristupiće se administrativnom izvršenju rješenja o trošku optuženog. Da je dana 18.10.2010.g. inspektor ponovo izašao na lice mjesta radi administrativnog izvršenja rješenja o rušenju, što nije učinjeno, jer je optuženi pribavio gradjevinsku dozvolu 15.10.2010.g..</span>
</p>
<p class="p1">
<span>	Iz rješenja Osnovnog suda u Baru od 14.01.2011.g. vidi se da je dozvoljeno ponavljanje krivičnog postupka okončanog pravosnažnom presudom Osnovnog suda u Baru K.br. 437/09 od 19.02.2010.g., kojom je optuženi oglašen krivim zbog krivičnog djela ugrožavanje sigurnosti iz čl. 168. st. 2. KZ CG i osudjen na kaznu zatvora u trajanju od 3 mjeseca. Rješenje o ponavljanju postupka je postalo pravosnažno dana 03.02.2011.g..</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i medjusobnoj vezi, na osnovu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku, a nalazi oslonca i u iskazu optuženog.</span>
</p>
<p class="p1">
<span>	Naime, optuženi ne spori da je dana 08.04.2010.g. u mjestu zv. "Crnja", Opština Rožaje bez prethodno pribavljene gradjevinske dozvole započeo izgradnju objekta uz postojeći objekat sa sjeveroistične strane i da je na lice mjesta došao inspektor zaštite prostora i vidio da se izvode radovi na ovoj strani objekta, te sačinio zapisnik koji je on potpisao i primio isti, nakon čega je nastavio da izvodi radove. Ne spori da je završio ove radove i da je nakon toga pribavio gradjevinsku dozvolu, tako da mu ovaj objekat nije porušen.</span>
</p>
<p class="p1">
<span>	Iskaz optuženog u ovom dijelu, sud je prihvatio kao jasan, objektivan i uvjerljiv, obzirom da je isti potvrdjen iskazom svedoka Deljanin Ragipa i ostalim izvedenim dokazima, tako da nema sumnje u drugačije činjenično stanje.</span>
</p>
<p class="p1">
<span>	Medjutim, optuženi se brani da u kritičnom periodu nije izvodio radove na izgradnji cokle, stubova i ploče na aneksu, jer je te radove završio prije 10 godina zajedno sa objektom, a u kritičnom periodu je samo sazidao zidove sa tri strane aneksa, te da nije znao da je bilo potrebno pribaviti gradjevinsku dozvolu za ovaj aneks.</span>
</p>
<p class="p1">
<span>	Iskaz optuženog u ovom dijelu, sud nije prihvatio obzirom da je isti neobjektivan, neuvjerljiv i ne nalazi oslonca u iskazu svedoka Deljanin Ragipa, navodima iz zapisnika o inspekcijskoj kontroli i nalazom i mišljenjem vještaka gradjevinske struke, iz kojih se nesumnjivo utvrdjuje da je optuženi dana 08.04.2010.g. izvodio radove na izgradnji aneksa uz postojeći objekat dimenzija 20x6,10 m i da je sa tri strane zidao zidove, armirao betonske stubove, šalovao stepenište sa vanjske strane i ploču, te da je upozoren od strane inspektora da obustavi radove, što on nije učinio, već je nastavio sa izvodjenjem radova, što je utvrdjeno ponovnom kontrolom od strane inspektora dana 02.06.2010.g. kada su bili izliveni stubovi, stepenište i ploča, kao i sazidani zidovi i postavljena PVC stolarija, nakon čegaje inspektor donio rješenje kojim mu je naredjeno rušenje, tako da je očigledno da optuženi sa ovakvom odbranom  smišljeno i sračunato nastoji da izbjegne krivičnopravno pravnu odgovornost, pa sud njegov iskaz, u tom dijelu, nije ni mogao prihvatiti. Sud je prihvatio nalaz i mišljenje vještaka gradjevinske struke Tahirović Irfana u pogledu dimenzija aneksa objekta koji je gradio optuženi u kritičnom periodu-20x6,10 m, a ne iskaze svedoka Deljanin Ragipa i optuženog, obzirom da je vještak gradjevinske struke prilikom izlaska na lice mjesta precizno premjerio objekat, tako da nema sumnje u drugačije činjenično stanje. </span>
</p>
<p class="p1">
<span>	Nema uticaja na drugačiji zaključak to što je optuženi nakon donošenja rješenja o rušenju pribavio gradjevinsku dozvolu obzirom da je u postupku utvrdjeno da je izgradnju navedenog objekta vršio bez prethodno pribavljene gradjevinske dozvole protivno čl. 69. i 105. Zakona o uredjenju prostora i izgradnji objekta, pa kasnije pribavljanje gradjevinske dozvole, nakon izvršene izgradnje nema uticaja na krivičnopravnu odgovornost optuženog.</span>
</p>
<p class="p1">
<span>	Dakle, u postupku je utvrdjeno da je optuženi dana 08.04.2010.g. u mjestu zv. "Crnja", Opština Rožaje, protivno propisima o izgradnji objekata, planiranju i uredjenju prostora i to protivno odredbama čl. 69. i čl. 105. Zakona o uredjenju prostora i izgradnji objekata (Sl.list CG br. 51. od 22.08.2008.g.), bez prethodno pribavljene gradjevinske dozvole, započeo gradjenje i izgradio objekat, na način što je uz postojeći objekat sa sjeveroistične strane sagradio objekat-aneks dimenzija 20x6,10 m, koji se sastoji od prizemlja i terase i sa sjeverne strane stepeništa od armiranog betona dužine 5,9 m i širine 1,10 m. </span>
</p>
<p class="p1">
<span>	Sa navedenih razloga sud nije prihvatio tezu odbrane branioca optuženog da u postupku nije utvrdjeno da je njegov branjenik izvršio krivično djelo za koje je optužen.</span>
</p>
<p class="p1">
<span>	Cijeneći psihički odnos optuženog prema učinjenom djelu, sud je našao da je isti bio svestan svog djela tj. svestan da je preduzimanjem navedenih radnji, bez gradjevinske dozvole započeo gradenje i izgradio navedeni objekat i to je htio pa je krivično djelo izvršio sa direktnim umišljajem.</span>
</p>
<p class="p1">
<span>	Pravnom analizom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela gradjenje objekta bez gradjevinske dozvole iz čl. 326a. KZ za koje djelo je sud istog oglasio krivim i osudio ga na kaznu zatvora u trajanju od 30 (trideset) dana, kao ublaženu kaznu primjenom čl. 45. i 46. st. 1. tač. 5. KZ.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, raniji život optuženog, njegovo držanje nakon izvršenog djela, cijeneći pritom kao olakšavajuće okolnosti njegove porodice prilike-otac 3 djece od kojih 2 maloljetno i njegovo siromašno imovno stanje, koje okolnosti su u svojoj ukupnosti cijenjene kao naročito olakšavajuće okolnosti, pa je sud imajući pritom u vidu svrhu kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona našao da je imalo mjesta izricanju ovakve vrste i visine kazne, ubijedjen da će izrečena kazna zatvora u trajanju od 30 (trideset) dana u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. ZKP, sud je obavezao optuženog da plati ovome sudu na ime troškova krivičnog postupka iznos od 150,00 eura, koji troškovi se odnose na ime troškova za izlazak suda na lice mjesta i troškova za vještačenje u postupku istrage.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 150,00 eura.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 10.02.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Dacić Azra s.r.						Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>


</body>
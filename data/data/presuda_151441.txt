<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">     Posl.br. K. 349/14/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U KOTORU</span><span class="span1">, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenih V.B. i M. B. oboje iz K. koje brani adv. D.B.iz B. zbog krivičnog djela narušavanje nepovredivosti stana iz čl. 169 st. 1 Krivičnog zakonika CG i krivičnog djela samovlašća iz čl. 384.st.1. Krivičnog zakonika CG, koji se vodi po privatnoj krivičnoj tužbi privatnog tužioca Lj. B. od 15.10.2014. godine, koga zastupa punomoćnik adv.N.M. iz B. nakon glavnog i javnog pretresa održanog dana 10.02.2015. godine u prisustvu punomoćnika privatnog tužioca, okrivljenih i njihovog branioca, dana 13.02.2015. godine donio je i javno objavio sledeću</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">1.OKRIVLjENI </span><span class="span1">V.B. 12.01.1947. godine u I. R. S. stalno nastanjen u K.dr</span><span class="span1">žavljanin Republike S. oženjen, otac dvoje djece, srednjeg imovnog stanja, sa završenom SSS, penzioner, ranije neosuđivan, protiv kojeg se ne vodi postupak za drugo krivično djelo, </span>
</p>
<p>
<span class="span1">i</span>
</p>
<p>
<span class="span1">2.OKRIVLjENA M.B.</span><span class="span1"> rođ.26.06.1952. godine u Ž., K. stalno nastanjena u Kraljevu, </span><span class="span1"> državljanin R.S. udata, majka dvoje djece, srednjeg imovnog stanja, sa završenom SSS, penzioner, ranije neosuđivana, protiv koje se ne vodi postupak za drugo krivično djelo,</span>
</p>
<p>&nbsp;</p>
<p>
<span class="span1">Na osnovu čl. 373 tač. 2 ZKP-a</span>
</p>
<p>&nbsp;</p>
<p style="text-align:center;">
<span class="span1">OSLOBAĐAJU SE OD OPTUŽBE</span>
</p>
<p>&nbsp;</p>
<p>
<span class="span1">Da su</span>
</p>
<p>
<span class="span1">U više navrata tokom 2014.godine u maju mjesecu i zadnji put 27.08.2014.godine provalili u porodičnu stambenu zgradu br. 1, koja se nalazi u B. sagrađena na parceli  KO B.i koji objekat je u cjelini vlasništvo brata okrivljenog V.B. a djevera okrivljene M.B.privatnog tužioca Lj. B. shodno listu nepokretnosti KO B. na način što su obili ulazna vrata objekta, a zadnji put obili zaštitnu metalnu kapiju od ulaznih vrata kao i ulazna vrata od objekta, koju je tužilac stavio da bi se na taj način zaštitio od istih, </span>
</p>
<p>&nbsp;</p>
<p>
<span class="span1">        -  čime bi učinili krivično djelo narušavanje nepovredivosti stana iz čl. 169 st. 1 Krivičnog zakonika i krivično djelo samovlašće iz čl. 384.st.1. Krivičnog zakonika. </span>
</p>
<p>&nbsp;</p>
<p>
<span class="span1">O troškovima krivičnog postupka sud će odlučiti posebnim rješenjem. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Privatni tužilac Lj.B. je podnio ovom sudu privatnu krivičnu tužbu od 15.10.2014.godine protiv V. B.i M.B. zbog izvršenja krivičnog djela narušavanje nepovredivosti stana iz čl. 169 st. 1 Krivičnog zakonika i krivično djelo samovlašće iz čl. 384.st.1 Krivičnog zakonika. </span>
</p>
<p>&nbsp;</p>
<p>
<span class="span1">U svojoj odbrani okrivljeni V.B. je izjavio da ne priznaje djelo  koje mu se stavlja na teret i krivicu za isto, te je naveo da je predmetni objekat gradio zajedno sa Lj. koji je njegov rodjeni brat, te da je Lj. možda i više uložio na kraju kada je otišao u Ameriku, dok se on cijelo vrijeme bavio projektovanjem, ali su svi sakupili novac a Lj. ga je predao osobi od koje je kupio plac u ime svih njih, kao i da su obojica imali ključeve od objekta, a da su ključevi ostajali kod stanara kako bi mogli da nadgledaju objekat, pri čemu nikada nije bilo problema i uvijek su bili u dobrim odnosima, pa mu nije jasno šta se sada dešava. Dalje je naveo da je 26.05.2014.godine bio u Budvi, ali nije mogao da otključa vrata svojim ključem, ali kako se radi o vratima iz 1962.godine, samo ih je malo gurnuo i vrata su se otvorila, a tada su ih policiji prijavili stanari i policija je sjutradan došla na lice mjesta, pa je on tada policiji objasnio da je on ušao u svoju kuću i da oni nisu nikakvi obijači jer uvijek kada završe boravak očiste kuću, zatvore vodu, ugase struju i onda napuštaju kuću, a uvijek bi Z. S. ostavio ključ na stolu ispred kuće i na listici mu napisao da su otišli i da mu ostavlja ključ za dalju upotrebu. Naveo je i da je dana 27.08.2014.godine ponovo došao sa suprugom na ljetovanje i da je na ulaznim vratima zatekao gvozdene rešetke sa nekvalitetnim katancem i kada je to zatekao, jednim svojim ključem je lagano otključao katanac i ušao u kuću, i tu su bili 4-5 dana, a ne zna ko je stavio rešetke i ne zna da li je to uradio Lj. ili S. a kada je otišao, on je ponovo stavio katanac, ali je ostavio i ključeve, u desnom dovratku, a naveo je i da se ne radi o jednom objektu, nego zapravo o novom i starom objektu, da je tada Z. napao njegovu suprugu zato što ga je ona pitala gdje su joj stvari, nakon što je primijetila da im određene stvari nedostaju iz kuće, a Z. je imao ključeve od stana, zbog čega je vođen prekršajni postupak. Takođe je naveo da je zadnjih 30 godina uvijek koristio taj stan, da su ga koristili i njegovi prijatelji, njegova braća i rođaci, a da smatra da je sve ovo revanšizam, zato što je u junu mjesecu on podnio tužbu za podjelu imovine, koja je zavedena u ovom sudu pod br. P. 886/14, jer je u katastru kao vlasnik na predmetnom objektu uknjižen Lj. a on za 30 godina nikada nije tražio podjelu imovine, jer za tim nije bilo potrebe, obzirom da su se on i Lj. dogovorili da se taj objekat pravi kako bi se tu sastajali i družili, a takođe su se dogovorili da će pod stare dane taj objekat i podijeliti, obzirom da i jedan i drugi imaju djecu, a on i njegova supruga nisu učinili krivična djela koja su im stavljena na teret, jer se radi o zajedničkoj kući, koju su on i Lj. gradili za potrebe porodice B. te on smatra da ima prava na objektu i da je u taj objekat ulagao zajedno sa Lj. Sa podstanarima je bio u dobrim odnosima, a račune za struju i vodu plaća onaj ko boravi u kući, što je precizirano ugovorom o zakupu, dok se oko boravka oni i Lj. uvijek dogovaraju i to nikada nije bilo sporno, a Lj. živi u Čikagu, po 7 godina ne dolazi u Crnu Goru, a njegova supruga nije bila u Crnoj Gori 20 godina, dok je on išao kod Lj. u posjetu i tamo bio 3 mjeseca. Dodao je da je on primio Z. S. i B. M. kao </span><span class="span1">podstanare i sa njima je zaključio ugovore o zakupu 2012.godine, i oni su još uvijek podstanari u tom objektu, s tim što ih je sada preuzeo njegov brat Lj. koji nikada nije prigovarao zbog podstanara, jer mu je on objasnio da je zadovoljan podstanarima i da oni čuvaju objekat kako treba.</span>
</p>
<p>
<span class="span1"></span>
</p>
<p>
<span class="span1">U svojoj odbrani okrivljena M. B. je izjavila da ne priznaje djelo koje joj se stavlja na teret i krivicu za isto, te je navela da je to njihova kuća i da su oni došli u istu, kao i zadnjih 30-ak godina, odnosno 34 godine, u maju i u avgustu mjesecu, što su radili i prethodnih godina, pa joj nije jasno kako je moguće da ih neko prijavi da su ušli u tuđu kuću, kada je ona imala 28 godina kada je taj plac kupljen i kada je početa kuća da se gradi, a tada je bila trudna sa prvim djetetom i sama se porodila u Kraljevu, jer je za to vrijeme njen suprug sa njenim bratom bio u Budvi i gradio tu kuću. Navela je i da je, sve što u kući postoji, ona namjestila svojim rukama, uz pomoć svekrve i svekra, a kada je svekrva umrla oni su nastavili da ulažu u taj objekat, jer su njen djever Ljubomir i jetrva tada sređivali papire da idu u Ameriku, tako da su oni svaki trenutak koristili da dođu u taj objekat i da rade na njemu, dok je, kada su u maju mjesecu došli, njen suprug otvorio vrata, probao je nekoliko ključeva, i tada je otključao i oni su ušli sasvim normalno, a zna da su se ranije mijenjale brave, pa pretpostavlja da je neko vratio neku koja je skinuta ranije. Zatim je navela da, kada su došli u avgustu mjesecu, ona je odmah izašla iz taksija i otišla da se pozdravi sa komšinicom, njenom dobrom prijateljicom, a nakon toga je otišla do kuće i kada je došla, ulazna vrata su bila otvorena kao i metalna rešetka, pa nije bila prisutna kada je njen suprug otvorio, ali joj je rekao da ne zna o čemu se radi, misleći na rešetke, te su tu prespavali, a ujutru su vidjeli nevjenčanu suprugu S. i pitali je odakle rešetke, ali ona je rekla da ne želi da se miješa, a kasnije je došao Z. koji ih je i prijavio policiji. Navela je i da je, kada je došla u avgustu, primijetila da joj nedostaju lične stvari, kao i tehnika, televizor, posteljina, dušeci, i tada je pitala Z. gdje su joj stvari, a on je rekao da su tu negdje i nakon toga je ona pošla u SUP i prijavila to, a nakon čega su došli i S. i M. kada se S. čak i zaletio prema njoj i da se nije umješao njen suprug sigurno bi je i udario,a nakon toga je bio postupak kod suda za prekršaje, gdje su oni osuđeni. Njena jetrva nije bila u Crnoj Gori od 1997.godine, a došla je u Crnu Goru u julu 2014.godine, dok je njen djever dolazio do 2007.godine, i to na po dva dana, a zatim nije dolazio sve do 2013.godine, kada je prespavao kod njih u Kraljevu, jer je njena svekrva, a majka V. i Lj. bila na samrti, a zatim je otišao za Ameriku, a poznato joj je da su dolazili jer su oni bili stalno tamo i uvijek su dolazili u dogovoru, njena jetrva je bila u Kraljevu 2006.godine, kada joj je umrla majka, a od tada nije bila u Kraljevu, a njen djever nije dolazio ni kada mu je umrla majka, ni otac, ni dijete, ni tast. Objasnila je da je ona bila stalno u Budvi, iako je bila u radnom odnosu jer je bila na plaćenom odsustvu više od 10 godina, po odluci firme, zbog čega sada ima nisku penziju, dok joj nije poznato da je u aprilu Lj. bio u Budvi i promijenio bravu na vratima, a ne zna ni ko je stavio rešetke na vratima, ali misli da je Z.a poznato joj je da su Lj. i njena jetrva bili u avgustu 2014 na odmoru, ali ne da su stavili rešetke. Na kraju je navela da nisu drugačije koristili taj objekat u odnosu na druge ranije godine i da joj nije jasno kako je neko mogao prijaviti da je učinila krivično djelo, kada su ona i suprug ušli u kuću u koju su ulazili 30 i više godina. </span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenih, sud je proveo sledeće dokaze: saslušao je  svjedoke Z.S.i B. M. izvršio je </span><span class="span1">uvid u LN KO B. pročitao je zapisnik od 26.08.2014.godine, pročitao je rješenje od 01.09.2014.godine, te je izvršio uvid u ugovore od 18.05.2012.godine i od 24.09.2012.godine.</span>
</p>
<p>&nbsp;</p>
<p>
<span class="span1">Svjedok Z. S. je izjavio </span><span class="span1">da je podstanar u predmetnom objektu od 2012. godine, kada je uzeo stan u zakup u dogovoru sa V.B. da nisu zaključivali nikakav ugovor, osim nešto na papiru, a on je tražio da ovjere ugovor, a oni su mu rekli da će to uraditi sledeći put, te da redovno plaća kiriju, koju je do aprila plaćao V.B. a od aprila Lj. koji je došao u aprilu i čiji je on sada podstanar, ali ni sa njim nije zaključio ugovor o zakupu, a koji ga je ovlastio da, u slučaju provale kuće, prijavi policiji. Dodao je da, od kada je on u objektu do 2014.godine, Lj. nije dolazio u objekat, a čuo se njim, da ga je upoznao kada je 2013.godine dolazio sa V. i tada mu je rekao da je on vlasnik kuće, a dodao je i da su Lj. i V. došli zajedno u januaru ili februaru 2014.godine i tu su boravili 3 ili 4 dana i nakon toga su otišli, a poslije toga su V. i njegova supruga dolazili u objekat i to u aprilu, kada su tražili od njega kabal i pajser da odvale vrata, i tada je on zvao policiju, koja je došla i upozorila ih da to ne rade, a on je nakon toga otišao da nešto radi i kada se vratio vidio je da su V. i njegova supruga razbili vrata, odnosno da su odvalili bravu i ušli u kuću, zbog čega je on zvao policiju, nakon čega su svi bili u stanici i dali izjavu, a o tome je odmah obavjestio i Lj. Nakon razgovora u policiji, V. i njegova supruga su boravilli u tom objektu, a zatim su promijenili bravu na vratima, zaključali i otišli, a njemu nisu ostavili ključ. Nakon toga  došli su u avgustu 2014.godine, i tada je na vratima bila postavljena metalna kapija, koju je postavljao Lj. zbog provala, i na toj kapiji je bio katanac, medjutim V. i njegova supruga su i taj katanac provalili, što je on vidio, pa je pozvao policiju, i sa policijom došao na lice mjesta, a zatim su ponovo išli u stanicu policije da daju izjave, a policija nije fotografisala lice mjesta. Naveo je da ne zna kako je Lj. ušao u objekat, pretpostavlja da je i on odvalio bravu, a možda je imao i ključ, dok je sa okr. M. imao problema, ona mu je uvijek prijetila da će ga izbaciti iz stana, „mrškala“ ga je i psovala, vođen je prekršajni postupak u kojem je on kažnjen novčano, ali ne zna zbog čega jer on ništa nije uradio. Izjavio je da su V.i M. dolazili u objekat i mimo avgusta i maja 2014.godine i tada nije bilo nikakvih problema, a Lj. mu nije prigovorio što je podstanar, niti mu je išta rekao, a u konačnom je pojasnio da on nije bio prisutan kada su okr. navodno obijali brave, ali da je je naknadno vidio da su brve obijene, te je dodao da kada su u maju mjesecu došli, to je bilo ujutru oko 9 sati, a provalili su oko 10 sati. </span>
</p>
<p>&nbsp;</p>
<p>
<span class="span1">Svjedok B.M. je izjavio da </span><span class="span1">je u predmetnom objektu podstanar oko 2,5 godine i to od 2012.godine, objekat mu je dao u zakup B.V. koji je rukom napisao ugovor, koji je on potpisao, a kiriju je plaćao V. do aprila ili maja prošle godine, a od tada kiriju plaća Lj. na kojeg se i vodi kuća, dok za stvari koje se nalaze u objektu pretpostavlja da su V.ili Lj. Naveo je da, od kada je on podstanar, V. i njegova supruga su dolazili u objekat gotovo po cijelo ljeto, a dolazili su i zimi, a Lj. je prvi put došao negdje 2013.godine zajedno sa V. i u kući su ostali 2-3 dana, zatim je Lj. došao u avgustu 2014.godine sa suprugom i ćerkom, a zna da je u maju 2014.godine došao okr. sa suprugom i sa dva momka, koji su razvalili vrata, što je on vidio sa terase i tada javio S. koji je pozvao policiju, a pojasnio je da on nije vidio prvi put kada je obijana brava, ali je čuo bušilicu, jer on sa svoje terase ne vidi ulaz, odnosno vrata koja su obijena, ali je vidio da je okr. sa suprugom i dva momka prilazio kući, a nakon toga je čuo bušilicu. U avgustu mjesecu su V. i njegova supruga ponovo došli i on tada nije bio kući, nije vidio kako je ušao u kuću, </span><span class="span1">ali kada je došao vidio je da su vrata odvaljena, odnosno da je skinut katanac, a ta vrata je napravio Z.po Lj. nalogu, koji je tada bio tu, obijanje je prijavio Z. koji je imao ovlašćenje Lj. za to. Dodao je da mu je Lj. kada ga je prvi put vidio kada je došao sa V. rekao da je on vlasnik kuće i nije se bunio što su on i Z. podstanari u kući, niti je tražio da njemu plaćaju kiriju, dok su u kuću dolazili V. sa suprugom i njihove kćerke i uvijek su u kuću ulazile svojim ključem, jer su on i Zoran podstanari u drugom dijelu objekta i oni imaju svoja ulazna vrata i svoje ključeve, a od ovoga djela gdje je dolazio V. sa porodicom, on nema ključ, dok misli da ga je Z. imao, jer zna da je jednom njegova supruga po Lj. nalogu ulazila da očisti stan, a zna da je V. ranije dao ključ jednoj gospođi koja im je izdavala kuću. Objasnio je da ih je početkom 2014.godine Lj. pozvao i rekao da sa V. ima problem sa stanom u Kraljevu i da više kiriju ne plaćaju V. nego njemu, te da V. više ne puštaju u kuću, čak ni na kapiju, zbog čega je on i obavijestio Z. kada je V.ušao sa suprugom u kuću i dodao je da je nakon druge provale Lj. doveo radnika koji je zazidao sve otvore na kući, kako V. i njegova porodica ne bi mogli ući u istu. Na kraju je naveo da je protiv njega vođen prekršajni postupak sa okr. M. jer je ista iscenirala cijeli događaj oko navodnog nestanka nekih njenih stvari. </span>
</p>
<p>&nbsp;</p>
<p>
<span class="span1">Uvidom u LN KO B. utvrđeno je da je u istom upisana kat. parcela  u naravi dvorište, te zgrada br. 1, u naravi porodična stambena zgrada, zgrada br. 2, u naravi porodična stambena zgrada i zgrada br. 3, u naravi garaža, a sve na tri se nalaze na kat . parceli te je na istima upisano pravo svojine na ime i korist Lj.B. u obimu 1/1. Lj. B. je upisan kao vlasnik u cjelini i na stambenim prostorima PD1 i PD2 u zgradi br. 1, stambenim prostorima PD1, PD2 i PD3 u zgradi br.2, kao i garažnom mjestu PD1 u zgradi br.3.</span>
</p>
<p>&nbsp;</p>
<p>
<span class="span1">Iz zapisnika od 26.08.2014.godine proizilazi da je građanin N.M.ovlašćenom policijskom službeniku dala obavještenje u kojem je navela da je ona pravni zastupnik Lj.B. koji je vlasnik tri objekta koji se nalaze u naselju Lazi, te da su već nekoliko puta njegovi rođaci provaljivali u kuću, gdje borave nekoliko dana i poslije toga napuste kuću, dok je Lj.ovlastio Z.Š. podstanara u objektu br. 1, da pazi i održava sve objekte i svi su ključevi kod njega, a on u objektu drži svoje stvari. Navela je i da su na dan davanja obavještenja, Lj.i M. provalili po treći put zaštitnu metalnu kapiju od ulaznih vrata i ulazna vrata od objekta br. 1 i neće da izađu, a ona ne zna koji je razlog za tako nešto, kada ne postoji nikakav zvanični imovinski spor pokrenut pred nadležnim sudom, te da Lj. posjeduje posjedovni list KO B. za tri objekta na parceli  koji je izdat dana 17.07.2014.godine od Uprave za nekretnine PJ Budva, i sve se vodi na njega u obimu 1/1. Branilac okrivljenih je prigovorio ovom dokazu, navodeći da je isti dat od strane punomoćnika privatnog tužioca i da je kao takav neprihvatljiv kao dokaz. </span>
</p>
<p>&nbsp;</p>
<p>
<span class="span1">Iz rješenja od 01.09.2014.godine proizilazi da su u prekršajnom postupku okrivljeni Z. S. i B.M. oglašeni krivim zbog toga što je prvookrivljeni Z.S. dana 29.08.2014.godine oko 16:00 časova u ulici Čehovoj br. 7 u Budvi, opština Budva, na javnom mjestu grubo vrijeđao M. B. upućujući joj riječi „kurvo prostitutko, jebaću ti majku, ti ćes mene da prijavljuješ u policiju“, dok je u isto vrijeme i na istom mjestu drugookrivljeni B. M. grubo vrijeđao M.B. upućujući joj riječi „Beskućnice, hoćeš da posvađaš braću, prljava kučko“, čime su učinili prekršaj iz čl. 7 st. 2 Zakona o javnom redu i miru, pa su primjenom citiranog propisa kažnjeni okrivljeni Z.S. novčanom kaznom u iznosu od 400,00 eura i okrivljeni B. M. novčanom kaznom u iznosu od 250,00 eura. </span>
</p>
<p>
<span class="span1"> </span>
</p>
<p>
<span class="span1">Iz ugovora od 18.05.2012.godine proizilazi da je isti zaključen između V.B. kao stanodavca i B. M. kao budućeg stanara, a istim je ugovoreno izdavanje apartmana u Budvi.</span>
</p>
<p>
<span class="span1">Iz ugovora od 24.09.2012.godine proizilazi da je isti zaključen između V.B. iz Kraljeva i Z.S. o iznajmljivanju stana u Budvi, a S.je ujedno iznajmio i 2/3 garaže, te je S. stan uzeo na viđeno i ugovoreno da će Vladimiru Bulatoviću cijele godine plaćati stanarinu u iznosu od 150,00 eura, sem ljetnjih mjeseci, kada će stanarina iznositi 200,00 eura.</span>
</p>
<p>&nbsp;</p>
<p>
<span class="span1">Punomoćnik privatnog tužioca se protivila da se u dokaznom postupku izvrši uvid u navedene ugovore, jer isti nijesu ovjereni. </span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka koje je sud odbio, niti je bilo drugih prigovora na izvedene dokaze.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti, shodno članu 370 stav 3 ZKP-a, a u odnosu na odbranu okrivljenih, koji su izjavili da </span><span class="span1">ne priznaju djelo koje im se stavlja na teret i krivicu za isto</span><span class="span1">, sud je našao da nema dovoljno dokaza da su okrivljeni V.B.i M.B. učinili krivična djela stavljena im na teret. </span>
</p>
<p>&nbsp;</p>
<p>
<span class="span1">Naime, uvidom u LN ... KO B.sud je nesporno utvrdio da je podnosilac privatne tužbe upisan kao vlasnik na spornom objektu u cjelini, dok iz zapisnika od 27.08.2014.godine proizilazi da je N.M. kao punomoćnik podnosioca privatne tužbe, </span><span class="span1">ovlašćenom policijskom službeniku dala obavještenje u kojem je navela da je Lj.B. vlasnik tri objekta koji se nalaze u naselju Lazi, te da su već nekoliko puta njegovi rođaci provaljivali u kuću, gdje borave nekoliko dana i poslije toga napuste kuću, dok je Lj. ovlastio Z.S. podstanara u objektu br. 1, da pazi i održava sve objekte i svi su ključevi kod njega, a on u objektu drži svoje stvari, te da su na dan davanja obavještenja, V.i M. provalili po treći put zaštitnu metalnu kapiju od ulaznih vrata i ulazna vrata od objekta br. 1 i neće da izađu, a ona ne zna koji je razlog za tako nešto.</span>
</p>
<p>&nbsp;</p>
<p>
<span class="span1">Dakle, nesporno je da je privatni tužilac upisan kao isključivi vlasnik zgrade br, 1 – porodične stambene zgrade, koja se nalazi na kat. parceli  KO B. što nesporno proizilazi iz dostavljenog lista nepokretnosti LN ...KO B. a što je potvrdio i sam okrivljeni V. B. navodeći da je, upravo zbog toga što je Lj.B. upisan kao vlasnik, on podnio tužbu za podjelu imovine. Međutim, iako je privatni tužilac upisan kao isključivi vlasnik, sud je nesporno utvrdio da su okrivljeni koristili taj objekat dugi niz godina. Naime, svjedoci Z.S.i B. M. koji su saslušani na predlog privatnog tužioca, su u svojim iskazima potvrdili da su okrivljeni V.i M.B. koristili taj objekat prije podnošenja privatne tužbe. Obojica su naveli da su podstanari u predmetnom objektu od 2012.godine, a da im je isti u zakup dao V.B. kojem su plaćali kiriju do aprila 2014.godine, a od tada je plaćaju Lj. kojeg su upoznali 2013.godine kada je došao sa V. dok je svjedok S. naveo da su V. i Lj. zajedno došli i u januaru ili februaru 2014.godine, a obojica su istakli da Lj. nije prigovarao na to što oni tu žive kao podstanari, niti je tražio da njemu plaćaju kiriju, a tek početkom aprila 2014.godine ih je Lj. pozvao i tražio da njemu plaćaju kiriju i da više ne puštaju V.u kuću. Svjedoci su potvrdili da su okrivljeni dolazili u predmetni objekat i prije spornih događaja, i zimi i ljeti, kada nije bilo nikakvih problema i da su oni imali svoj ključ koji su koristili </span><span class="span1">prilikom ulaska u kuću. Iskazi svjedoka u navedenom dijelu potvrđuju i odbranu okrivljenih, te dokazuju da su isti koristili objekat tokom godine, a posebno kod činjenice da je privatni tužilac dolazio sa okrivljenim V. u sporni objekat u Budvi i da je znao da je V. dao u zakup stambene prostore svjedocima, čemu nije prigovorio. U prilog navedenom idu i dostavljeni ugovori od 18.05.2012.godine i od 24.09.2012.godine, koji potvrđuju da je okrivljeni V. izdao apartman B.M. odnosno iznajmio stan S. Z. </span>
</p>
<p>&nbsp;</p>
<p>
<span class="span1">Okrivljeni V. B. je u svojoj objasnio da je predmetni objekat gradio zajedno sa bratom  Lj. te da je Lj. možda i više uložio na kraju kada je otišao u Ameriku, dok se on cijelo vrijeme bavio projektovanjem, ali su svi sakupili novac a Lj. ga je predao osobi od koje je kupio plac u ime svih njih, kao i da su obojica imali ključeve od objekta, a da su ključevi ostajali kod stanara kako bi mogli da nadgledaju objekat, pri čemu nikada nije bilo problema i uvijek su bili u dobrim odnosima, pa mu nije bilo  jasno šta se sada dešava, da je dana 26.05.2014.godine bio u Budvi, ali nije mogao da otključa vrata svojim ključem, ali kako se radi o vratima iz 1962.godine, samo ih je malo gurnuo i vrata su se otvorila, a tada su ih policiji prijavili stanari i policija je sjutradan došla na lice mjesta, pa je on tada policiji objasnio da je on ušao u svoju kuću i da oni nisu nikakvi obijači jer uvijek kada završe boravak očiste kuću, zatvore vodu, ugase struju i onda napuštaju kuću, a uvijek bi Z.S. ostavio ključ na stolu ispred kuće i na listici mu napisao da su otišli i da mu ostavlja ključ za dalju upotrebu. Dana 27.08.2014.godine ponovo je došao sa suprugom na ljetovanje i tada je na ulaznim vratima zatekao gvozdene rešetke sa nekvalitetnim katancem i kada je to zatekao, jednim svojim ključem je lagano otključao katanac i ušao u kuću, i tu su bili 4-5 dana, a ne zna ko je stavio rešetke i ne zna da li je to uradio Lj.ili S. a kada je otišao, on je ponovo stavio katanac, ali je ostavio i ključeve, u desnom dovratku, a naveo je i da se ne radi o jednom objektu, nego zapravo o novom i starom objektu. Takođe je naveo da je zadnjih 30 godina uvijek koristio taj stan, da su ga koristili i njegovi prijatelji, njegova braća i rođaci, a da smatra da je sve ovo revanšizam, zato što je u junu mjesecu on podnio tužbu za podjelu imovine, koja je zavedena u ovom sudu pod br. P. 886/14, jer je u katastru kao vlasnik na predmetnom objektu uknjižen Lj., a on za 30 godina nikada nije tražio podjelu imovine, jer za tim nije bilo potrebe, obzirom da su se on i Lj. dogovorili da se taj objekat pravi kako bi se tu sastajali i družili, a takođe su se dogovorili da će pod stare dane taj objekat i podijeliti, obzirom da i jedan i drugi imaju djecu, tako da  on i njegova supruga nisu učinili krivična djela koja su im stavljena na teret, jer se radi o zajedničkoj kući, koju su on i Lj.gradili za potrebe porodice B. te da je u taj objekat ulagao zajedno sa Lj. Ovakvu odbranu okr.V. B.potvrdila je i njegova supruga okr. M.B. koja je objasnila da su oni došli u istu, kao i zadnjih 30-ak godina, odnosno 34 godine, u maju i u avgustu mjesecu, što su radili i prethodnih godina, da je, sve što u kući postoji, ona namjestila svojim rukama, uz pomoć svekrve i svekra, a kada je svekrva umrla oni su nastavili da ulažu u taj objekat, jer su njen djever Lj. i jetrva tada sređivali papire da idu u Ameriku, tako da su oni svaki trenutak koristili da dođu u taj objekat i da rade na njemu, dok je, kada su u maju mjesecu došli, njen suprug otvorio vrata, probao je nekoliko ključeva, i tada je otključao i oni su ušli sasvim normalno, a kada su došli u avgustu mjesecu, ona je odmah izašla iz taksija i otišla da se pozdravi sa komšinicom, njenom dobrom prijateljicom, a nakon toga je otišla do kuće i kada je došla, ulazna vrata su bila otvorena kao i metalna rešetka, pa nije bila prisutna kada je njen suprug otvorio, ali joj je rekao da ne zna o čemu se radi, misleći na rešetke, te da joj nije poznato da je u aprilu Lj. bio u Budvi i promijenio bravu </span><span class="span1">na vratima, a ne zna ni ko je stavio rešetke na vratima, ali misli da je Z., a poznato joj je da su Ljubomir i njena jetrva bili u avgustu 2014 na odmoru, ali ne da su stavili rešetke. Sud je u cjelosti prihvatio navode odbrane okrivljenih kao logične i uvjerljive, potkrijepljene provedenim dokazima.  </span>
</p>
<p>&nbsp;</p>
<p>
<span class="span1">Imajući u vidu ovakve odbrane okrivljenih sud nije prihvatio iskaze svjedoka S. i M.  u dijelu u kojem su naveli da su okrivljeni nasilno prodrli u stan, obzirom da isti o tome nijesu imali nikakva neposredna i jasna saznanja, te da je svjedok B. M. izjavio da on sa svoje terase ne vidi ulaz, odnosno vrata koja su navodno obijena, a da drugi put čak nije ni bio kući, pa nije vidio kako su okrivljeni ušli u kuću, a svjedok Z.S. je naveo da on nije bio prisutan kada su okrivljeni navodno obijali brave, dakle, ni jedan svjedok nije vidio ko je, kako i kada navodno obijao brave na vratima.  </span>
</p>
<p>&nbsp;</p>
<p>
<span class="span1">Imajući u vidu navedeno za sud nije bilo nesporno da su privatni tužilac i okrivljeni zajedničkim sredstvima izgradili predmetni objekat, te da su okrivljeni kao i privatni tužilac isti nesmetano koristili, da su imali svoj ključ, da su okrivljeni dolazili više puta godišnje i da je okrivljeni V.B. isti iznajmio svjedocima S.i M. i da su okrivljeni</span><span class="span1"> i u maju 2014.godine, kao i 27.08.2014.godine ušli u predmetni objekat u koji su ulazili i koji su koristili godinama prije toga, odnosno kod okrivljenih nije postojala svijest da se prodiranje vrši neovlašćeno, obzirom da su oni ulazili u objekat koji su prije toga nesmetano koristili. Takođe, kod okrivljenih nije postojao umišljaj, koji obuhvata svijest da samovlasno pribavljaju sebi pravo, iz razloga što okrivljeni nijesu pribavljali sebi bilo kakvo pravo, već su samo ušli u stan koji su i ranije nesmetano koristili, a u koji im ulaz nije bio zabranjen, a privatni tužilac i okrivljeni su objekat podigli zajedničkim sredstvima, a isti je uknjižen samo na privatnog tužioca u skladu sa njihovim dogovorom, te kako su okrivljeni stan koristili nesmetano tokom svih godina (više od 30 godina)od njegove izgradnje, pa do podnošenja privatne tužbe(kako su to izjavili okrivljeni, a potvrdili su i saslušani svjedoci), to oni ulaskom u isti nijesu povrijedili pravo privatnog tužioca na nepovredivost stana, koji su i do tada zajedno koristili i u isti zajedno i dolazili, što su svjedoci potvrdili, niti su okrivljeni na taj način pokušali da sebi pribave neko svoje  pravo ili pravo za koje smatraju da im pripada, jer su, kao što je već navedeno, i do tada svoje pravo nesmetano ostvarivali, a niko im nije ukazao na to da su oni svoje pravo eventualno izgubili ili da više istim ne mogu da se koriste. </span>
</p>
<p>&nbsp;</p>
<p>
<span class="span1">Sa svega navedenog za sud nije dokazano da su okrivljeni B.V. i M.  učinili krivično djelo </span><span class="span1">krivično djelo narušavanje nepovredivosti stana iz čl. 169 st. 1 Krivičnog zakonika i krivično djelo samovlašće iz čl. 384.st.1. Krivičnog zakonika</span><span class="span1"> pa ih  je shodno čl. 373 tač.2 ZKP-a oslobodio od optužbe.</span>
</p>
<p>&nbsp;</p>
<p>
<span class="span1">Shodno čl. 227 ZKP-a, sud će o troškovima krivičnog postupka odlučiti posebnim rješenjem. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 13.02.2015. godine</span>
</p>
<p>&nbsp;</p>
<p>
<span class="span1">    Zapisničar,</span><span class="span1">                                                        </span><span class="span1">         Sudija, </span>
</p>
<p>
<span class="span1">Aleksandra Čolan</span><span class="span1">   </span><span class="span1"></span><span class="span1">    </span><span class="span1"></span><span class="span1"></span><span class="span1">          </span><span class="span1">Danijela Samardžić</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema Višem sudu u Podgorici, a preko ovog suda.</span>
</p>
<p>
<span class="span1"> </span>
</p>
<p>&nbsp;</p>
</div>
</div>


</body>
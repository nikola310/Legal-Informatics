<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<li>
<span class="span1"></span><span>                                                                                     K.813/15</span>
</li>
<p>&nbsp;</p>
<li>
<span>                                              U IME CRNE GORE</span>
</li>
<p>&nbsp;</p>
<p>&nbsp;</p>
<p>
<span>OSNOVNI SUD U PODGORICI, po sudiji Nadi Rabrenović, uz učešće Radojke Rakočević, kao zapisničara, u krivičnom predmetu protiv okrivljenog B. S., zbog krivičnog djela građenje objekta bez građevinske dozvole iz čl. 326a Krivičnog zakonika Crne Gore, po Optužnom predlogu Osnovnog državnog tužilaštva u Podgorici, Kt. br. 1022/15 od 26.11.2015. godine, nakon održanog glavnog i javnog pretresa dana 15.03.2016. godine, u prisustvu zastupnika optužbe V. M., savjetnika na radu u Osnovnom državnom tužilaštvu u Podgorici, i okrivljenog B.S., donio je i dana 16.03.2016.godine javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>OKRIVLJENI:</span>
</p>
<p>&nbsp;</p>
<p>
<span>B.S., JMB:..., od oca B. i majke S., rođene H., rođen ...godine u P., sa prebivalištem u P.- K. G. b.b, završio 5 razreda osnovne škole, radnik, nezaposlen, oženjen, otac dvoje djece, lošeg imovnog stanja, neosuđivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>K r i v    j e</span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>U periodu od marta 2012. godine do 06.03.2014.godine, na K.G.b.b., u P., svjestan svog djela čije izvršenje je htio i znajući da je isto zabranjeno, postupajući protivno odredbi čl. 69 Zakona o uređenju prostora i izgradnji objekata (</span><span>‟</span><span>Sl</span><span>. </span><span>list</span><span> </span><span>CG</span><span>“, </span><span>br</span><span>. 51</span><span>/08), započeo građenje objekta bez prethodno pribavljene građevinske dozvole, na način što je na katastarskoj parceli na lokaciji K.G., vršio rekonstrukciju objekta, dimenzija u osnovi cca 6,5 m x 11 m,  tako što je na postojećoj etaži - suterenu započeo građenje etaže prizemlja, dimenzija u osnovi cca 14,5 m x 11 m, sa pripadajućim terasama, dimenzija 11 m x 2 m i 6,5 m x 1,3 m,</span>
</p>
<p>&nbsp;</p>
<p>
<span>- čime je izvršio krivično djelo građenje objekta bez građevinske dozvole iz čl. 326a Krivičnog zakonika Crne Gore,</span>
</p>
<p>&nbsp;</p>
<p>
<span>Pa sud okrivljenom, primjenom citiranih zakonskih odredbi, te čl. 2, 4, 5, 42, 52, 53 i 54 Krivičnog zakonika</span><span> Crne Gore i čl. 229 i čl. 374 Zakonika o krivičnom postupku, i z r i č e</span>
</p>
<p>&nbsp;</p>
<p>
<span>                                                   USLOVNU OSUDU</span>
</p>
<p>&nbsp;</p>
<p>
<span>Kojom okrivljenom utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvšiti ako okrivljeni za vrijeme od 2 (dvije) godine po pravosnažnosti presude ne izvrši novo krivično djelo</span>
</p>
<p>&nbsp;</p>
<p>
<span>Obavezuje se okrivljeni da, na ime troškova krivičnog postupka - sudskog paušala plati Osnovnom sudu u Podgorici, iznos od 30,00 eura, u roku od 15 dana po pravnosnažnosti presude. </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Podgorici podnijelo je Osnovnom sudu u Podgorici Optužni predlog, Kt. br.</span><span> 1022/15 od 26.11.2015.godine</span><span>, protiv okrivljenog B.S. iz P., zbog krivičnog djela građenje objekta bez građevinske dozvole iz čl. 326a Krivičnog zakonika Crne Gore. Zastupnik optužbe u završnoj riječi predložio je sudu da okrivljenog oglasi krivim za krivično djelo koje mu je optužbom stavljeno na teret i osudi po Zakonu.</span>
</p>
<p>&nbsp;</p>
<p>
<span>Okriviljeni B.S. u odbrani pred ovlašćenim tužiocem Osnovnog državnog tužilaštva u Podgorici, Kt. br. </span><span>1022/15 od 26.11.2015. godine</span><span> naveo je da su tačni navodi krivične prijave i tačno je sve što je konstatovano zapisnikom o kontroli sačinjenom od strane inspektora zaštite prostora 06.03.2014. godine, kojoj kontroli je prisustvovao i potpisao je sačinjeni zapisnik. Tačno je da je izvodio radove koji su navedeni u zapisniku, a izvođenje radova je započeo dvije godine prije predmetne kontrole ali se nije mogao sjetiti mjeseca kad je započeo radove. Objekat gdje je izvodio radove sagradio je prije 8 godina, a isti se nalazi na K. G. i u tom objektu živi sa svojom mnogočlanom porodicom. Za izvođenje tih radova nije posjedovao građevinsku dozvolu niti je u međuvremenu istu pribavio, a znao je da prije nego što je počeo da izvodi radove da je trebao imati dozvolu. Spreman je da legalizuje objekat i da plati sve dažbine državi, kada se steknu za to uslovi, jer mu je poznata činjenica  da se taj dio naselja odnosno objekti na njemu još ne mogu legalizovati dok se ne usvoji DUP. Dodao je i to da je u međuvremenu predao sve papire za legalizacju objekta. </span>
</p>
<p>&nbsp;</p>
<p>
<span>Okrivljeni B.S. u odbrani na glavnom pretresu</span><span> od 15.03.2016.godine ponovio je odbranu koju je dao </span><span>na Zapisniku pred ovlašćenim tužiocem Osnovnog državnog tužilaštva u Podgorici, Kt.br.</span><span> 1022/15 od 26.11.2015.godine</span><span>, i dodao da je znao da ne može graditi objekat bez građevinske dozvole, ali je htio da djeci priušti pristojnije uslove za život . </span>
</p>
<p>&nbsp;</p>
<p>
<span>Okrivljeni u završnoj riječi nije imao šta da kaže.</span>
</p>
<p>&nbsp;</p>
<p>
<span>Sud je u dokaznom postupku pročitao Zapisnik o izvršenom inspekcijskom pregledu Uprave za inspekcijske poslove, Odsjek inspekcije zaštite prostora, br. ... od 06.03.2014. godine, izvršio Uvid u fotokopiju fotografije objekta okrivljenog od 18.12.2013. godine, na saglasan predlog stranaka pročitao iskaz svjedoka V. R. koji je dao pred ovlašćenim tužiocem Osnovnog državnog tužilaštva u Podgorici od 01.12.2015.godine i pročitao Izvod iz Registra kaznenih evidencija Ministarstva pravde, Osnovnog suda u Podgorici, Ke. ... od 15.12.2015. godine, na ime B. S. </span>
</p>
<p>&nbsp;</p>
<p>
<span>iz Zapisnika o izvršenom inspekcijskom pregledu Uprave za inspekcijske poslove –Odsjek inspekcije zaštite prostora, br. ... od 06.03.2014. godine, proizilazi da je inspektor V.R. konstatovao da se na navedenoj lokaciji nalazi objekat u izgradnji kaskadnog oblika osnove čije su dimenzije 14,5 x 11,0 metara plus terase. Dio opisanog objekta (kaskada) dimenzija u osnovi cca 6,5 x 11,0 metara gradi se na već postojećoj etaži suteren nešto većih dimenzija osnove. Spratnost predmetne dogradnje </span><span>objekta dimenzija u osnovi cca 14,5x11,0 m + terasa dimenzija 11,0 x 2 m i 6,5 x 1,3 metra, je prizemna. </span>
</p>
<p>&nbsp;</p>
<p>
<span>Na fotokopiji fotografije objekta okrivljenog, od 18.12.2013. godine, prikazani su izvedeni radovi.</span>
</p>
<p>&nbsp;</p>
<p>
<span>Svjedok V.R. u iskazu pred ovlašćenim tužiocem Osnovnog državnog tužilaštva u Podgorici od 01.12.2015.godine naveo je da je prilikom inspekcijskog nadzora na licu mjesta utvrdio da se na već postojećoj etaži, suterenu, dimenzija u osnovi 6,5 x 11 m, vrši rekonstrukcija predmetnog objekta, tako što je investitor  u trenutku kontrole započeo građenje etaže prizemlja dimenzija 14,5 x 11 m, sa pripadajućim terasama čije su dimenzije konstatovane u Zapisniku o inspekcijskom pregledu br. 267, koje je sačinio dana 06.03.2014. godine. Terase su dimenzija 11,0 x 2 m i 6,5 x 1,3 m. Kontroli koju je vršio prisustvovao je B.S. kao investitor zatečenih građevinskih radova, koji je potpisao zapisnik koji je sačinio i tom prilikom je  B.S. izjavio da na isti nema primjedbi i da ne posjeduje građevinsku dozvolu za radove koje izvodi. </span>
</p>
<p>&nbsp;</p>
<p>
<span>Iz izvoda iz Registra  kaznenih evidencija Ministarstva pravde, Osnovnog suda u Podgorici, Ke. ... od 15.12.2015. godine, na ime B.S.</span><span>, proizilazi da imenovani ne prolazi kroz kaznenu evidenciju. </span>
</p>
<p>
<span> </span>
</p>
<p>
<span>Na osnovu naprijed izložene činjenične građe koja proizilazi iz dokaza provedenih u postupku, sud je nesumljivo utvrdio da su se u radnjama okrivljenog B.S., ostvarli svi bitni elementi bića krivičnog djela građenje objekta bez građevinske dozvole iz čl. 326a Krivičnog zakonika Crne Gore. Naime, okrivljeni je u periodu od marta 2012. godine do 06.03.2014. godine, na K.G. b.b,u P., svjestan svog djela čije izvršenje je htio i znajući da je isto zabranjeno, postupajući protivno odredbi čl.69 Zakona o uređenju prostora i izgradnji objekata (“Sl.list CG“, br. 51/08), započeo građenje objekta bez prethodno pribavljene građevinske dozvole, na način što je na katastarskoj parceli na lokaciji K.G., vršio rekonstrukciju objekta, dimenzija u osnovi cca 6,5 m x 11 m  tako što je na postojećoj etaži - suterenu započeo građenje etaže prizemlja, dimenzija u osnovi cca 14,5 m x 11 m, sa pripadajućim terasama, dimenzija 11 m x 2 m i 6,5 m x 1,3 m.</span>
</p>
<p>&nbsp;</p>
<p>
<span>Sve naprijed navedene činjenice utvrđene su iz odbrane okrivljenog B.S. koji je naveo da je tačno sve što je konstatovano zapisnikom o kontroli sačinjenom od strane inspektora zaštite prostora 06.03.2014.godine, kojoj kontroli je prisustvovao i potpisao sačinjeni zapisnik, odnosno tačno je da je izvodio radove koji su navedeni u zapisniku, a izvođenje radova je započeo dvije godine prije predmetne kontrole. Objekat gdje je izvodio radove sagradio je prije 8 godina, a isti se nalazi na K. G. i u tom objektu živi sa svojom mnogočlanom porodicom. Za izvođenje radova nije posjedovao građevinsku dozvolu niti je u međuvremenu istu pribavio, a znao je prije nego što je počeo da izvodi radove da je trebao imati dozvolu. Sud je prihvatio ovakve navode okrivljenog budući da su potvrđeni sadržinom Zapisnika o  inspekcijskom pregledu Uprave za inspekcijske poslove – Odsjek inspekcije zaštite prostora, br. ... od 06.03.2014. godine iz kojeg je utvrđeno da je ovlašćeni inspektor konstatovao da se na navedenoj lokaciji gradi etaža prizemlja, dimenzija u osnovi cca 14,5 m x 11 m, sa pripadajućim terasama. Od strane ovlašćenog inspektora dana 18.12.2013. godine, objekat je fotografinan i na fotografiji su prikazani izvedeni radovi. Naprijed utvrđeno činjenično stanje potvrđeno je jasnim određenim i istinitim iskazom svjedoka V. R. inspektora zaštite prostora, koji je potvrdio da je prilikom inspekcijskog nadzora na licu mjesta utvrdio da se na već postojećoj etaži, suterenu, dimenzija u osnovi 6,5 x 11 m, </span><span>vrši rekonstrukcija predmetnog objekta, tako što je investitor u trenutku kontrole započeo građenje etaže prizemlja, dimenzija 14,5 x 11 m, sa pripadajućim terasama čije su dimenzije konstatovane u zapisniku o inspekcijskom pregledu br. 267, koje je sačinio dana 06.03.2014. godine. Terase su dimenzija 11,0 x 2 m i 6,5 x 1,3 m. Kontroli koju je vršio prisustvovao je B.S. kao investitor zatečenih građevinskih radova, koji je potpisao zapisnik koji je sačinio i tom prilikom je  B.S. izjavio da na isti nema primjedbi i da ne posjeduje građevinsku dozvolu za radove koje izvodi.</span>
</p>
<p>&nbsp;</p>
<p>
<span>Članom 69 Zakona o uređenju prostora i izgradnji objekata (“Sl.list CG, br,51/08) propisano je da se objekat može graditi na osnovu građevinske dozvole i tehničke dokumentacije. Ovim zakonom određen je i pojam građenja objekta kao i izvođenje radova radi građenja novog objekta, rekonstrukcije ili radi promjene stanja u prostoru. U konkretnom slučaju okrivljeni je protivno odredbi čl.69 Zakona o uređenju prostora i izgradnji objekata (“Sl.list CG“, br. 51/08), započeo građenje objekta bez prethodno pribavljene građevinske dozvole, na način što je na katastarskoj parceli na lokaciji K.G., vršio rekonstrukciju objekta, dimenzija u osnovi cca 6,5 m x 11 m  tako što je na postojećoj etaži - suterenu započeo građenje etaže prizemlja, dimenzija u osnovi cca 14,5 m x 11 m, sa pripadajućim terasama, dimenzija 11 m x 2 m i 6,5 m x 1,3 m.</span>
</p>
<p>&nbsp;</p>
<p>
<span>Cijeneći psihički odnos okrivljenog B.S., prema izvršenom krivičnom djelu, sud je našao da je okrivljeni postupajući na prethodno opisani način, odnosno na način što je na katastarskoj parceli na lokaciji K.G., vršio rekonstrukciju objekta, dimenzija u osnovi cca 6,5 m x 11 m  tako što je na postojećoj etaži - suterenu započeo građenje etaže prizemlja, dimenzija u osnovi cca 14,5 m x 11 m, sa pripadajućim terasama, dimenzija 11 m x 2 m i 6,5 m x 1,3 m, započeo građenje objekta bez prethodno pribavljene građevinske dozvole, protivno odredbi čl. 69 Zakona o uređenju prostora i izgradnji objekata (“Sl.list CG, br,51/08),   bio svjestan da svojom djelatnošću čini krivično djelo, pa je to i htio, postupajući sa direktnim umišljajem. </span>
</p>
<p>&nbsp;</p>
<p>
<span>Sud je prilikom odlučivanja o vrsti i visini krivične sankcije imao u vidu sve okolnosti na strani okrivljenog koje su od značaja za njen izbor i visinu, pa je u smislu čl. 42 Krivičnog zakonika Crne Gore od olakšavajućih okolnosti na strani okrivljenog cijenio njegove porodične prilike, odnosno da je </span><span>oženjen, otac dvoje djece, neosuđivanost okrivljenog</span><span>, a što je utvrđeno iz Izvoda iz registra Kaznene evidencije Ministarstva pravde Osnovnog suda u Podgorici, Ke. ... od 15.12.2015. godine, na ime B.S., dok otežavajućih okolnosti nije bilo. </span>
</p>
<p>&nbsp;</p>
<p>
<span>Sud je, imajući u vidu naprijed navedene olakšavajuće okolnosti, a u odsustvu otežavajućih okolnosti okrivljenom izrekao uslovnu osudu, kojom mu je utvrdio kaznu zatvora u trajanju od 6 (mjeseci) i istvremeno je odredio rok provjeravanja od 2 (dvije) godine, odnosno da se utvrđena kazna neće izvršiti  ako okrivljeni za vrijeme od dvije godine od pravosnažnosti presude ne učini novo krivično djelo. Sud je našao da se u konkretnom slučaju, imajući u vidu sve navedeno može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primjeni radi krivično pravne zaštite, pa je sud mišljenja da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 Krivičnog Zakonika Crne Gore, u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span>Pošto je okrivljeni oglašen krivim, na osnovu čl. 229 Zakonika o krivičnom postupku obavezan je da na ime troškova krivičnog postupka - sudskog paušala plati Osnovnom </span><span>sudu u Podgorici iznos od 30,00 eura, koji paušal je odmjeren shodno složenosti predmeta, trajanju postupka i imovnim prilikama okrivljenog.</span>
</p>
<p>&nbsp;</p>
<p>
<span>Na osnovu izloženog, a shodno čl. 374 Zakonika o krivičnom postupku, odlučeno je kao u dispozitivu presude.  </span>
</p>
<p>&nbsp;</p>
<p style="text-align:center;">
<span>                                             OSNOVNI SUD U PODGORICI,</span><span></span><span></span><span></span><span>Dana 15.03.2016. godine</span>
</p>
<p>&nbsp;</p>
<p>
<span> </span>
</p>
<p>
<span>  ZAPISNIČARKA,                                                                               S U D I J A,           Radojka Rakočević                                                                        Nada Rabrenović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>DN-a: Po primjerak presude dostaviti:</span><span>        </span><span>- ODT Podgorica</span><span>        - okrivljenom   </span><span></span><span></span><span></span><span></span><span></span><span></span><span></span><span></span><span>                                         </span><span>       </span><span>        - a/a</span>
</p>
<p>
<span>    </span>
</p>
<p>
<span>      Postupljeno dana  25.03.2016. godine</span><span>         Službenik Suda,  _____________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>  ZAPISNIČARKA,                                                                       </span><span>S U D I J A</span><span>, </span><span>Radojka Rakočević, s.r.                                                        </span><span>Nada Rabrenović</span><span>, s.r.     </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>PRAVNA POUKA: </span><span>Protiv ove presude dozvoljena je žalba, u roku od 8 dana</span><span>od dana prijema pisanog otpravka iste, Višem sudu</span><span>u Podgorici, a preko ovog Suda</span><span>.</span>
</p>
<p>&nbsp;</p>
<p>
<span>ZTO:</span><span> </span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span2">K.br. 31/15 </span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2">OSNOVNI SUD U BERANAMA, po sudiji pojedincu Aleksandru Ćulafiću, uz učešće samostalnog referenta Milice Milanović, kao zapisničara, u krivičnom predmetu protiv okrivljene N.G., iz B., zbog krivičnog djela ugrožavanje opasnim oruđem pri tuči i svađi iz čl. 154  Krivičnog zakonika Crne Gore /KZ CG/, po optužnom predlogu Osnovnog državnog tužilaštva u Beranama Kt.br. 91/14 od 22.04.2014. godine, nakon održanog glavnog i javnog pretresa, u prisustvu Savjetnika ODT-a u Beranama, Marka Bojovića,  oštećenog J.V., kao i branioca okrivljene N.G., adv. R. Š., a u odsustvu okrivljene N.G., dana 09.04.2015. godine, donio je i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljena N. G., JMBG ..., od oca B. i majke D., rođene J., rođena ... . godine, u N., sa prebivalištem u B., selo D., državljanka C. G., pismena, sa završenom SSS, nezaposlena, udata, majka troje djece, lošeg imovnog stanja, neosuđivana</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v a   j e:</span>
</p>
<p>&nbsp;</p>
<p>&nbsp;</p>
<p>
<span class="span2">- što je:</span>
</p>
<p>&nbsp;</p>
<p>
<span class="span2">- dana .... godine, oko ... časova, u naselju D., opština B., u svađi sa oštećenim J.V., mašila se oruđa - sjekire, sa drvenom držalicom, dužine oko 80 cm, sredstva podobnog da tijelo teško povrijedi i zdravlje teško naruši, na način  što je sa sjekirom  u rukama  pošla prema oštećenom i zamahnuo više puta u pravcu oštećenog,</span>
</p>
<p>&nbsp;</p>
<p>
<span class="span2">- čime je izvršila krivično djelo ugrožavanje opasnim oruđem pri tuči i svađi iz čl. 154 KZ-a CG,</span>
</p>
<p>&nbsp;</p>
<p>
<span class="span2">- pa joj sud,  primjenom navedenog zakonskog propisa i čl. 2, 4, 5, 13, 14, 15, 32, 36, 42, 52, 53 i 54 KZ-a CG i čl. 226 i 374 Zakona o krivičnom postupku /ZKP/,  </span><span class="span2">i z r i č e</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span2">Kojom joj utvrđuje kaznu zatvora u trajanju od 45 /četrdeset pet/ dana,</span><span class="span2"> i istovremeno određuje da se ista neće izvršiti, ukoliko okrivljena u roku od jedne godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span2">Okrivljena se obavezuje na plaćanje paušala u iznosu od 50,00 /pedeset/ €, koji  iznos  će uplatiti na  žiro račun Državnog trezora C. G.,  br. ..., u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Imovinskopravnog zahtjeva nije bilo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnim predlogom Osnovnog državnog tužioca u Beranama Kt.br. 91/2014 od 22.04.2014. godine, optužena je N. G., iz B., da je izvršila krivično djelo ugrožavanje opasnim oruđem pri tuči i svađi  iz čl. 154 KZ-a CG.</span>
</p>
<p>&nbsp;</p>
<p>
<span class="span2">Glavni pretres je održan i zaključen u ponovnom postupku shodno ukidnom rješenju Višeg suda u Bijelom Polju Kž.br. 128/15 od 02.03.2015. godine, u prisustvu </span><span class="span2">Savjetnika ODT-a u Beranama,  Marka Bojovića,  oštećenog J.V. i branioca okrivljene N.G., adv. R. Š., a  u odsustvu uredno pozvane okrivljene N.G., shodno čl. 457 ZKP-a, s obzirom da njeno prisustvo nije nužno, jer je prethodno ispitana.</span>
</p>
<p>&nbsp;</p>
<p>
<span class="span2">Savjetnik ODT-a u Beranama, Marko Bojović, u završnoj riječi je izjavio da ostaje u potpunosti pri optužnom predlogu, jer je iz iskaza oštećenog J.V., te svjedoka J. M. i J. R., i ostalih pisanih dokaza utvđeno da je okrivljena N. G. izvršila krivično djelo koje joj je optužbom stavljeno na teret, u vrijeme, mjesto i način kako je to predstavljeno dispozitivom optužbe. S tim u vezi predložio je  sudu da okrivljenu oglasi krivom za predmetno krivično djelo, te da joj izrekne uslovnu osudu kojom će joj utvrditi kaznu zatvora u trajanju od 45 dana i istovremeno odrediti da se ista neće izvršiti ukoliko u roku od 1 godine od dana pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span2">Oštećeni J.V., u završnoj riječi izjavio je da se ne</span><span class="span1"> </span><span class="span2">pridružuje krivičnom gonjenju protiv okrivljene, niti postavlja imovinskopravni zahtjev.</span>
</p>
<p>&nbsp;</p>
<p>
<span class="span2">Okrivljena N. G., u svojoj odbrani u bitnom je istakla da se dana ... . godine, oko ... časova nalazila ispred svoje porodične kuće i radila u malinjaku, te da je kod sebe imala teslu, makaze, nož, a imala je i sjekiru kojom je zaoštravala koce, koje je zabadala u zemlju i za iste vezala maline. Dok je radila u malinjaku naišao je J.V., i bez ikakvog razloga joj uputio riječi: "Tvoj sin nije dobio ništa šta mu slijedi, čekaju ga kolica", misleći na povrede koje mu je nanio V. sin prije nekoliko mjeseci. Tom prilikom joj  je uputio i riječi "odseliću vas majku ti j.... glibavu i debelu, bićete kao u S., j... sam vam majku", i sve se ovo dešavalo na placu koje je njeno vlasništvo, iako je isti plac pod sporom i vodi se sudski postupak. Kako je izvodila radove u malinjaku, </span><span class="span2">nalazila joj se sjekira u rukama, sa kojom je prethodno ukucala kolac i</span><span class="span2"> tom prilikom oštećenom J.V.u nije uputula nikakve riječe prijetnje, niti je zamahivala sjekirom u njegovom pravcu. Deset godina  je  u lošim odnosima sa porodicom J.V., jer je bio spor oko međe, i od tada postoji ta mržnja. Dok je bila u malinjaku, J.V. se nalazio kod ograde i počeo da je psuje pa  se  prepala i pošla da zove policiju, a nakon što je pozvala policiju vratila se  u malinjak i nastavila da radi.</span>
</p>
<p>&nbsp;</p>
<p>
<span class="span2">Završne riječi okrivljene nije bilo, s obzirom da je glavni pretres zaključen u njenom odsustvu, a njen punomoćnik adv. R.Š., je istakao da  t</span><span class="span2">okom postupka navodi iz optužnog predloga izvedenim dokazima na nesumnjiv način nijesu utvrđeni. Obzirom da je J.V. došao na imovinu koja je imovina supruga okrivljene i zbog koje postoji spor i koja imovina je u suštini glavni uzročnik svađa između porodica J. i N., na protivljenje okrivljene da ne radi ništa na tom zemljištu J. je uzvratio prijetnjom koja je bliže opisana po sadržaju u spisima prekršajnog organa. Dakle, okrivljena niti je imala namjeru da bilo koga ugrozi ili da se služi sjekirom da bi J. narušila ili povrijedila tijelo i zdravlje. Navodi optužbe nijesu potvrdili  saslušani svjedoci J. V. i J. M., koji su objektivno govorili, a  ostali saslušani svjedoci nalaze se u bliskom stepenu srodstva sa oštećenim tako da njihovi iskazi nijesu objektivni. Tražio je da sud donese oslobađajuću odluku i da prizna okrivljenoj troškove postupka po Advokatskoj tarifi. </span>
</p>
<p>&nbsp;</p>
<p>
<span class="span2">Provjeravajući navode optužbe i odbranu okrivljene sud je u dokaznom postupku na glavnom pretresu u svojstvu svjedoka saslušao oštećenog J.V., te saslušao svjedoke J. M. i J.R., i na saglasan predlog stanaka pročitao iskaze svjedoka J.V. i J.M., pročitao potvrdu o oduzimanju predmeta UP CB B. br. ...od .... godine, pročitao dopis MUP-a B. od ... . godine, izvršio uvid u listing razgovora korišćenja broja telefona ... , preplatnika M.D., izvršio uvid u dokaze koji se nalaze u spisima predmeta Područnog organa za prekršaj u Beranama, Pp.br. 1205/2014, te pribavio i izvršio uvid u izvod iz KE na ime okrivljene. </span>
</p>
<p>&nbsp;</p>
<p>
<span class="span2">Cijeneći odbranu okrivljene i dokaze pojedinačno i u međusobnoj vezi, a shodno čl. 370  st. 2 ZKP-a, sud je utvrdio činjenično stanje i na osnovu istog zaključio da je okrivljena izvršila krivično djelo koje joj je stavljeno na teret i za koje je kriva i krivičnopravno odgovorna.</span>
</p>
<p>&nbsp;</p>
<p>
<span class="span2">Naime, sud je ovakvo činjenično stanje utvrdio prevashodno iz iskaza oštećenog saslušanog u svojstvu svjedoka J.V. i svjedoka J.M.i J.R., a dovedeno u vezu sa odbranom okrivljene. Tako oštećeni salušan u svojstvu svjedoka J.V., u svom iskazu je naveo da je k</span><span class="span2">upio plac kod G.B., prije godinu dana, pa je zbog kupovine ovog placa došlo do pogoršanja odnosa između njega i porodice okrivljene. Dana .... godine, je htio da očisti taj plac, s obzirom da je plac  njegovo vlasništvo, da se ne bi kupile zmije, i isti plac nije košen duži vremenski period</span><span class="span2">. Oko ... časova je izašao na svoj plac da  radi kada je iz kuće izašla N.G.i počela da mu upućuje riječi </span><span class="span2">"Ubiću te, zaklaću te, biće ti grob tu, prepoloviću ti glavu, i tebi i tvom sinu, sastaviću ga da guraš u kolica, a tvojoj grbavoj ženi slomiću kičmu", pa je tada iz garaže uzela  sjekiru i brzim hodom  se uputila prema njemu držeći sjekiru s obje ruke i kada je prišla  do njega više puta zamahnula u njegovom pravcu,  pa se on  povukao nazad u svoje dvorište, a ona je i dalje nastavila da ga vrijeđa i prijeti, pa je njegova supruga M.pozvala policiju, a nakon toga i on</span><span class="span2">. Kada je okrivljena izašla iz kuće i nakon što je uzela sjekiru i pošla prema njemu, on se nalazio na parceli koju je kupio kod G.B., i </span><span class="span2">od kuće okrivljene pa do ove parcele nema nikakve ograde. On G.nije uputio nikakve riječi prijetnje niti uvrede konkretnom prilikom. Iskaz oštećenog saslušanog u svojstvu svjedoka, sud je djelimično prihvatio ali ne u potpunosti, jer je stanovišta da su njegovi navodi da nije uputio riječi prijetnje i uvrede okrivljenoj sračunati na izbjegavanje sopstvene odgovornosti i da su ovi navodi obezbvrijeđeni iskazom okrivljene kao i rješenjem suda za Prekršaje, Pp.br. 1205/14 od 03.12.2014. godine, pa proizilazi da su iste tvrdnje oštećenog u ovom dijelu neubjedljive i kao takve neprihvatljive za sud. </span>
</p>
<p>&nbsp;</p>
<p>
<span class="span2">Tako iz iskaza svjedoka J.M., sud je utvrdio</span><span class="span1"> </span><span class="span2">da se dana .... godine oko ... časova nalazila u kući u naselju D., dok je njen suprug bio u neposrednoj blizini na placu. Odjednom je čula  njenu komšinicu  N.G. kako viče i galami pa je izašla iz kuće da vidi o čemu se radi,  i tom prilikom je vidjela G.kako sa obje ruke drži sjekiru i sa istom zamahuje više puta u pravcu  njenog muža V.,  koji je od nje bio udaljen oko dva metra,  pa je isti  pobjegao u njihovo dvorište. Tom prilikom je čula da je G. više puta uputila riječi njenom suprugu: „Ubiću vas, sina ću vam smjestiti u kolica da ga gurate“  i još mnogo toga. Imaju  već 20 godina probleme sa porodicom M.zbog imovinskopravnih odnosa,  a njihova dvorišta se  graniče. Nakon što je vidjela šta se desilo, pozvala je policiju telefonom sa broja mob. tel. ..., a nakon toga je pozvao policiju i njen suprug, a moguće je da je zvao i prije nje sa svog broja telefona .... Ovaj događaj je mogla da vidi i R. J.. Sud je u potpunosti prihvatio iskaz ovog svjedoka, jer je u međusobnoj saglasnosti sa iskazom oštećenog saslušanog u svojstvu svjedoka V. J., kao  i iskazom svjedoka J.R., a radi se o licu koje je bilo očevidac kritičnih dešavanja i koje je po ocjeni suda vjerno rekonstruisalo tok  kritičnih dešavanja pa je sud njen iskaz cijenio kao objektivan i neusmjeren na otežavanje krivičnopravnog položaja okrivljene.</span>
</p>
<p>&nbsp;</p>
<p>
<span class="span2">Iz iskaza svjedoka</span><span class="span1"> </span><span class="span2">J.R.,</span><span class="span1"> </span><span class="span2">sud je utvrdio da je dana .... godine oko ... časova  izašla iz štale gdje drži stoku i tada je srela djevera J.V. koji je u rukama držao metar i  rekao joj da ide na parcelu nešto da razmjeri koja parcela se graniči sa parcelom M.. Dok je išla  putem svojoj kući čula je N.G. kako govori J.V.u „ubiću te, ubiću te na mrtvo, prepoloviću ti glavu sjekirom, sina M.ću ti staviti u kolica da ga guraš, neću ti ga na mrtvo ubiti“. Vidjela je kako N.  G.  drži sjekiru  i nakon upućenih riječi  zamahuje istom sjekirom  u pravcu J.V. pa se isti zbog toga povukao  kod svoje pilane koja se nalazi u neposrednoj blizini. Dok je G.  zamahivala sjekirom prema V. bila je  udaljena od njega oko 1,5 do 2 m. Isti događaj posmatrala je sa odstojanja od 30 m, pa je nakon toga ušla u kuću, a oni su ostali i dalje da se raspravljaju. Sud je u potpunosti prihvatio iskaz ovog svjedoka, jer je u međusobnoj saglasnosti sa iskazom oštećenog V. J., kao i iskazom svjedoka J.M., a radi se o licu koje je bilo očevidac kritičnih dešavanja i koje je po ocjeni suda vjerno rekonstruisalo tok kritičnih dešavanja, pa je sud njen  iskaz  cijenio kao objektivan  i neusmjeren na otežanje krivičnopravnog položaja okrivljene.</span>
</p>
<p>&nbsp;</p>
<p>
<span class="span2">Iz iskaza svjedoka</span><span class="span1"> </span><span class="span2">J.V., sud nije mogao  utvrditi pravno relevantne činjenice vezane za kritični događaj, ali je isti potvrdio da nije bio na licu mjesta. On je nakon dva, tri dana čuo od naroda da je došlo do svađe između N.G. i J.V., pa je u planinu kada je V.bio kod njega, pitao ga povodom čega su se svađali i on mu  je pričao da je svađa zbog zemlje, te da je okrivljena sa sjekirom išla prema njemu, a on to nije vidio, a koje navode  je sud cijenio kao potvrdu navoda oštećenog, da se okrivljena u svađi mašila sjekire.</span>
</p>
<p>&nbsp;</p>
<p>
<span class="span2">Iz iskaza svjedoka J.M., sud nije mogao utvrditi pravno relevantne činjenice vezane za kritični događaj, ali je ista potvrdila</span><span class="span1"> </span><span class="span2">da je toga  dana bila kući, ali nije prisustvovala niti gledala svađu za  koju je  saznala isti dan. Zbog proteka vremena ne zna od koga je čula za svađu, ali je  bila priča po komšiluku da je dolazila policija povodom svađe. Oštećeni joj je pričao da je bio napadnut od strane okrivljene sjekirom, ali ona nije gledala taj događaj, niti njen muž, a koje navode  je sud cijenio kao potvrdu navoda oštećenog, da se okrivljena u svađi mašila sjekire.</span>
</p>
<p>
<span class="span2"></span>
</p>
<p>
<span class="span2">Iz potvrde o privremenom oduzimanju predmeta UP CB B. br. ...od .... godine sud je utvrdio da je od N.G. oduzeta sjekira sa drvenim držalom dužine 80 cm.</span>
</p>
<p>
<span class="span2"></span>
</p>
<p>
<span class="span2">Iz dokaza koji se nalaze u spisima predmeta područnog organa za prekršaje u Beranama Pp.br. 1205/2014 sud je utvrdio da je rješenjem istog organa Pp.br. 1205/2014 od 03.12.2014. godine  J. V.oglašen krivim  zbog prekršaja  iz čl. 7 st. 1 Zakona o javnom redu i miru i kažnjen novčanom kaznom u iznosu od 100,00 €, što je dana .... godine oko ... časova na javnom mjestu ispred svoje porodične kuće N. G.uputio riječi : "Tvoj sin ništa nije dobio šta ga sleduje, iseliću vas, živjećete kao u S., majku ti j .... glibavu i debelu, vidiš li ti kakva si, j..bo sam vam majku" , a koje rješenje je postalo pravosnažno dana 18.12.2014. godine.</span>
</p>
<p>&nbsp;</p>
<p>
<span class="span2">Sud je cijenio i ostale izvedene  dokaze ali ih posebno ne obrazlaže, nalazeći  da nijesu od uticaja na drugačiju odluku u ovoj krivičnopravnoj stvari.</span>
</p>
<p>&nbsp;</p>
<p>
<span class="span2">Sud je cijenio, ali nije prihvatio odbranu okrivljene da se nije svađala i da nije zamahivala sjekirom u pravcu </span><span class="span2">J.V., jer je stanovišta da je ista izvedenim usmjerena na izbjegavanje krivične odgovornosti okrivljene, a obezvrijeđena iskazima oštećenog saslušanog u svojstvu svjedoka J.V., kao i svjedoka J.M.i J.R., koji su potvrdili navode optužbe. </span>
</p>
<p>&nbsp;</p>
<p>
<span class="span2">Dakle, izvedenim dokazima sud je utvrdio činjenično stanje koje odgovara onom navedenom u dispozitivu presude – da je okrivljena  kritičnog dana i vremena, u svađi sa oštećenim J.V., mašila se sjekire, kao sredstva podobnog da tijelo povrijedi i zdravlje teško naruši, zamahujući više puta u pravcu oštećenog, te se u njenim radnjama sadrže svi elementi bića krivičnog djela u pitanju.</span>
</p>
<p>&nbsp;</p>
<p>
<span class="span2">Naime, da bi postojalo krivično djelo ugrožavanje opasnim oruđem pri tuči i svađi, treba da postoji svađa između okrivljenog i oštećenog, kao element datog krivičnog djela, a kako je izvedenim dokazima nedvosmisleno utvrđeno da je postojala svađa u smislu aktivnog učešća oba učesnika u svađi, koja su se međusobno vrijeđala, to je pri utvrđenoj činjenici da se okrivljena mašila sjekire – sredstva podobnog da tijelo teško povrijedi i zdravlje teško naruši, i istim manipulisala na način što je istom više puta zamahivala prema oštećenom i jasno ukazivala na spremnost da navedeno sredstvo upotrijebi, ali kako to nije učinila, njen umišljaj je išao za tim da kod oštećenog stvori osjećaj ugroženosti, pa je na taj način ostvarila elemente bića krivičnog djela ugrožavanje opasnim oruđem pri tuči ili svađi, iz čl. 154 KZ-a CG.</span>
</p>
<p>&nbsp;</p>
<p>
<span class="span2">Za krivično djelo ugrožavanje opasnim oruđem pri tuči i svađi iz čl. 154 KZ-a CG predviđena je novčana kazna ili zatvor do šest mjeseci.</span>
</p>
<p>&nbsp;</p>
<p>
<span class="span2">Odlučujući u pogledu vrste krivične sankcije, sud je cijenio sve okolnosti iz čl. 42 KZ-a CG, pa je kao olakšavajuće okolnosti na strani okrivljene N.G. cijenio da se radi o starijoj porodičnoj ženi, majci troje djece, lošeg imovnog stanja,  nezaposlenom licu, te je posebno cijenio okolnost da okrivljena do sada nije kažnjavana, što ukazuje da nije sklona vršenju krivičnih djela, da se oštećeni nije pridružio krivičnom gonjenju, pa u nedostatku otežavajućih okolnosti sud je mišljenja da sve olakšavajuće okolnosti na strani okrivljene predstavljaju osnov za izricanje uslovne osude, kao krivične sankcije, i istoj  utvrdio kaznu zatvora od 45 /četrdeset pet/ dana, pritom cijeneći da bi pristupanje izvršenju kazne suviše represivno djelovalo na okrivljenu,  nego da će  i samo upozorenje uz prijetnju kaznom dovoljno uticati  na istu  da u buduće ne vrši  ova i slična krvična djela, i na taj način će se ostvariti svrha kažnjavanja predviđena  u čl. 32 KZ-a CG, te je okrivljenoj ostavio rok provjeravanja od jedne godine.</span>
</p>
<p>&nbsp;</p>
<p>
<span class="span2">Shodno čl. 226 st. 2 ZKP-a, odlučeno je u pogledu paušala pri čemu je sud vodio računa o složenosti i trajanju krivičnog postupka i imovinskim prilikama okrivljene.</span>
</p>
<p>&nbsp;</p>
<p>
<span class="span2">Sa iznijetih razloga, shodno čl. 374 ZKP-a, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U BERANAMA</span>
</p>
<p style="text-align:center;">
<span class="span2">Dana, 09.04.2015. godine </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">ZAPISNIČAR,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                                 S U D I J A,</span>
</p>
<p>
<span class="span2">Milica Milanović </span><span class="span2"></span><span class="span2"></span><span class="span2"></span><span class="span2"></span><span class="span2">                             Aleksandar Ćulafić </span>
</p>
<p>
<span class="span2"></span><span class="span2"></span><span class="span2"></span><span class="span2"></span>
</p>
<p>
<span class="span2"> </span>
</p>
<p>
<span class="span3">PRAVNA POUKA:</span><span class="span2">  Nezadovoljna stranka ima pravo </span>
</p>
<p>
<span class="span2">žalbe, u roku od 8 (osam) dana od dana prijema presude, </span>
</p>
<p>
<span class="span2">putem ovog suda za VIŠI SUD U BIJELOM POLJU. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2"></span>
</p>
<p>&nbsp;</p>
<p>&nbsp;</p>
</div>
</div>


</body>
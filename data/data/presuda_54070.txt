<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-family:Arial;font-size:12pt;}
.s2{font-style:italic;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<span>       </span>
</p>
<p class="p1"></p>
<p class="p1"></p>
<p class="p2">
<!--Image link to '0.png' can be here-->
<span class="s1">               </span>
</p>
<p class="p3"></p>
<p class="p4">
<span> 								          Posl.br.K. 516/12/12 </span>
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p5">
<span>Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog P. M.zbog krivičnog djela krađe iz čl.239 st.1 Krivičnog zakonika, koji se vodi po optužnom predlogu ODT-a Kotor Kt.br.632/12 od 18.12.2012. godine, nakon održanog glavnog i javnog pretresa dana 04.03.2013. godine u prisustvu zastupnika optužbe - savjetnika ODT-a Kotor Jelene Stanišić i optuženog, donio je i javno objavio sljedeću</span>
</p>
<p class="p5"></p>
<p class="p4">
<span>PRESUDU</span>
</p>
<p class="p4"></p>
<p class="p5">
<span>Okrivljeni P. M., od oca M. i majke A., rođene M., rođen …godine u K., stalno nastanjen u T. nezaposlen, neoženjen, otac jednog maloljetnog djeteta, sa završenom SSS, ranije osuđivan i to: presudom Osnovnog Suda u Kotoru Posl.br K.320/05 od 20.07.2007. godine zbog krivičnog djela iz čl.240 st.1 tač.1 KZ-a na kaznu zatvora u trajanju od 3 mjeseca; presudom Višeg Suda u Podgorici Posl.br K.200/2005 od 29.05.2007. godine zbog krivičnog djela iz čl. 300/3-1 KZ-a na kaznu zatvora u trajanju od 1 godine; presudom Osnovnog Suda u Cetinju Posl.br K.40/07 od 26.03.2007. godine zbog krivičnog djela iz čl.220 st.1 KZ - 30 dana zatvora uslovno na 1 godinu; Presudom Osnovnog Suda u Kotoru Posl.br. K.389/07 od 22.02.2008. godine zbog krivičnog djela iz čl.168 st.2 KZ-a -6 mjeseci zatvora uslovno na 1 godinu i 6 mjeseci; presudom Opštinskog Suda u Novom Sadu Posl.br K.653/06 od 05.12.2007. godine zbog krivičnog djela iz čl.345 KZ-a na novčanu kaznu u iznosu od 100.000,00 dinara; presudom Višeg Suda u Podgorici Posl.br.K.148/07 od 14.04.2008. godine zbog krivičnog djela iz čl.300 st.1 i čl.393 KZ-a na kaznu zatvora u trajanju od 4 godine i 6 mjeseci; presudom Osnovnog suda u Cetinju Posl.br. K.71/07 od 26.06.2007. godine zbog krivičnog djela iz čl.220 st.1 KZ-a na kaznu zatvora od 30 dana; presudom Osnovnog suda u Kotoru Posl.br. K.440/08 od 27.01.2010. godine zbog krivičnog djela iz čl.348. st.3 u vezi st.1 u vezi sa krivičnim djelom iz čl.339 st 3. u vezi st. 1 KZ-a na novčanu kaznu u iznosu od 1.200,00 eura i presudom Višeg Suda u Podgorici Posl.br.K11/2012 od 04.10.2012. godine zbog krivičnog djela iz čl.301 st.2 u vezi st. 1 KZ-a na kaznu zatvora u trajanju od dvije godine, protiv kojeg se ne vodi postupak za drugo krivično djelo,</span>
</p>
<p class="p5"></p>
<p class="p4">
<span>Kriv je,</span>
</p>
<p class="p4"></p>
<p class="p5">
<span>Što je,</span>
</p>
<p class="p6">
<span>u toku noći 26/27.09.2012. g u naselju Seljanovo, opština Tivat, u namjeri da prisvajanjem tuđih pokretnih stvri za sebe pribavi protivpravnu imovinsku korist, svjestan značaja svog djela, čije izvršenje je htio, oduzeo pmv marke ‚‚VW Polo‚‚ reg. ozn. TV…, vrijednosti 972,60 eura, vlasništvo oštećenog F. S. iz T., na način što je upotrebom ključa, stavio vozilo u pogon, a zatim ga povezao na Lovanju i prodao M. B. za iznos novca od 150,00 eura, </span>
</p>
<p class="p5"></p>
<p class="p5">
<span class="s2">- </span><span>čime je izvršio krivično djelo krađe iz čl. 239 st.1 Krivičnog zakonika.</span>
</p>
<p class="p5"></p>
<p class="p5">
<span>Pa ga sud na osnovu naprijed navedene krivičnopravne odredbe i članova 2, 4, 5, 8, 13, 15, 32, 33, 36, 42 Krivičnog zakonika i čl. 227, 229, 239, 368  i 374 ZKP-a </span>
</p>
<p class="p4">
<span>OSUĐUJE</span>
</p>
<p class="p4"></p>
<p class="p5">
<span>Na kaznu zatvora u trajanju od 30 (trideset) dana koju će izdržati nakon pravosnažnosti presude.</span>
</p>
<p class="p5"></p>
<p class="p5">
<span>Dužan je okrivljeni na ime troškova krivičnog postupka uplatiti iznos od 60,50 eura i na ime sudskog paušala iznos od 30,00 eura, u roku od 15 dana od dana pravosnažnosti presude, u korist Budžeta Crne Gore na žiro račun br. 832-16-52.</span>
</p>
<p class="p5"></p>
<p class="p5">
<span>Oštećeni se sa imovinsko pravnim zahtjevom upućuje na parnicu. </span>
</p>
<p class="p5"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p5">
<span>ODT iz Kotora podnio je ovom sudu optužni predlog Kt.br. 632/12 od 18.12.2012. godine protiv optuženog P. M.zbog izvršenja krivičnog djela krađe iz čl. 239 st.1 Krivičnog zakonika.</span>
</p>
<p class="p5"></p>
<p class="p5">
<span>U svojoj odbrani optuženi je izjavio da priznaje djelo koje mu se stavlja na teret i krivicu za isto, navodeći da su tačni navodi iz optužnog predloga.</span>
</p>
<p class="p5"></p>
<p class="p5">
<span>U dokaznom postupku koji je proveden radi rasvjetljenja ove krivično pravne stvari i krivice okrivljenog sud je proveo sljedeće dokaze, saslušao svjedoka-oštećenog F.S. i svjedoka M.B., pročitao: potvrdu o privremenom oduzimanju predmeta UP Tivat na ime M. B. od 28.09.2012. godine; potvrdu o vraćanju predmeta na ime F. S. od 30.09.2012. godine; na saglasnost stranaka pročitao nalaz i mišljenje vještaka mašinske struke .M. od 14.12.2012. godine, pročitao izvod iz kaznene evidencije za okrivljenog UP Kotor.</span>
</p>
<p class="p5">
<span>S.je izjavio da je on vlasnik auta pmv marke ‚‚Polo‚‚ reg. ozn. TV …koje je proizvedeno 1992. godine, a koje je kupio dvije, tri godine prije kritičnog događaja od P. G. Vozilo je bilo starije, ali da je on dosta uložio u njega kao i da ga je dobro služilo. Kritičnog dana 26.09.2012. godine oko 22:00 časa kada se vratio iz grada auto je parkirao i zaključao i to ispred zgrade u naselju gdje živi U vozilu su mu ostala lična dokumenta: vozačka, saobraćajna, lična karta, novčanik u kojem se nalazilo 220-230 eura, prsluk i dva peškira. Sjutradan, kada je krenuo na posao, oko 06,30 časova, primjetio je da mu nema auta, nakon čega je obavjestio policiju o istom. Oko 08,00 časova je došao u stanicu policije gdje je inspektoru Š. ispričao cijelu situaciju, a dan posle oko 16,00 časova su ga obavjestili da su pronašli auto na Lovanji i da ga je M. P. prodao M. B. Naveo je da je okr. P.M.sreo dva, tri dana kasnije i da mu se isti izvinjavao, ističući da je zamjenio vozila, da nije trebao uzeti njegovo, već vozilo koje je bilo parkirano pored njegovog, kojom prilikom ga je molio da mu vrati dokumenta. Međutim, okrivljeni mu je rekao da se sve nalazi kod B. i da on nema ništa sa tim. B. mu je rekao da je sve iz auta odnešeno, a takođe da su htjeli da odnesu i muziku koja je malo veće vrijednosti. Naveo je da mu je vozilo vraćeno i da je brava obijena. Ključ koji mu je pokazan u policiji nije mu poznat, niti je to duplikat njegovog ključa. Smatra da mu B. ili M. trebaju vratiti novac koji se nalazio u vozilu i platiti opravku brave koju je sam platio od svog novca u iznosu od 40,00 eura. Dodao je da ima samo jedan ključ i da mu nije jasno na koji način je okr. P. upalio vozilo, jer je ključ od vozila uvjek držao kod sebe. Ključ koji mu je kasnije svjedok dao nije bio njegov kao ni privjesak koji je bio zakačen za ključ. Objasnio je da je za vozilo Polo i Golf skoro svaki ključ isti, i da se na njegovom ključu nalazio privjezak u obliku Ajfelovog tornja. Kao oštećeni pridružio se krivičnom gonjenju i postavio je imovinsko pravni zahtjev.</span>
</p>
<p class="p5"></p>
<p class="p5">
<span>Svjedok M. B. je izjavio da drži skladište sirovina na Lovanji i da je dana 26.09.2012. godine kod njega došao P.M.koji ga je zvao kako bi mu prodao vozilo pmv marke ‚‚Polo‚‚ reg.ozn. TV.... U tom trenutku nije bio na Lovanji već se nalazio u Podgorici, pa se čuo sa bratom Kadrijom kome je rekao da ukoliko su papiri u redu, da uzme auto, a da P dođe sutra ujutro po pare. Kadrija mu je rekao da ima saobraćajnu dozvolu, polisu osiguranja i ključ od auta i da mu je P. rekao da je vozilo njegovo, odnosno da je došao u posjed istog tako što je prebio neki dug. Dogovorio se sa P. da mu da novac u iznosu od 150,00 eura, pitao ga je da vozilo nije slučajno ukadeno da ne bi imao problema, na šta mu je P. rekao danije sigurno, da ima čiste papire, nakon čega mu je i dao novac. Međutim, njemu je nešto bilo sumnjivo i zato je otišao u policiju Tivat i raspitao se da li je nekome nestalo vozilo pmv marke ‚‚Polo‚‚ reg.ozn. TV…, na šta je dobio odgovor da je prijavljena krađa baš za to vozilo, te je odmah dao podatke o licu od koga ga je kupio kao i sve papire koje je imao za predmetno vozilo. Policija je zatim kontaktirala oštećenog koji je došao u Ispostavu policije i rekao da je to njegovo vozilo, međutim da ključ kojim se isto otključavalo nije njegov. Oduzeli su mu vozilo i vratili vlasniku, odnosno F. S.Naglašava da je od strane P. prevaren i mišljenja je da mu treba vratiti 150,00 eura, a takođe da je imao konflikt sa istim kada ga je sreo na benziskoj pumpi na Jazu kojom prilikom mu je prijetio da će ga dići u vazduh zato što je rekao policiji da je od njega kupio vozilo, da ima svoje ljude, odnosno mafiju koja mu može nauditi i da će ga informacija koju je dao u policiji košati više od 10.000,00 eura. Dodao je i da je na ključevima od vozila bio privjezak Sv. Vasilija Ostroškog, da je P. vozilo ostavio kod njegovog brata i to između 6 i 8 časova uveče, a da je tek sutradan došao po novac i da on ništa iz njega nije dirao. Navodi da to nije prvo vozilo koje je kupio od Pejčinovića, al da jeste prvo koje je bilo ukradeno.</span>
</p>
<p class="p5"></p>
<p class="p5">
<span>Iz potvrde o privremenom oduzimanju predmeta UP Tivat od 28.09.2012. godine proizilazi da su od lica M. B.dana 28.09.2012. godine ovlašćeni službenici navedene policije oduzeli predmete i to: PMV marke Volswagen model ’’Polo’’ reg.oznake TV… i saobraćajna dozvola za navedeno vozilo.</span>
</p>
<p class="p5"></p>
<p class="p5">
<span>Iz potvrde o vraćanju predmeta proizilazi da su dana 30.09.2012. godine F. S. vraćene privremeno oduzete stvari i to: PMV marke Volswagen model ’’Polo’’ reg.oznake TV … i saobraćajna dozvola za navedeno vozilo.</span>
</p>
<p class="p5"></p>
<p class="p5">
<span>Iz nalaza i mišljenja vještaka mašinske struke N. M. od 14.12.2012. godine utvrđeno je da se radi o putničkom motornom vozilu  marke  ’’VW’’, tip Polo, reg ozn. TV …KW 40, radne zapremine motora 1272 cm 3, 1992 godina proizvodnje, sive boje, 750 kg masa vozila, vrsta goriva Bs. Vozilo posjeduje saobraćajnu dozvolu izdatu u UP fil. Tivat na ime Femić Siniše iz Tivta koji je i vlasnik vozila. Vrijednost novog vozila iznosi 9726,00 eura, a u ovom slučaju uključujući amortizaciju od 90%, odnosno 8753,40 eura, vrijednost predmetnog vozila u vrijeme izvršenja krivičnog djela je 972,60 eura.</span>
</p>
<p class="p5"></p>
<p class="p5">
<span>Iz izvoda iz kaznene evidencije za okr. P. M. od 09.01.2013. godine proizilazi da je okrivljeni ranije osuđivan i to: presudom Osnovnog Suda u Kotoru Posl.br K.320/05 od 20.07.2007. godine zbog krivičnog djela iz čl.240 st.1 tač.1 KZ-a na kaznu zatvora u trajanju od 3 mjeseca; presudom Višeg Suda u Podgorici Posl.br K.200/2005 od 29.05.2007. godine zbog krivičnog djela iz čl. 300/3-1 KZ-a na kaznu zatvora u trajanju od 1 godine; presudom Osnovnog Suda u Cetinju Posl.br K.40/07 od 26.03.2007. godine zbog krivičnog djela iz čl.220 st.1 KZ - 30 dana zatvora uslovno na 1 godinu; Presudom Osnovnog Suda u Kotoru Posl.br. K.389/07 od 22.02.2008. godine zbog krivičnog djela iz čl.168 st.2 KZ-a -6 mjeseci zatvora uslovno na 1 godinu i 6 mjeseci; presudom Opštinskog Suda u Novom Sadu Posl.br K.653/06 od 05.12.2007. godine zbog krivičnog djela iz čl.345 KZ-a na novčanu kaznu u iznosu od 100.000,00 dinara; presudom Višeg Suda u Podgorici Posl.br.K.148/07 od 14.04.2008. godine zbog krivičnog djela iz čl.300 st.1 i čl.393 KZ-a na kaznu zatvora u trajanju od 4 godine i 6 mjeseci; presudom Osnovnog suda u Cetinju Posl.br. K.71/07 od 26.06.2007. godine zbog krivičnog djela iz čl.220 st.1 KZ-a na kaznu zatvora od 30 dana; presudom Osnovnog suda u Kotoru Posl.br. K.440/08 od 27.01.2010. godine zbog krivičnog djela iz čl.348. st.3 u vezi st.1 u vezi sa krivičnim djelom iz čl.339 st 3. u vezi st. 1 KZ-a na novčanu kaznu u iznosu od 1.200,00 eura i presudom Višeg Suda u Podgorici Posl.br.K11/2012 od 04.10.2012. godine zbog krivičnog djela iz čl.301 st.2 u vezi st. 1 KZ-a na kaznu zatvora u trajanju od dvije godine.</span>
</p>
<p class="p5"></p>
<p class="p5">
<span>Cijeneći sve provedene dokaze pojedinačno, kao i u njihovoj međusobnoj povezanosti, sud je utvrdio činjenično stanje navedeno u izreci oduke.</span>
</p>
<p class="p5"></p>
<p class="p5">
<span>Ovakvo činjenično stanje sud je utvrdio na osnovu priznanja okrivljenog P., potkrijepljenog iskazima svjedoka M. B., svjedoka- oštećenog F. S.kao i provedenim pismenim dokazima. Naime, okr. P. M. je u cjelosti priznao krivično djelo i krivicu za isto, potvrđujući navode iz optužnog akta. Priznanje okrilvjenog je potkrijepljeno ostalim provednim dokazima, iskazom svjedoka-oštećenog F. S. koji je objasnio da je on vlasnik vozila marke ‚‚Polo‚‚ reg. ozn. TV …a da je isto dana 26.09.2012. godine oko 22:00 časa parkirao i zaključao ispred zgrade u Seljanovu gdje živi, a u vozilu su mu ostala lična dokumenta: vozačka, saobraćajna, lična karta, novčanik u kojem se nalazilo 220-230 eura, prsluk i dva peškira, a sjutradan, kada je krenuo na posao primjetio je da mu nema vozila. Nakon prijave nestanka vozila policiji, isti su ga obavijesti da je njegovo vozilo pronađeno na Lovanji i da je isto okr. P. prodao M. B., a nakon par dana njemu se okrivljeni izvinjavao, jer navodno isti nije trebao uzeti njegovo vozilo. Takođe, i iskaz svjedoka M. B.potvrđuje sve navedeno obzirom da je ovaj svjedok potvrdio da je okr. P. došao kod njegovog brata, Kadrije, jer on nije bio na Lovanji tog dana, da proda predmetno vozilo, a da ga je njegov brat pitao da li je sve u redu, na šta mu je okrivljeni tvrdio da jeste i da ima sve papire, a što je okrivljeni i njemu potvrdio sutradan, kada je došao da preuzme novac u iznosu od 150,00 eura za vozilo. Međutim, kako navodi ovaj svjedok njemu je čitava situacija bila sumnjiva pa je provjerom u policiji u Tivtu saznao da se upravo onakvo vozilo kako je on kupio od okr. P., potražuje, jer je isto ukradeno, pa je nakon dolaska oštećenog F.u policiju utvrđeno da je vozilo koje je on kupio od okr. P. u stvari vlasništvo F. S. Potvrdama o privremenom oduzimanju i vraćanju predmeta potvrđeno je da je predmetno vozilo oduzeto od svjedoka M. B. i zatim vraćeno ošt. F. S. </span>
</p>
<p class="p5"></p>
<p class="p5">
<span>Prema tome, nesporno je da je predmetno vozilo od ošt. F. S., oduzeo okr. P. što je i sam priznao, koje priznanje je za sud bilo potpuno, jasno i uvjerljivo, s obzirom da je potvrđeno ostalim provednim dokazima, a koje je potom prodao Ma.B. za iznos od 150,00 eura, te je time sebi pribavio protivpravnu korist, a koje vozilo je, inače, u vrijeme izvršenje krivično djela shodno nalazu vještaka mašinske struke bilo vrijedno 972,60 eura. </span>
</p>
<p class="p5"></p>
<p class="p5">
<span>U ovakvim radnjama okrivljenog (oduzimanje tuđeg vozila u namjeri da prodajom istog drugom licu - svjedoku M. B., za sebe pribavi protivpravnu imovinsku korist) ostvarena su sva bitna obilježja bića krivičnog djela krađe iz čl.239 st.1 KZ. </span>
</p>
<p class="p5"></p>
<p class="p5">
<span>Okrivljeni je kritične prilike bio svjestan da oduzimanjem tudjih pokretnih stvari i njihovom prodajom drugom licu za sebe pribavlja protivpravnu imovinsku korist, i čini krivično djelo krađe, a što mu je i bila namjera, odnosno što je i htio, pa su se radnjama okrivljenog pored objektivnih stekli i svi subjektivni elementi bića krivičnog djela stavljenog mu na teret (direktni umišljaj).</span>
</p>
<p class="p5"></p>
<p class="p5">
<span>Prilikom odluke o vrsti i visini krivične sankcije sud je imao u vidu da je za ovo krivično djelo u Krivičnom zakoniku predviđena novčana kazna ili kazna zatvora do tri godine. Sud je u smislu čl.42 KZ cijenio sve okolnosti koje utiču da kazna bude veća ili manja, pa je kao olakšavajuće okolnosti na strani okrivljenog cijenio da je isti priznao izvršenje krivičnog djela, čime je doprinio bržem rasvjetljenju ove krivičnopravne stvari, a kao otežavajuća okolnost na strani okrivljenog cijenjena je njegova ranija višestruka osudjivanost, pa ga je sud osudio na kaznu zatvora u trajanju od 30 dana. Sud je mišljenja da je ovakva kazna adekvatna težini djela i stepenu krivice okrivljenog, te da će se istom dovoljno uticati na okrivljenog da više ne vrši ovakva, kao ni slična krivična djela, kao i da će se izvršiti uticaj na druge da ne vrše krivična djela, odnosno da će se ostvariti ciljevi specijalne i generalne prevencije iz čl.32 KZ. </span>
</p>
<p class="p5"></p>
<p class="p5">
<span>Na osnovu svega navedenog, te primjenom čl. 2, 4, 5, 8, 13, 15, 32, 33, 36, 42, KZ-a i čl.227, 229, 239, 368 i 374 ZKP-a riješeno je kao u izreci.</span>
</p>
<p class="p5"></p>
<p class="p5">
<span>Sud je obavezao okrivljenog na plaćanje troškova krivičnog postupka u iznosu od 60,50 eura (troškovi vještaka mašinske struke) i na plaćanje sudskog paušala u iznosu od 30,00 eura u roku od 15 dana od dana pravosnažnosti presude, u korist Budžeta Crne Gore na žiro račun Osnovnog suda u Kotoru br.832-16-52, a dokaz o uplati dužan je dostaviti ovom sudu s pozivom na K.br.516/12/12, sve shodno čl. 227 i 229 ZKP-a.</span>
</p>
<p class="p5"></p>
<p class="p5">
<span>Sud je shodno čl.239 ZKP-a oštećenog F. S. sa postavljenim, a nepreciziranim imovinskopravnim zahtjevom uputio na parnicu. </span>
</p>
<p class="p5"></p>
<p class="p4">
<span>OSNOVNI SUD U KOTORU</span>
</p>
<p class="p4">
<span>Dana, 04.03.2013. godine</span>
</p>
<p class="p4"></p>
<p class="p1">
<span>   Zapisničar,                                                                                 S U D I J A</span>
</p>
<p class="p1">
<span>Tamara Počanić                                                                Danijela Samardžić  s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>PRAVNA POUKA: Protiv ove presude ima se pravo žalbe Višem sudu u Podgorici u roku od 8 dana od dana prijema iste, a preko ovog suda. </span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p7"></p>
<p class="p8"></p>
<p class="p7"></p>


</body>
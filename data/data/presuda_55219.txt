<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:end;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3"></p>
<p class="p3"></p>
<p class="p4">
<span>				</span>
</p>
<p class="p3">
<span>					U IME CRNE GORE</span>
</p>
<p class="p5">
<span>											K.290/13/13</span>
</p>
<p class="p5"></p>
<p class="p4">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana-Marije Petković, u krivičnom postupku protiv P.M.iz K., zbog krivičnog djela teškog djela protiv bezbjednosti javnog saobraćaja iz čl.348. st.3. u vezi sa krivičnim djelom ugrožavanja javnog saobraćaja iz čl.339.  st.3. u vezi st.1. Krivičnog zakonika, koji se vodi po optužnom predlogu ODT-a Kotor Kt.broj 530/13 od 10.09.2013. godine, nakon održanog usmenog, glavnog i javnog pretresa dana 10.10.2013. godine u prisustvu zamjenika ODT-a Kotor Danke Živković, okrivljenog i zakonskog zastupnika mal. oštećenog V.J., njegovog oca V.D., istog dana je donio i javno objavio sledeću </span>
</p>
<p class="p2">
<span>P R E S U D U </span>
</p>
<p class="p4"></p>
<p class="p4">
<span>	Okrivljeni P.M., JMBG ..., od oca V. i majke R., rođene M., rođen ... godine u C., stalno nastanjen u K., državljanin Crne Gore, privatnik, oženjen, otac dvoje djece, pismen, sa završenom SSS, dobrog imovnog stanja, neosuđivan, protiv kojeg se ne vodi postupak za drugo krivično djelo</span>
</p>
<p class="p4"></p>
<p class="p2">
<span>Kriv je</span>
</p>
<p class="p4">
<span>	Što je,</span>
</p>
<p class="p4"></p>
<p class="p4">
<span>	Dana 05.08.2013. godine oko 18,35 časova na magistralnom putu Kotor - Risan u Krivoj ulici, upravljajući PMV marke "VW Passat 1.9" Tdi, reg. oznake KO ... sopstveno vlasništvo, protivno odredbama čl. 27.st. 1. Zakona o bezbjednosti saobraćaja na putevima, nehatno ugrozio saobraćaj dovodeći u opasnost život oštećenog motocikliste  mal. V.J. iz K., koji je upravljao motociklom marke "Piaggio Beverly" bez reg. oznaka, iz pravca Risna prema Kotoru, na način što se na kritičnom mjestu uključivao sa zemljanog proširenja pored desne ivice kolovoza gledano iz pravca Risna u magistralni put Kotor - Risan u pravcu Risna, a da se prethodno nije uvjerio da tu radnju može učiniti ne ometajući druge učesnike u saobraćaju, usled čega je presjekao put oštećenom V., koji je prednjim dijelom motocikla udario u prednji lijevi ugao vozila okrivljenog, od čega je oštećeni pao na kolovoz, kojom prilikom je zadobio  teške i po život opasne tjelesne povrede u vidu nagnječenja tkiva velikog mozga, nagnječenja tkiva moždanog stabla, preloma kosti lijeve polovine lobanjskog poda, otvoreni prelom kostiju desne podlaktice u donjim trećinama, nagnječenje desne polovine grudnog koša, oguljotina kože u predjelu lijevog desnog koljena i u predjelu lijevog desnog stopala, pukotinasti prelom lijeve lopatične kosti i preloma 1.i 2. gornjeg lijevog sjekutića</span>
</p>
<p class="p4"></p>
<p class="p4">
<span>- čime je učinio krivično djelo teško djelo protiv bezbjednsoti javnog saobraćaja iz čl.348.st. 3. u vezi sa krivičnim dijelom ugrožavanja javnog saobraćaja iz čl. 339.st. 3. u vezi st. 1. Krivičnog zakonika CG.</span>
</p>
<p class="p4">
<span> </span>
</p>
<p class="p6">
<span>  -pa mu sud na osnovu naprijed navedene krivično pravne odredbe te odredbi čl. 3, 5, 8, 13, 16, 36, 42, 52, 53. i 54. KZ-a CG i čl. 368. i 374. ZKP-a izriče</span>
</p>
<p class="p6"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p6">
<span>Kojom utvrđuje kaznu zatvora u trajanju od šest mjeseci i istovremeno određuje da se kazna neće izvršiti ukoliko okrivljeni za vrijeme od dvije godine i šest mjeseci od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p6">
<span>Dužan je okrivljeni na ime sudskog paušala uplatiti iznos od 50,00 eura, i na ime troškova krivičnog postupka iznos od  154,00 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 290/13/13.</span>
</p>
<p class="p6"></p>
<p class="p2">
<span>O b r a z l o ž e n j e</span>
</p>
<p class="p4"></p>
<p class="p6">
<span>ODT Kotor je aktom Kt.broj 530/13 od 10.09.2013. godine optužilo P.M. zbog krivičnog djela teško djelo protiv bezbjednosti javnog saobraćaja iz čl. 348. st. 3. u vezi sa krivičnim djelom ugrožavanje javnog saobraćaja iz čl. 339. st. 3. u vezi st. 1. Krivičnog zakonika. </span>
</p>
<p class="p6"></p>
<p class="p6">
<span>Okrivljeni P.M. je u svojoj odbrani naveo da je kritičnog dana upravljao svojim vozilom marke "VW Passat", reg.oznaka KO ..., a koje vozilo je registrovano kao taksi vozilo i koje je koristio u te svrhe, a kritične prilike je bio sam u vozilu i kretao se iz pravca Svetog Stasija prema Kotoru, a uslovi za vožnju su bili dobri, kolovoz suv, vidljivost dnevna. U toku vožnje sjetio se da ima zakazanu vožnju u Orahovcu u 19,00 časova, a tada je bilo 18,35 časova, pa je krećući se svojim vozilom ugledao proširenje pored desne ivice kolovoza, koje je bilo dovoljno veliko da se tu okrene i vrati prema Orahovcu. Sišao je sa kolovoza i skroz prešao na proširenje, polukružnim okretanjem došao je potpuno van kolovoza do ugla od 90 stepeni u odnosu na kolovoznu traku. Nakon što je vidio da je iz pravca Kotora naišlo neko vozilo ili kolona vozila, iskoristio je to vrijeme i još jednom pošao naprijed- nazad, kako bi još više iskosio vozilo u pravcu kolovoznog puta, i time dobio veću preglednost. Okrivljeni je naveo da je na tom dijelu puta, po njegovom mišljenju, preglednost sa tačke na kojoj je stojao u lijevu i desnu stranu bila oko 50-ak metara. Okrivljeni je naveo da je tada pogledao lijevo i desno, ubacio u prvu brzinu i krenuo, međutim kada je krenuo vidio je motocikl iz pravca Orahovca, a istog je vidio blizu središnje linije, možda oko 20 cm u desnoj traci gledano iz pravca Orahovca. Vidjevši ga na tolikoj razdaljini mislio je da će moći "ugrabiti" da prođe ispred njega i uđe u traku prema Orahovcu, a planirao je da uđe oko metar i po u traku, a momak koji se kretao motociklom takođe je ušao u njemu lijevu traku, a jer je, kako okrivljeni pretpostavlja, mislio da će proći ispred njega. Ipak, kontakt se nije mogao izbjeći, pa ga je motocikiklista udario u predjelu prednjeg lijevog ugla vozila, odnosno blatobrana svojim čeonim djelom. Okrivljeni je mislio da će se situacija razvijati na način što će se on uspjeti uključiti u drugu traku prije nego što moticiklista naiđe, a da će motociklista proći iza njega. Ne može procjeniti kojom se brzinom kretao oštećeni, ali je to, po njegovoj procjeni, bila velika brzina. Nakon što je do kontakta došlo, odmah je izašao iz kola i vidio da momak leži na asfaltu sa tijelom okrenutom ka motoru, te da isti nije davao znake života, što je okrivljenog navelo da misli da je taj momak izgubio život. Odmah je pozvao hitnu pomoć, čija ekipa je vrlo brzo stigla, a zatim je pozvao sina i sačekao da dođe policija. U momentu kada je došlo do same nezgode na kolovozu nije bilo drugih vozila, zbog čega se i odlučio na takav korak, odnosno uključivanje na put sa proširenja. Okrivljeni je naveo da je odmah posle nesreće lično, a i preko svoje porodice, stupio u kontakt sa porodicom V., te da su isti primili njegovu porodicu, on nije išao obzirom da je bio na liječenju, a od porodice oštećenog mal. J. naišao je na veliko razumjevanje. Okrivljeni je takođe naveo da mu je najvažnije od svega što se dijete oporavilo i da više nije životno ugroženo.</span>
</p>
<p class="p6"></p>
<p class="p6">
<span>U dokaznom postupku radi utvrđivanja činjeničnog stanja i krivice okrivljenog sud je proveo sledeće dokaze: na saglasnost stranaka pročitan je iskaz mal. svjedoka- oštećenog V.J. sa zapisnika pred ODT-om Kotor od 26.08.2013. godine, izvršen uvid u zapisnik o uviđaju ODT Kotor Kt.br.185/13 od 05.08.2013. godine sa fotoelaboratom Uprave policije OB Kotor br.208/13 od 05.08.2013. godine i skicom lica mjesta, uvid u otpusnu listu sa epikrizom bolnice "V.Ć." R. br.1327 od 12.08.2013. godine, na saglasnost stranaka pročitani su nalaz i mišljenje saobraćajne struke Đ.V. od 04.09.2013. godine i nalaz i mišljenje vještaka medicinske struke dr K.N. od 03.09.2013. godine, te izvršen uvid u izvod iz KE za okrivljenog P.M. UP OB Cetinje od 13.09.2013. godine.</span>
</p>
<p class="p6">
<span>Nije bilo prigovora na izvedene dokaze, niti predloga za dopunu dokaznog postupka. </span>
</p>
<p class="p6">
<span>                                </span>
</p>
<p class="p6">
<span>U svom iskazu mal. svjedok- oštećeni V.J. je u prisustvu svog zakonskog zastupnika  oca V.D., naveo da je u predmetnoj saobraćajnoj nezgodi zadobio teške tjelesne povrede, ali osim toga i djelimični gubitak pamćenja, tako da se samog događaja uopšte ne sjeća. Veoma često je ljeti išao na kupanje u Orahovac, pa pretpostavlja da mu je i kritične prilike to bila namjera. Ni nakon proteka određenog vremena nakon saobraćajne nezgode i dalje ne može da rekonstruiše događaj, niti se sjeća bilo čega šta je radio toga dana prije samog događaja, a prvo čega se sjeća je odlazak iz bolnice Risan, a to je bilo 7 dana nakon nesreće. Što se tiče motocikla kojim je upravljao, on je bio nov, jer je kupljen manje od mjesec dana prije kritičnog događaja. Na motociklu nijesu bile tablice, obzirom da su mu prilikom registracije istog, u policiji rekli da im trenutno fali tablica tako da mu ih ne mogu izdati, pa su mu umjesto toga dali papir koji mu je služio u tu svrhu, a do izrade tablica. Takođe, mal. svjedok oštećeni je naveo da nije imao dozvolu za upravljanje motociklom, ali da je završio teoretsku i praktičnu obuku a instruktor je trebao ubrzo da ga obavjesti o datumu polaganja ispita za "A" kategoriju, koja je potrebna za vožnju motocikla. Mal. J. je naveo da je siguran da je motocikl bio potpuno tehnički ispravan, a u razgovoru sa mehaničarom, koji je pregledao istog, je utvrdio da je šteta na motociklu oko 1.000,00 eura, a isti je plaćen 4.400,00 eura. Takođe je naveo da je sa porodicom okrivljenog imao korektan odnos, te da su isti kontaktirali sa njegovom porodicom, odnosno njegovim ocem. Zakonski zastupnik mal. oštećenog V.D. nije se pidružio krivičnom gonjenju, niti je postavio imovinskopravni zahtjev. </span>
</p>
<p class="p6"></p>
<p class="p6"></p>
<p class="p6">
<span>Uvidom u zapisnik o uviđaju ODT Kotor Kt.br.185/13 od 05.08.2013. godine utvrđeno je da je Osnovni državni tužilac iz Kotora, nakon što je od strane UP OB Kotor obavješten o saobraćajnoj nezgodi koja se dogodila u Kotoru, u mjestu Kriva ulica, izašao na lice mjesta radi obavljanja uviđaja dana 5.8.2013 godine u 18.35 časova, dalje je utvrđeno da su u saobraćajnoj nezgodi učestvovala 2 lica i to P.M., koje je upravljao motornim vozilom marke "VW Passat 1,9 Tdi", reg. oznaka KO ... i mal. V.J., koji je upravljao motociklom marke "Piaggio Beverly", bez. reg. oznaka, te da je isti zadobio teške i po život opasne tjelesne povrede. Uvidom u fotoelaborat Uprave policije OB Kotor br.208/13 od 05.08.2013. godine i skicu lica mjesta utvrđeno je zatečeno stanje neposredno nakon saobraćajne nezgode, odnosno položaj vozila i motocikla nakon predmetne saobraćajne nezgode, kao i tragovi kočenja.</span>
</p>
<p class="p6"></p>
<p class="p6">
<span>Uvidom u otpusnu listu sa epikrizom bolnice "V.Ć." Risan br.1327 na ime V.J. od 12.08.2013. godine utvrđeno je da je isti primljen u navedenu ustanovu kao hitan slučaj zbog povreda zadobijenih u saobraćajnoj nezgodi kao vozač motocikla, te da mu je prva pomoć ukazana u bolnici u Kotoru, a zatim prevezen u bolnicu u Risnu, te da je po prijemu bio u komi, a istom su odrađene potrebne intervencije kako bi mu sanirali povrede i poboljšali stanje, a u navedenoj ustanovi je boravio od 05.08.2013. do 12.08.2013. godine, kada je otpušten i zakazana mu je kontrola. </span>
</p>
<p class="p6"></p>
<p class="p6">
<span>Na osnvou nalaza i mišoljenja vještaka saobraćajne struke Dj.V. kojim je prikazana vremensko prostorna analiza toka saobraćajne nezgode,utvrdjeno je da se vozilo "Pasat 1,9 TDI" reg. oznaka KO ... kretalo s a pješčanog proširenja sa lijeve strane kolovoza u pravcu kolovoza sa namjerom vozača da se uključi na magistralni put skretanjem lijevo u pravcu Risna gledano iz pravca Kotora u pravcu Risna. Dalje je utvrdjeno i da se motocikl" Piaggio Beverly" bez registarskih oznaka kretao magistgralnim putem iz pravca Risna u pravcu Kotora.Vještak je u mišljenju istakao da je opasna situacija pretvorena u saobraćajnu nezgodu nastala na način što vozač vozila "VW Passat 1,9 Tdi" KO ..., prilikom uključivanja u saobraćaj sa zemljane površine sa desne strane puta prema lijevoj ivici kolovoza, za smjer kretanja motocikla, nije propustio motocikl koji se kretao magistralnim putem i imao prioritet u prolazu. Ovakav način upravaljanja vozilom od strane vozača vozila "Passat 1,9 Tdi", KO ..., posledica je greške u upravljanju u dijelu nepoštovanja propisa koji obavezuju vozača da prilikom uključivanja u saobraćaj sa zemljane površine mora da propusti vozilo koje se kreće asfaltnim putem, što nije učinio, a što predstavlja osnovni i jedini uzrok nastanka predmetne saobraćajne nezgode . Vozač motocikla "Piaggo Beverly", bez reg. oznaka, svojim postupkom nije uticao na nastanak nezgode, jer mu je vozilo prilikom uključivanja u saobraćaj sa zemljane površine u vrlo kratkom vremenskom intervalu ušlo u putanju kretanja. </span>
</p>
<p class="p6"></p>
<p class="p6">
<span>Uvidom u nalaz i mišljenje vještaka medicinske struke dr K.N. od 03.09.2013. godine utvrđeno je da je mal. V.J. zadobio sledeće tjelesne povrede: nagnječinu tkiva velikog mozga,  nagnječinu moždanog stabla, prelom kosti lijeve polovine lobanjskog poda (klinaste kosti), otvoreni prelom kostiju desne podlaktice u donjim trećinama (desne žbice i desne lakatne kosti), nagnječenja desne polovine grudnog koša, oguljotinu kože u predjelu lijevog koljena, oguljotinu kože u predjelu desnog koljena, oguljotinu kože u predjelu lijevog stopala, oguljotinu kože u predjelu desnog stopala, pukotinasti prelom lijeve lopatične kosti, prelom prvog gornjeg lijevog sekutića i prelom drugog gornjeg lijevog sekutića. Navedene povrede predstavljaju u vrijeme nanošenja, skupno procijenjeno, tešku tjelesne povrede opasne po život i nastale su uslijed kontakta V.J. sa nailezećim predmetnim putničkim motornim vozilom i uslijed pada V.J. sa motocikla i njegovog kontakta sa podlogom.</span>
</p>
<p class="p6">
<span>Uvidom u izvod iz kaznene evidencije za okrivljenog Uprave policije OB Cetinje od 13.09.2013. godine utvrđeno je da okr. P. nije upisan u kaznenu evidenciju OB Cetinje, odnosno da isti nije osuđivan.</span>
</p>
<p class="p4"></p>
<p class="p4">
<span>	Cijeneći sve provedene dokaze pojedinačno i u uzajamnoj povezanosti, kao i u odnosu na odbranu okrivljenog, sud je utvrdio činjenično stanje opisano u izreci presude.</span>
</p>
<p class="p4"></p>
<p class="p4">
<span>	Sud je utvrdio činjenično stanje navedeno u izreci prije svega na osnovu navoda odbrane okrivljenog, zapisnika o uviđaju saobraćajne nezgode, te nalaza i mišljenja vještaka saobraćajne i medicinske struke, a koje dokaze je sud prihvatio.</span>
</p>
<p class="p4">
<span>Naime, okrivljeni P. je u svojoj odbrani naveo da se kritične prilike kretao svojim vozilom marke "VW Passat", reg.oznaka KO ..., iz pravca Svetog Stasija prema Kotoru, te da se u momentu sjetio da ima zakazanu vožnju u Orahovcu, obzirom da se bavio pružanjem taksi usluga, pa je odlučio da se okrene na proširenju na koje je naišao, a koje je bilo pored desne ivice kolovoza, i nakon što se tu okrenuo, i uvjerio se da nema vozila ni sa lijeve ni desne strane, krenuo je da se uključi na magistralni put, međutim kada je krenuo ugledao je motociklistu koji se kretao iz pravca Orahovca, a istog je vidio blizu središnje linije, možda oko 20 cm u desnoj traci gledano iz pravca Orahovca, pa je vidjevši ga na tolikoj razdaljini mislio da će moći "ugrabiti" da prođe ispred njega i uđe u traku prema Orahovcu, a momak koji se kretao motociklom takođe je ušao u njemu lijevu traku i došlo je do kontakta, pa ga je motociklista udario u predjelu prednjeg lijevog ugla vozila, odnosno blatobrana svojim čeonim djelom. </span>
</p>
<p class="p4"></p>
<p class="p4">
<span>	Navedeno je potvrđeno zapisnikom o uviđaju saobraćajne nezgode i nalazom i mišljenjem vještaka saobraćajne struke, koji dokaz je sud u cijelosti prihvatio jer smatra da je isti dat po pravilima nauke i struke i na osnovu kojeg je utvrđen uzrok nastanka predmetne saobraćajne nezgode. Naime, vještak u svom nalazu i mišljenju objašnjava da je do saobraćajne nezgode došlo na način što vozač vozila "Passat 1,9 Tdi" KO ..., prilikom uključivanja u saobraćaj sa zemljane površine sa desne strane puta prema lijevoj ivici kolovoza, za smjer kretanja motocikla, nije propustio motocikl koji se kretao magistralnim putem i imao prioritet u prolazu. Ovakav način upravljanja vozilom od strane vozača vozila "Passat 1,9 Tdi", KO ..., posledica je greške u upravljanju u dijelu nepoštovanja propisa koji obavezuju vozača da prilikom uključivanja u saobraćaj sa zemljane površine mora da propusti vozilo koje se kreće asfaltnim putem, što nije učinio, a što predstavlja osnovni i jedini uzrok nastanka predmetne saobraćajne nezgode. Vozač motocikla "Piaggo Beverly", bez reg. oznaka, svojim postupkom nije uticao na nastanak nezgode, jer mu je vozilo prilikom uključivanja u saobraćaj sa zemljane površine u vrlo kratkom vremenskom intervalu ušlo u putanju kretanja.</span>
</p>
<p class="p4"></p>
<p class="p4">
<span>	Sud je takođe prihvatio i nalaz i mišljenje vještaka medicinske struke dr K. N., smatrajući da je isti dat po pravilima nauke i struke, a na osnovu kojeg je utvrđeno da je mal. svjedok- oštećeni V.J., zadobio teške i po život opasne tjelesne povrede, bliže navedene u izreci. </span>
</p>
<p class="p4"></p>
<p class="p4">
<span>	Odredbom člana 27.st. 1. Zakona o bezbjednosti saobraćaja na putevima propisano je da vozаč može dа se uključi vozilom u sаobrаćаj nа putu sа površine nа kojoj se ne vrši sаobrаćаj ili sа mjestа nа kojem je vozilo bilo zаustаvljeno ili pаrkirаno sаmo аko se uvjerio dа time neće ometаti ostаle učesnike u sаobrаćаju i ako je o tome na propisan način obаvijestio druge učesnike u sаobrаćаju. Dakle imajući u vidu izvedene dokaze utvrđeno je da je okrivljeni postupio suprotno odrdebi člana 27. st.1. Zakona o bezbjednosti saobraćaja na putevima. </span>
</p>
<p class="p4">
<span>	Time su se u radnjama okrivljenog ostvarila sva bitna obilježja bića krivičnog djela teško djelo protiv bezbjednosti javnog saobraćaja iz čl. 348. st.3. u vezi sa krivičnim djelom iz čl.339. st.3. u vezi. st.1. Krivičnog zakonika. </span>
</p>
<p class="p4"></p>
<p class="p4">
<span>	Sud je utvrdio da je okrivljeni postupio nehatno, jer je bio svjestan da navedenim postupanjem u saobraćaju može izazvati nezgodu, ali je olako držao da do toga neće doći ili da će je moći spriječiti, to jest u ovom slučaju olako držao da time što je uključivši se sa zemljanog proširenja, neće izazvati nezgodu, odnosno da do nezgode neće doći, međutim obzirom da je time presjekao put motociklisti, koji se kretao svojom kolovoznom trakom, do nezgode je ipak došlo. </span>
</p>
<p class="p6"></p>
<p class="p6">
<span>Prilikom odluke o vrsti i visini krivične sankcije sud je imao u vidu da je za ovo krivično djelo u zakoniku propisana kazna zatvora do 4 godine. U smislu člana 42. KZ-a sud je na strani okrivljenog kao olakšavajuće okolnosti cijenio to što je porodičan čovjek, oženjen i otac dvoje djece, njegovu raniju neosuđivanost i iskreno kajanje za učinjeno djelo, dok otežavajućih okolnosti nije bilo. Imajući u vidu navedeno u konkretnom slučaju sud je okrivljenom izrekao uslovnu osudu, kojom mu je utvrdio kaznu zatvora u trajanju od četiri (6) mjeseci i istovremeno odredio da se kazna neće izvršiti ukoliko okrivljeni za vrijeme od dvije godine i šest mjeseci od dana pravosnažnosti presude ne učini drugo krivično djelo. Sud smatra da će se u konkretnom slučaju i ovom krivičnom sankcijom odnosno upozorenjem uz prijetnju kaznom dovoljno uticati na okrivljenog da ubuduće ne vrši ovakva i slična krivična djela.  </span>
</p>
<p class="p6">
<span>Imajući u vidu naprijed navedeno te primjenom odredbi čl. 3, 5, 8, 13, 16, 36, 42, 52, 53. i 54. KZ-a CG i čl. 368. i 374. ZKP-a, odlučeno je kao u izreci.  </span>
</p>
<p class="p6">
<span>Sud je obavezao okrivljenog da na ime sudskog paušala uplati iznos od 50,00 eura, i na ime troškova krivičnog postupka iznos od 154,00 eura na ime vještačenja po vještacima saobraćajne i medicinske struke, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 290/13/13.</span>
</p>
<p class="p6">
<span>Na prednjim razlozima sud je zasnovao svoju odluku.</span>
</p>
<p class="p4"></p>
<p class="p7">
<span>OSNOVNI SUD U KOTORU</span>
</p>
<p class="p7">
<span>Dana 10.10.2013. godine</span>
</p>
<p class="p8">
<span>      Zapisničar						                 Sudija</span>
</p>
<p class="p8">
<span>Ana-Marija Petković						Momirka Marović</span>
</p>
<p class="p8"></p>
<p class="p6">
<span>Pravna pouka: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda. </span>
</p>
<p class="p9"></p>
<p class="p9"></p>
<p class="p9"></p>


</body>
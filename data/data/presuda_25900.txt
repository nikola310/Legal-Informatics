<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:end;hyphenate:auto;font-family:Times New Roman;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p9{text-indent:0.5in;text-align:center;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;font-family:Times New Roman;font-size:14pt;}
.p11{text-indent:0.5in;text-align:start;hyphenate:auto;font-family:Arial;font-size:12pt;}
.p12{text-indent:0.5in;text-align:start;hyphenate:auto;font-family:Times New Roman;font-size:14pt;}
.p13{text-indent:0.5in;text-align:start;hyphenate:auto;font-family:Times New Roman;font-size:12pt;}
.p14{margin-right:-0.052083332in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p15{text-align:justify;hyphenate:auto;font-family:Arial;font-size:10pt;}
.p16{text-align:justify;hyphenate:auto;font-family:Times New Roman;font-size:14pt;}
.p17{text-align:center;hyphenate:auto;font-family:Arial;font-size:14pt;}
.s1{font-style:italic;}
.s2{font-weight:bold;}
.s3{font-family:Times New Roman;font-size:14pt;font-weight:bold;font-style:italic;}
.s4{font-family:Times New Roman;font-size:14pt;}
.s5{color:#666666;}
.s6{color:black;}
.s7{font-size:10pt;color:#666666;}
.s8{font-weight:bold;font-style:italic;}
</style>
<title>                    Posl</title>
<meta content="marija.cupic" name="author">
</head>
<body class="b1 b2">
<p class="p1"></p>
<p class="p2">
<span>                    Posl. br. K. 60/12</span>
<br>
</p>
<p class="p3"></p>
<p class="p3"></p>
<p class="p4">
<span>U  I M E  C R N E  G O R E</span>
</p>
<p class="p3"></p>
<p class="p5">
<span>	</span>
</p>
<p class="p6"></p>
<p class="p6">
<span>OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika M A, kao zapisničara, u krivičnom predmetu okr. J B, R D i L M  svi iz Cetinja, zbog krivičnog djela nasilničko ponašanje iz čl. 399. st. 2. u vezi st. 1. Krivičnog zakonika, po optužnom predlogu Osnovnog državnog tužioca u Cetinju Kt. br. 78/04 i S M zbog krivičnog djela nasilničko ponašanje iz čl. 399. st. 2. u vezi st. 1. Krivičnog zakonika po Predlogu za primjenu vaspitne mjere  Ktm. Br. 5/04 od 15. 03. 2012. godine, nakon održanog glavnog i javnog pretresa u prisustvu Zamjenika ODT-a Cetinje M D ošt.S B ,a u odsustvu uredno pozvanih okrivljenih donio je dana 23.05.2013.godine i javno objavio  </span>
</p>
<p class="p6"></p>
<p class="p4">
<span>P R E S U D U</span>
</p>
<p class="p6"></p>
<p class="p6">
<span>1. Okr. J B zv. “B”, od oca M i majke I, rođene S, rođen ……. godine u Cetinju gdje I prebiva ul.P P br. 99, državljanin Crne Gore, po zanimanju radnik, oženjen, otac dvoje djece, pismen,  sa završenom Srednjom školom, lošeg imovnog stanja, osuđivan presudom Opštinskog suda u Herceg Novom posl.br. K. 113/87 od 16.09.1987. godine, zbog krivičnog djela iz čl. 185. st. 3. u vezi st. 1. KZSRCG, na novčanu kaznu u iznosu od 70.000 dinara, </span>
</p>
<p class="p6"></p>
<p class="p6">
<span>2. Okr. R D zv. “C”, od oca P I majke Z, rodjene M, rodjen ……. godine u Beogradu, sa prebivalištem u Cetinju, ul. “L I” br. 3, državljanin Crne Gore, po zanimnju radnik, oženjen, otac dvoje djece, pismen sa završenom Višom mašinskom školom, srednjeg imovnog stanja,neosuđivan</span>
</p>
<p class="p6"></p>
<p class="p6">
<span>3. Okr. L M zv. “Č”, od oca V i majke B, rođene K, rodjen ……...godine, u Cetinju, gdje i prebiva naselje D p br. 17, državljanin Crne Gore, po zanimanju profesionalni sportista – fudbaler, neoženjen, pismen, sa završenom Srednjom školom, srednjeg imovnog stanja, osudjivan Presudom Osnovnog sudu u Cetinje, posl.br. K. 38/03 od 19.05.2003.godine, zbog krivičnog djela učestvovanje u tuči iz čl.38 KZ RCG ,na kaznu zatvora u trajanju od jednog mjeseca,uslovno na jednu godinu.</span>
</p>
<p class="p6"></p>
<p class="p4">
<span>K r i v i    su:</span>
</p>
<p class="p2"></p>
<p class="p2">
<span>Zato  što su: </span>
</p>
<p class="p2"></p>
<p class="p6">
<span>Dana 01. maja 2004. godine oko 18.05 časova, na stadionu zv. "O p" u Cetinju, za vrijeme odigravanja fudbalske utakmice između FK "L" i FK "D", postupajući u grupi zajedno sa maloljetnim S M, grubim vrijeđanjem i vršenjem nasilja prema oštećenom S B iz Podgorice, svjesno i voljno značajnije ugrozili spokojstvo građana i teže remetili javni red i mir, na način što je okrivljeni J B prišao oštećenom i povišenim tonom mu uputio uvrede sadržine "Jebem ti sve po spisku, i oca i majku, kao i pleme pipersko", nakon čega je istog fizički napao zadajući mu udarac stisnutom pesnicom u predjelu glave, od kojeg udarca je oštećeni pao na tlo, u kojem trenutku mu je prišao okrivljeni R D koji je oštećenom zadao udarac stisnutom pesnicom u predjelu potiljačne regije glave, dok ga je okrivljeni L M udario nogom u predjelu nogu, a maloljetni S M odgurnuo rukama, kojom prilikom su oštećenom S B nanijeli laku tjelesnu povredu u vidu nagnječenja glave,</span>
</p>
<p class="p6"></p>
<p class="p6">
<span>- čime su izvršili krivično djelo nasilničko ponašanje iz člana 399. stav 2. u vezi stava 1. Krivičnog zakonika</span>
</p>
<p class="p6"></p>
<p class="p7">
<span>-pa sud optuženim primjenom citiranih zakonskih propisa i primjenom čl. 4, 5, 13,15, 42, 52, 53, 54 KZ -a i čl. 226 – 229,239  i 374 ZKP-a izriče</span>
</p>
<p class="p7"></p>
<p class="p8"></p>
<p class="p9">
<span>USLOVNU  OSUDU</span>
</p>
<p class="p10"></p>
<p class="p8"></p>
<p class="p7">
<span>Kojom okrivljenim  utvrđuje kaznu zatvora u trajanju od po 6 mjeseci, i istovremeno odredjuje da se navedene kazna neće izvršiti ukoliko okrivljeni J B i R D  u vremenskom periodu od jedne godine,a okrivljeni L  M u vremenskom periodu od dvije godine  od  dana pravosnažnosti presude ne počine novo krivično djelo .</span>
</p>
<p class="p6"></p>
<p class="p7">
<span>Obavezuju se optuženi da na ime troškova krivičnog postupka uplate  -na ime paušala iznos od po  30,00 eura, u korist Budžeta Crne Gore u roku od 15 dana po pravosnažnosti presude  pod prijetnjom prinudnog izvršenja. </span>
</p>
<p class="p6"></p>
<p class="p6">
<span>  Oštećeni S B se radi ostvarenja svog imovinskopravnog zahtjeva upućuje na redovnu parnicu.</span>
</p>
<p class="p6"></p>
<p class="p11">
<span>Na osnovu člana 499. stav 3. ZKP-a sud donosi</span>
</p>
<p class="p12"></p>
<p class="p12"></p>
<p class="p9">
<span>R J E Š E NJ E</span>
</p>
<p class="p9"></p>
<p class="p11">
<span class="s1">Prema:</span>
</p>
<p class="p6"></p>
<p class="p6"></p>
<p class="p6">
<span>Prema S M od oca M i majke S, rođene P, rođen …….. godine u Cetinju, gdje i prebiva Naselje D k broj 67, državljanin Crne Gore, neoženjen, pismen sa završenom Srednjom školom, srednjeg imovnog stanja,</span>
</p>
<p class="p6"></p>
<p class="p2"></p>
<p class="p7">
<span> </span><span class="s1">izriče se </span>
</p>
<p class="p7">
<span>	</span>
</p>
<p class="p2"></p>
<p class="p4">
<span>VASPITNA MJERA POJAČAN NADZOR OD STRANE ORGANA STARATELJSTA</span>
</p>
<p class="p12"></p>
<p class="p8"></p>
<p class="p7">
<span class="s2">         </span><span>Najkraće trajanje izrečene  mjere je 6 mjeseci ,a najduže dvije godine.</span>
</p>
<p class="p7"></p>
<p class="p7">
<span>Troškovi krivičnog postupka u ovom dijelu padaju na teret budžetskih sredstava suda.</span>
</p>
<p class="p7"></p>
<p class="p6">
<span>Oštećeni S B se radi ostvarenja svog imovinskopravnog zahtjeva upućuje na redovnu parnicu.</span>
</p>
<p class="p7"></p>
<p class="p13"></p>
<p class="p2"></p>
<p class="p2"></p>
<p class="p4">
<span class="s2">O b r a z l o ž e nj e</span>
</p>
<p class="p4"></p>
<p class="p7"></p>
<p class="p6">
<span>Osnovno državno tužilaštvo u Cetinju podnijetim Optužnim  predlogom  Kt.br. 78/04  od 15. 03. 2012. godine stavilo je na teret okrivljenim J B, R D i L M izvršenje krivičnog djela nasilničko ponašanje iz člana 399. stav 2. u vezi stava 1. Krivičnog zakonika,dok je Predlogom za primjenu vaspitne mjere  Ktm. br. 5/04 od 15. 03. 2012. godine  prema S M stavilo na teret izvršenje krivičnog djela  nasilničko ponašanje iz člana 399. stav 2. u vezi stava 1. Krivičnog zakonika. U završnoj riječi na glavnom pretresu zastupnik optužbe je predložio da se J B, R D i L M oglase krivim za predmetno krivično djelo i da se isti osude po zakonu, dok imajući u vidu ličnost S &lt;m, njegovo dosadašnje vladanje, duševnu razvijenost, sredinu i prilike  u kojima živi i izvještaj Centra za socijlni rad, a posebno cijeneći da je isti izvršio krivično djelo kao stariji maloljetnik i da je u međuvremenu postao punoljetan da mu se izrekne vaspitna mjera od strane organa starateljstva kojom  bi se po njegovom mišljenju postigla svrha vaspitnih mjera opisanih u Krivičnom zakoniku.</span>
</p>
<p class="p6"></p>
<p class="p6">
<span>Okrivljeni J B je u svojoj odbrani naveo da se dana 01.maja 2004.godine, nalazio na stadionu  FK »L« jer se pomenutog dana odigravala utakmica izmedju FK »L« i FK »D«. Nalazio se na stadionu L, tj. iza klupe za rezervne igrače i tu je bio ispred kluba »L«. S B poznaje iz sporta i toga dana se i on nalazio na stadionu »L« i to na mjestu koje je bilo obilježeno za lica iz FK »D«, ali se S nije pridržavao tog ograničenog prostora, već je nekoliko puta izlazio iz njega vičući na golmana »L« i psujući ga. Upozoravao ga je na njegova prava,  tj. da ne izlazi iz ograničenog dijela za službena lica, ali on to nije prihvatio, već se i dalje nastavio ponašati nesportski, tako da ga je na taj način isprovocirao, da je u jednom trenutku prišao mu i opsovao ga, ali se nije mogao izjasniti koje riječi mu je uputio jer je bila velika gužva. Kako je tu bilo oko S B dosta igrača i kako je nedaleko od ovog mjesta izbila tuča, tj. ispred njih , potrčao je da vidi ko se svadja, tako da se udaljio od S B i zadržao se možda nekih 10-ak minuta i više se nije približavao S B. Kasnije je čuo da je isti bio povrijedjen i da je prebačen u bolnicu. Toga dana S B nije udario, već ga je samo opsovao, a vjerovatno ga isti tereti što jedino njega već duže vremena zna kao  sportistu, kao i fudbalskog sudiju, pa je vjerovatnoi to razlog svega toga. Žao mu je zbog svega što se desilo , jer se radi o čovjeku koji je stariji i dugo godina se nalazi u sportu.</span>
</p>
<p class="p6">
<span>Po njegovom izjašnjenju nijesu tačni navodi optužnog akta da je počinio krivično djelo koje mu je stavljeno na teret. Tačno je da je naznačenog dana uputio oštećenom riječi uvredljive sadržine "jebem ti sve po spisku i oca i majku, kao i pleme pipersko", ali nije tačno da je istom zadao bilo kakav udarac, odnosno nije bilo ,bilo kakvog fizičkog kontakta medju njima, jer je bio udaljen od istog. Ove riječi je izgovorio iz razloga što prvenstveno je bio nezadovoljan ishodom utakmice, a i učinilo mu se da je oštećeni nešto prozborio, a što je shvatio kao uvredljivo, ne lično, nego za klub, pa je kao što je već istakao reagovao na takav način. Možda mu to nije priličilo, obzirom na godine oštećenog, kao i na njegov dugogodišnji fudbalski staž, ali zbog iritiranosti takvim ponašanjem je reagovao. Kako je ograda bila porušena na teren su ulazili neki nepoznati ljudi iz publike, ali decidno je ostao pri  tvrdnji da R D  nije bio u tom trenutku prisutan, obzirom da se nalazio na tribinama, a nije ga vidio uopšte dok je bila gužva, kao što nije vidio ni L M i S M koji su u tom trenutku igrali utakmicu, tj., bili su na terenu. </span>
</p>
<p class="p6"></p>
<p class="p6">
<span>Okrivljeni R D je u svojoj odbrani naveo da je dana 01.maja 2004.godine, oko 18,00 časova bio na stadionu zv. »O p« i to u svojstvu  gledaoca jer se pomenutog dana odigravala utakmica izmedju FK »L« i FK »D«. Dok je utakmica trajala nalazio se sa svojim sinom R I, kao i J M, M M, R M i sa trenerom «D« ,čijeg imena se nije  mogao sjetiti. U trenutku kada je izbio incident nalazilo se sa gore navedenim ljudima na tribini iza klupa rezervnih igrača FK »L« i ni u jednom trenutku nije izlazio na teren. Kada je policija  na insistiranje delegata ispraznila tribinu na kojoj je stajao, prešao je na suprotnu stranu i ostao do kraja utakmice. Ni  na jedan način se nije umiješao u incident, niti kako kako je naveo  ulazio na teren- na stadion, tako da smatra da po nijednom osnovu nije kriv za to. Vidio je kada je izbio incident – gužva, ali mu nije poznato ko je učestvovao ,niti ko je koga udario. </span>
</p>
<p class="p6"></p>
<p class="p6">
<span>Okrivljeni L M je u svojoj odbrani naveo da je dana 01.maja 2004.godine, oko 18,05 časova bio na stadionu zv. »Obilića poljana« u Cetinju i to u svojstvu  igrača FK »L« jer se pomenutog dana odigravala utakmica izmedju FK »L« i FK »D«. Negdje pred sam kraj utakmice, tj., koliko se sjeća u 80-om minutu odjednom je utakmica prekinuta, i vidio je neku gužvu na klupi za rezervne igrače gostujuće ekipe, tako da je nakon par minuta, pošto su i ostali igrači iz njegove ekipe prišli tamo , pošao je i on da vidi o čemu se radi. Kako je bila gužva nije se mogao primaći blizu, nego je bio udaljen nekih 4 do 5 metara od klupe za rezervne igrače i vidio je jednog čovjeka da je ležao na zemlji. Nije mogao prići bliže od gužve i nije mu poznato ko je tog čovjeka udario. Tog dana nije prilazio klupi ekipe »D« ,niti je učestvovao na bilo koji način u toj gužvi, pa samim tim nije ni udario nogom po butini S B. Nezna koji mogu biti razlozi za prijavu Stojanovića, možda ga je zamijenio s nekim drugim ili je možda razlog taj što je na utakmici davao crveni karton, pa kad je pročitao njegovo ime u dnevnoj štampi vjerovatno je pomislio da ga je udario. Takodje nakon gužve pošao je do svoje klupe gdje je popio malo soka da se osvježi. Kako ga je S B optužio da je učestvovao u tuči, tj., da ga je udario toga dana , to je bio suspendovan od Fudbalskog saveza CG, ali kasnijom istragom je utvrdjeno, a što se vidi i na zapisu koji postoji na video kaseti, koja je snimljena tog dana, nije učestvovao , tako da je oslobodjen od suspenzije i nastavio je da se dalje bavi fudbalom. S B nikada ranije nije vidio, pa i tog dana lično nije imao nikakav razlog da bi se tako ponašao prema tom čovjeku. Na kraju je još jednom je isakao da je došao kad se stvorila gužva, tako da mu nije poznato ko je koga udarao i što je sve bilo i koji je bio razlog tog incidenta. </span>
</p>
<p class="p6">
<span> Po njegovom kazivanju nijesu tačni navodi optužbe da je počinio krivično djelo koje mu je stavljeno na teret. Decidan je da nije učestvovao u incidentu koji se desio naznačenog dana, tj. da nije udarao oštećenog, i nije bilo bilo kakvog fizičkog kontakta izmedju njega i ošt.o čemu mogu da posvjedoče svjedoci ,a i postoji snimak tog dogadjaja iz kojeg se jasno može zaključiti da nije učestvovao u istom. Oštećenog nije vidio do susreta u FS Crne Gore 2004.godine, kada su zajedno gledali snimak sačinjen povodom ovog dogadjaja. </span>
</p>
<p class="p6"></p>
<p class="p6"></p>
<p class="p6">
<span>S M je u svojoj odbrani naveo da je u toku 2004.godine, bio igrač FK „L“ i da je dana 01.05.2004.godine, igrao za svoj fudbalski klub na stadionu O p protiv FK „D“ iz Podgorice. Takodje je nosio dres sa brojem 9. Sjeća se da je napustio teren, tj. zamijenjen je od ostrane svog trenera na utakmici i misli da je bio 65 minut utakmice. Kada je napustio teren ostao je na stadionu iz razloga što na istom ne postoji svlačionica, a i pošto je utakmica bila važna što se tiče plasmana kluba na tabeli, ostao je jer ga je interesovao ishod utakmice. Stojao je na izlazu od stadiona i u jednom trenutku vidio je da se napravila gužva oko klupe za rezervne igrače, a gdje su se nalazili igrači i rukovodestvo FK „D“. Tom prilikom gužva je nastala od igrača sa terena, kao i publike koja je ušla na teren. Kako je mjesto gdje se nalazilo bilo udaljeno nekih 30-ak metara od gužve, potrčao je na mjesto dogadjaja u namjeri da spriječi da ne dodje do nekih težih  posledica, tj. da razdvoji publiku i igrače D, i kada se primakao u jednom trenutku osjetio je da ga je neko povukao ili udario u vrat, ali nezna sa čim, tako da se od bola odmah povukao nazad i nije učestvovao u razdvajanju. Udarac je zadobio sa ledja. Istakao je da tada nije vidio ko je koga napao, niti ko je koga udarao, a inače S B ne poznaje i odgovorno tvrdi da toga dana posebno njega , a ni bilo koga nije udario, a iz razloga koji je gore naveo. Kad je zadobio udarac, povukao se odmah prema izlazu, jer se loše osjećao, tako da je tek kasnije čuo da je neki S B toda dana udaren. Kada je bio dogadjaj bio je maloljetan, ali  je ubrzo navršio 18.godina i postao punoljetan. Na kraju je dodao da tokom utakmice dok je igrao nije bilo nikakvih neregularnosti, tako da ga je sve to iznenadilo što se poslije utakmice dogodilo.</span>
</p>
<p class="p6"></p>
<p class="p6"></p>
<p class="p6">
<span>Radi razrješenja date krivičnopravne stvari sud je u dokaznom postupku na glavnom pretresu proveo dokaze: saslušao oštećenog S B, svjedoke V R, S Lj, M V T D, M S, M R, pročitao nalaz i mišljenje sudskog vještaka medicinske struke dr. P V posl. br. Ki. 60/06, od 23. 11. 2006. godine, pročitao zapisnike Fudbalskog Saveza Crne Gore broj 319 od 04. 05. 2004. godine i broj 426 od 26. 05. 2004. godine, pročitao izvod iz matične knjige rođenih Matičara Opštine Cetinje broj…… za 1986. godinu od 30. 10. 2006. godine, pročitao izvještaj JU Centra za socijalni rad Opštine Cetinje broj 07-638/2 od 13. 11. 2006. godine, pročitao izvještaje iz Kaznene evidencije Ispostave Cetinje broj 4802-245/06-9187 od 28. 09. 2006. godine za okrivljenog J B I broj 4802-245/06-9186 0d 28. 09. 2006. godine, za okrivljenog L M kao I izvještaj MUP-a Republike Srbije- Direkcije policije Urave za analitiku str. Pov. Br. 235-11344/06 od 20. 10. 2006. godine iz kaznene evidencije za okrivljenog R D.</span>
</p>
<p class="p7"></p>
<p class="p7">
<span>Sud je odustao od saslušanja svjedoka R I i M M obzirom da i pored više uredno primljenih poziva isti nijesu pristupili sudu,tako da bi njihovo saslušanje vodilo odugovlačnju postupka ,a nebi uticalo na donošenje drugačije odluke.</span>
</p>
<p class="p7"></p>
<p class="p6">
<span>Iz iskaza</span><span class="s3"> </span><span class="s4"> </span><span>oštećenog S B proizilazi da je dana 01.maja 2004.godine, oko 18,05 časova bio na stadionu zv. »O p« u Cetinju gdje  se pomenutog dana odigravala utakmica izmedju FK »L« i FK »D« i  to u svojstvu  zvaničnog predstavnika FK »D«. U toku same igre bio je povrijedjen golman  »D« od strane nekog igrača iz protivničkog kluba i ostao je da leži,pa je kao zvanični predstavnik kluba  rekao fizioterapeutu koji se nalazio do njega i to na klupi za rezervne igrače da potrči prema njihovom golmanu da bi mu ukazao pomoć. Kako je fizioterapet M V ustao sa klupe i krenuo prema golmanu, u tom trenutku mu je J B koji je inače Sekretar FK »L«. ,Dok je sjedio na klupi prišao mu je  iza ledja,a nije ga mogao vidjeti i uputio mu je riječi: jebem ti sve po spisku i oca i majku, kao i pleme Pipersko« da bi nakon toga mu zadao jedan udarac stisnutom pesnicom u predjelu glave. Od tog udarca je pao, tako da je prišao R D predsjednik FK »L« i takodje mu, dok je padao zadao udarac stisnutom pesnicom u predjelu potiljačnog dijela glave. Nakon što je pao na zemlju skupili  su se i ostali protivnički igrači , tako da je samo mogao vidjeti da ga je jedan igrač kojeg nije poznavao, a koji je nosio dres broj 18, dok je ležao udario nogom u predjelu njegovih noga. Nije  se dalje mogao izjasniti je li ga još ko udarao i što se dešavalo, jer je izgubio svijest. Pomoć mu je ukazana u Domu zdravlja na Cetinju, o čemu je priložio fotokopiju medicinske dokumentacije o zadobijenim tjelesnim povredama. Nezna koji je uzrok ovakvog ponašanja od strane protivničke ekipe, jer je već 30 godina u sportu i to mu se nikada ranije nije desilo i uvijek se korektno ponašao prema protivničkoj ekipi, ali vjerovatno kako su toga dana gubili od FK »D« to je sigurno i uzrokovalo takvo njihovo ponašanje. Dodao je da dok su ga lica napadala pored  njega je bio fizioterapeut M V, kao i pomoćni trener M S.  Pridružio se krivičnom gonjenju protiv okrivljenih i postavio je odštetni zahtjev.</span>
</p>
<p class="p6"></p>
<p class="p6">
<span>Iz iskaza svjedoka V R proizilazi da se dana 01.maja 2004.godine, oko 18,05 časova nalazio na tribini iznad klupe  igrača i trenera »D«. Sa njim u društvu nalazio  se A S kapiten FK »D«, koji tu utakmicu nije igrao. C R nalazio se na jedno 5 – 6 metara od njega,  a koji se na tribini nalazio u prvom poluvremenu, dok se u drugom poluvremenu R takodje nalazio na tribini ,ali niže,u blizini FK »D«. U društvu pored Ražnatovića bio je i B J , kao i još jedan njemu nepoznat čovjek, a koji je bio obučen u crnu kožnu jaknu. Otprilike 15-ak minuta prije kraja  utakmice na stadionu se dogodio incident i to na taj način što u momentu kada se povrijedio golman FK »D«, S B se obratio sudiji T da udje njihov ljekar na teren da bi golmanu ukazao pomoć. U tom trenutku, dok se S B obraćao sudiji, prišao   mu je J B, a koji se u tom trenutku nalazio na atletskoj stazi, i opsovao istog »jebem ti mater«. S je reagovao tako što je J rekao »kome ti majku«, tako da su se fizički približili jedan drugome, a onda je Jovanović nasrnuo na S i udario  ga stisnutom pesnicom u predjelu glave. Tu pored S takodje je bio i R D kojiga  je takodje udario stisnutom pesnicom u predjelu glave, a nakon toga S je pao na zemlju. S je pao od udarca J na zemlju, a zatim su prišli i ostali igrači FK »L«. Vidio je dok je S ležao na zemlji, jedan igrač FK »L« ga je udario nogom u predjelu butine, ali se nije mogao izjasniti o kojem igraču se radi, jer ga ne poznaje, a takodje pošto je nastao opšti metež nije vidio ni broj dresa koji je nosio. Nakon toga, kako je  S B bio povrijedjen, poveo ga je u bolnicu na Cetinje, gdje mu se ukazala ljekarska pomoć. Kako je bila gužva oko S B vidio je da ga je J prvo udario, a zatim R, a S je pao kada ga je J B udario drugi put u predjelu glave. Toga dana protivnički igrači kao i njihovi predstavnici su se ponijeli nekorektno prema njihovoj ekipi i vjerovatno je to sve bilo iz razloga što je FK »L« trebao da pobijedi, tako da su očekivaliod njih tj., od FK »D« da ih pusti da dobiju utakmicu.  Naveo je da nema razloga da izmišlja da je R bio prisutan ,jer kada je napustio atletsku stazu se obraćao pogrdnim imenima i to ne samo njemu ,već svima iz uprave FK D i to znači sa atletske staze ,njima na tribinama.</span>
</p>
<p class="p6"></p>
<p class="p6">
<span>Iz iskaza svjedoka S Lj proizilazi da je u toku 2004.godine, do 2010.godine, bio disciplinski sudija Fudbalskog saveza CG. Svaka utakmica koja se odigrala bila je snimana od strane kuća koje su imale uslove za snimanje, a te snimke kasnije su dobijali da bi ih pregledali i utvrdili činjenično stanje i eventualno da li je neko napravio neki prekršaj, kako od igrača , tako i od drugih službenih lica na utakmici. Sjeća se dobro  dogadjaja  sa utakmice koja se odigerala u Cetinju, izmedju FK “L” i FK “D” na stadionu O P na Cetinju, jer mu je video snimak dostavljen par dana  nakon održane utakmice i na osnovu tog video snimka jasno i sa sigurnošću je utvrdio da su L M i S M koji su igrali u FK “L” fizički nasrnuli na S B, koji je koliko se sjeća bio predstavnik kluba “D” i koji je stojao pored kabine za gostujuće igrače. Jedan od dvojice igrača, nije se mogao  izjasniti koji, a radi se o igraču koji je kažnjen dužom vremenskom kaznom, je udario S B, dok drugi koliko se sjeća samo ga je odgurnuo. Znači, nakon tog isti su uložili žalbe za njegovu odluku kao disciplinskog sudije, ali su odlukom drugostepenog disciplinskog organa njegove odluke koliko se seća potvrdjene,jer su kažnjeni na osnovu dokaza – video snimka sa pomenute utakmice, koji je lično  kod svoje kuće sa pažnjom pogledao. Kako je pozvan u sud radi davanja izjave, pokušao je da od Fudbalskog saveza dobije kasetu kao i odluke sa te utakmice, medjutim, od Saveza su mu dali dopis da ne posjeduju te trake, jer se radi o dužem vremenskom periodu kada je utakimica odigrana, tako da u tom dijelu nije mogao to dostaviti. Takodje, koliko se sjeća,odmah nakon pokretanja disciplinskog postupka lica , B S ga je pozvao i zatražio odluke disciplinskog sudije, koje mu je  koliko se sjeća dao. Kako se radi o dužem vremenskom periodu detalja i sitnica se nije mogao sjetiti, ali ono što je izjavio sa sigurnošću tvrdi da je tako bilo, kao i odluke koje je tada donio.  Savez se  preselio iz prostorija na Starom aerodromu u nove prostorije na stadionu FK “B”, kojom prilikom su vjerovatno svu dokumentaciju uništili. Igrače ne poznaje lično, već samo kao aktere sa utakmice. Pojasnio je da se radilo o amaterskom snimku,sa udaljenosti nekih 30 do 40 metara.Na osnovu brojeva koja su ta lica nosila na dresovima došao je do imena igrača ,a pretpostavlja da je delegat koji je bio prisutan na utakmici u službenoj zabilješci konstatovao lica koja su učestvovala u ovom dogadjaju.Navedne igrače L ,niti je poznavao,niti je imao bilo kakvih neprijatnosti od njih ,a ni razloga da ih identifikuje kao izvršioce ,već samo na osnovu dokaznog materijala .Izjavio je da R nije primjetio na kaseti ,niti je bio prijavljen od delegata ,a na kaseti se nije vidjelo bilo kakvo nesportsko ponašanje okrvljenog R ,a da je bilo ,bio bi sankcionisan sa njegove strane.napomenuo je da se stvorila gužva .u kojoj je identifikovao po brojevima lica koja su učestvovala u izvršenju krivičnog djela,dok one koji su bili licima okrenuti prema kaseti nije mogao da identifikuje.</span>
</p>
<p class="p6"></p>
<p class="p6">
<span>Iz iskaza svjedoka M V proizilazi da se dana 1.maja 2004.godine, oko 18,05 časova nalazio  na klupi za rezervne igrače i to u svojstvu fizioterpeuta, a pored njega su se nalazili I rezervni  igrači FK “D”, kao i trener M S I sekretar kluba S B ,na stadionu “O P” u Cetinju gdje se odigravala fudbalska utakmica izmedju  FK “L” I FK “D”. U jednom trenutku, pred kraj utakmice, misli da se radilo o 83-84 minutu povrijedio se golman njihovog kluba , i sa klupe su ustali on, kao fizioterapeut i sekretar kluba S B. Nalazili su se u prostoru koji je ograničen za kretanje službenih lica, i čekali su da im sudija odobri ulazak na teren da bi se ukazala pomoć njihovom golmanu. U tom trenutku prišao im je sekretar FK “L” kojeg zna iz vidjenja i misli da se preziva Jovanović, odgurnuo ga , a onda i S. Nakon što je odgurnuo  S počeo je da istog psuje I vrijedja, tako da mu je u tom trenutku uputio riječi sledeće sadržine:”što ćeš ti” i psovao mu i oca i majku, a zatim ga stisnutom pesnicom udario u predjelu glave. U tom trenutku prišao je R D I takodje udario S B pesnicom u predjelu glave Iod kojeg udarca je isti pao na zemlju. Nakon toga I njihovi I protivnički igrači su došli do povrijedjenog S B , ali nije video da ga je neko od igrača iz protivičkog kluba udarao, jer je bio tu odmah do S, tj., praktično sprečavao je svadju. Nakon toga S je odveden u bolnicu Doma zdravlja na Cetinju, gdje mu je ukazana pomoć. Istakao je da ga je toga dana odgurnuo samo J B, ali ga niko nije udarao. Nezna pravi razlog ovakvog njihovog ponašanja, ali misli da je to neki njihov dug od ranije, tako da smatra da su toga dana napali pogrešne ljude. Na glavnom pretresu saslušani svjedok se nije sjećao zbog proteka vremena samog dogadjaja,pa mu je sud predočio njegov iskaz dat u prethodnom dijelu postupka kod istražnog sudije ,pa je ostao pri istom.Međutim,prilikom odgovora na postavljena pitanja suda i stranaka izjavio je da nezna ko je udario oštećenog ,da zna da je bio udaren ,ali je ponovio da nezna ko ga je udario.Pojasnio je da nezna ko su ta lica ,ali da je tako pisalo u protokolu.On nije vidio momenat kada je oštećeni udaren ,ali je dotrčao ,kada je vidio oštećenog na zemlji.Nije vidio da je R  D udario oštećenog i ne poznaje ga.</span>
</p>
<p class="p6"></p>
<p class="p7"></p>
<p class="p6">
<span>Iz iskaza svjedoka T D proizilazi da dana 01. 05. 2004. godine kao glavni delegat utakmice nalazio se na klupi za delegate, a koja je inače na svim stadionima pa tako i na stadionu L postavljena na mjestu između dvije klupe rezervnih igrača i trenera u konkretnom slučaju između kluba FK "L" i FK "D". Misli da je bio 86 minut utakmice kada se na utakmici dogodio prekid, misli da se radilo o povredi golmana FK "D" i u tom trenutku S B kojeg inače poznaje ustao je sa klupe i prišao u teren kako bi se ukazala pomoć igraču ,kada je u tom trenutku prišao J B, S i udario ga misli šakom u predjelu glave ,a S se zateturao i pao. U blizini J nalazio se još jedan njemu nepoznat čovjek kojeg jedino može opisati kao prosijedi, ali nije vidio da li se taj čovjek uključivao u svađu i tuču ili ne, već je svoju pažnju obratio na klupu rezervnih igrača "L" koji su pritrčali do mjesta incidenta ,kao i publiku koja je u tom trenutku ušla sa dijela neograđene tribine na teren. Nakon ovog reagovala je i policija, tako da u toj gužvi nije mogao vidjeti da li je ko koga udarao. Misli da je bilo nekog guranja između fudbalera i uprave FK "D" sa publikom i igračima "L", ali što se tiče udaranja nije mogao reći da je bilo što od toga vidio. Takođe, napomenuo je da je svoju izjavu dao u Fudbalskom  savezu Crne Gore. Naveo je da se tom prilikom nalazio kao delegat na utakmici. Kada je došlo do gužve se nalazio između dvije klupe,te se  nije mogao izjasniti  zbog proteka vremena što se tačno dešavalo ,ali je tom prilikom sačinio zapisnik koji sadrži sve što se tom prilikom izdešavalo, ko je bio sudionik događaj i da je označio lica koja su učestvovala, a sada poslije 10 godina ne sjeća se samog događaja, tako da smatra da je sačinjeni zapisnik najmjerodavniji dokaz o onome što se desilo na samom događaju. Ono što je vidio on je u zapisniku napisao. </span>
</p>
<p class="p7"></p>
<p class="p6">
<span>Iz iskaza svjedoka M S proizilazi da je bio trener FK "D" i da sjedio je na klupi, dok je oštećeni bio kao predstavnik kluba na stolici pored klupe .Došlo je do povrede golmana u igri ,pa su nakon toga reagovali da uđe ljekar .U tom momentu došao je čovjek sa strane, J B kojeg zna iz sporta i koji je počeo da psuje i oštećenog i komplet klub, nakon čega je prišao i udario oštećenog u predjelu glave. Od tog udara koliko je mogao da vidi oštećeni je bio gotovo onesviješćen, pa su priskočili neki njihovi igrači i lica sa klupe, da bi sa leđa prišao R kojeg takođe zna iz sportskih klubova i takođe udario oštećenog koji se zatim zateturao i sjeo na stolicu. Njihovi su intervenisali potom i poveli ga u bolnicu. Vezano za L M i S M nije mogao da tvrdi da su zadali udarce oštećenom, obzirom na protek vremena, a zna da je u metežu oštećeni udaran ,ali kao što je rekao nezna ko su igrači koji su mu zadali udarce, jer je nastao opšti metež. Moguće je da je pogledao,ali nije vodio računa o službenim zabilješkama koje su uslijedile nakon te utakmice u kraćem vremenskom periodu sa licima koja su učestvovala kao sudionici događaja i koja su zvanično upisana u evidenciji Fudbalskog saveza Crne Gore .Kao trener nema veza sa tim, a to  sekretari vode.</span>
</p>
<p class="p6"></p>
<p class="p6"></p>
<p class="p6">
<span>Iz iskaza svjedoka M R proizilazi da se sjeća da je 2004.godine, ali nezna u kojem mjesecu bio prisutan na fudbalskoj utakmici koja se igrala izmedju “L”  i “D”. Sa njim u društvu na utakmici nalazili su se njegovi prijatelji iz Podgorice, njegova djeca , a iz Cetinja pored njega stojao je čovjek kojeg lično poznaje, a koji se zove R D, kao i izvjesni V kojeg zna iz vidjenja. Koliko se sjeća u jednom trenutku na stadionu gdje se odigravala utakmica došlo je  do guranja i medjusobne psovke izmedju igrača i trenera na atletskoj stazi pored aut linije. To je trajalo veoma kratko i nezna ko je koga udarao, ali zna sigurno da je Ražnatović bio u publici na tribini koja odvaja kasarnu CG – Vojske i stadion jer je bio pored njega. S obzuirom da je prošlo dosta vremena ne može se sjetiti drugih  detalja  koji bi pomogli u prepoznavanju lica koja su se svadjala – gurala. Siguran je da je R cijelo vrijeme bio pored njega .Nije se mogao izjasniti ko su lica koja su zadala udarac oštećenom,jer je bio metež ,neko je razdvajao,neko je tukao ,a od publike nije mogao vidjeti što se dešavalo ,obzirom da se sve to dešavalo isprd kabine .nadalje je naveo da je ispred njih bila ograda,redari ,policija I sve su to bile prepreke koje je morao da predje okrivljeni R ,a za kratko vrijeme ,koliko je sami dogadjaj trajao.</span>
</p>
<p class="p6"></p>
<p class="p6">
<span>Oštećeni je prigovorio tvrdnjama  ovog svjedoka posebno na okolnosti postojanja ograde jer se i iz iskaza delegata jasno vidi da ograde nije bilo.</span>
</p>
<p class="p6"></p>
<p class="p6">
<span>Iz nalaza i mišljenja sudskog vještaka medicinske struke dr. P V posl. br. Ki. 60/06, od 23. 11. 2006. godine proizilazi da joj je stavljena na uvid ljekarska potvrda Doma zdravlja Cetinje,broj protokola 3608 ,gdje se vidi da je dana 01.05.2004.godine pregledan S B ,rođen …...godine.Dežurni ljekar P S  je postavio dijagnozu –stanje poslije nagnječenja glave ,povišen kvni pritisak.Vještak je mišljenja da se radi o lakim tjelesnim povredama.</span>
</p>
<p class="p6"></p>
<p class="p6"></p>
<p class="p6">
<span> Iz zapisnika Fudbalskog saveza Crne Gore broj 319 od 04. 05. 2004. godine proizilazi da je kažnjen L M FK “L” zabranom nastupa u trajanju od 18 mjesecu po čl. 49. i 50. DP FSSCG zbog fizičkog napada na predstavnika gostujuće ekipe,da je suspendovan igrač S M FK “L” zbog učešća u incidentu u 85 minutu utakmice izmedju FK “L” i FK “D”, kao i da je pokrenut disciplinski postupak protiv: R D FK “L” zbog nesportskog ponašanja prema sudijama nakon završetka utakmice FK L –D, i protiv J B – Komesara za sudjenje Južne regije FSCG zbog učešća u incidentu koji se dogodio u 85 minutu utakmice FK “L” – FK “D”,dok iz Zapisnika sa sjednice Disciplinskog suda održane dana 26.05.2004.godine,a zavedene pod brojem 426 proizilazi da su kažnjeni S M –FK L zabranom nastupa u trajanju od 12 mjeseci po čl.49 i 50 DP FSSCG  ,zbog fizičkog napada na predstavnika FK D i J B komesar za suđenje FSJR zabranom obavljanja funkcije u trajanju od 12 mjeseci po čl.52 DP FSSCG ,zbog fizičkog napada na predstavnika FK D.</span>
</p>
<p class="p6"></p>
<p class="p6">
<span>Iz izvoda iz matične knjige rođenih Matičara Opštine Cetinje broj….. za 1986. godine od 30. 10. 2006. godine proizilazi da je S M od  oca M i majke S, rodjene P, rodjen dana …….godine.</span>
</p>
<p class="p6"></p>
<p class="p6">
<span>Iz izvještaja JU Centra za socijalni rad Opštine Cetinje broj 07-638/2 od 13. 11. 2006. godine proizilazi da je S M rodjen ……..godine, u Cetinju od oca M i majke S ,rodjene P,te da  živi u zajedničkom domaćinstvu sa sledećim članovima porodice:  majkom S, rodjenom …….godine, završila srednju školu , zaposlena kao blagajnica u “M B-u” , gdje  ostvaruje lični  dohodak u mjesečnom iznosu od 400 eura, djedom N rodjenim …… godine, penzionerom, babom M, rodjenom…...godine, penzionerom, ujakom M rodjenim …...godine, student II godine Pomorskih nauka u Kotoru. S M je dijete razvedenih roditelja, sudskom odlukom povjeren je majci na dalju brigu, izdržavanje i vaspitanje, uz obavezu oca da doprinosi izdržavanju. S M sa svojom majkom , stanuje u kući njenih roditelja veličine 100 m2. Kuća je konforna, funkcionalna,u pogledu opremljenosti sasvim uslovna za stanovanje višečlane porodice. M je prvo dijete po redu rodjenja, dijete je bračno, rodjeno na vrijeme i pod stručnim nadzorom.U školu je pošao na vrijeme, Osnovnu školu je završio vrlodobrim uspjehom, kroz srednju školu je bio dobar djak. Sada je student Više trenerske škole u Beogradu. Aktivno se bavi sportom, igra fudbal za FK “H s”. S M se nalazi po drugi put na evidenciji Centra, zbog prekršaja u saobraćaju. S obzirom da se radi o punoljetnom licu, a imajući u vidu protek vremena od učinjenog krivičnog djela, predložili su da se prema S M obustavi postupak.</span>
</p>
<p class="p6"></p>
<p class="p6"></p>
<p class="p6">
<span>Iz izvještaja iz Kaznene evidencije Ispostave Cetinje broj 4802-245/06-9187 od 28. 09. 2006. godine za okrivljenog J B proizilazi da je osuđivan presudom Opštinskog suda u Herceg Novom posl.br. K. 113/87 od 16.09.1987. godine, zbog krivičnog djela iz čl. 185. st. 3. u vezi st. 1. KZSRCG, na novčanu kaznu u iznosu od 70.000 dinara, </span>
</p>
<p class="p6"></p>
<p class="p6"></p>
<p class="p6">
<span>Iz izvještaja iz Kaznene evidencije Ispostave Cetinje broj 4802-245/06-9186 0d 28. 09. 2006. godine, za okrivljenog L M proizilazi da je osuđivan Presudom Osnovnog sudu u Cetinje, posl.br. K. 38/03 od 19.05.2003.godine, zbog krivičnog djela učestvovanje u tuči iz čl.38 KZ RCG ,na kaznu zatvora u trajanju od jednog mjeseca,uslovno na jednu godinu.</span>
</p>
<p class="p6"></p>
<p class="p6"></p>
<p class="p6">
<span>Iz izvještaja iz Kaznene evidencije MUP-a Republike Srbije- Direkcije policije Uprave za analitiku str. Pov. br. …… od 20. 10. 2006. godine iz kaznene evidencije za okrivljenog R D proizilazi da nije osuđivan.</span>
</p>
<p class="p7"></p>
<p class="p7">
<span class="s5">Ocjenom i izvedenih dokaza ,kako pojedinačno tako i u njihovoj ukupnosti, te dovodeći iste u vezu jedne sa drugima i sa odbranama okrivljenih,sud je našao da je dokazano da su okrivljeni izvršili krivično djelo nasilničko ponašanje izčl.399.st.2.u vezi st.1.Krivičnog zakonika iz razloga kako slijedi.</span>
<br>
</p>
<p class="p6">
<span>Naime ,sud je nesporno utvrdio da su okrivljeni zajedno sa maloljetnim S M dana 01. maja 2004. godine oko 18.05 časova, na stadionu zv. "O p" u Cetinju, za vrijeme odigravanja fudbalske utakmice između FK "L" i FK "D", postupajući u grupi,svjesno I voljno grubim vrijeđanjem i vršenjem nasilja prema oštećenom St B iz Podgorice, značajnije ugrozili spokojstvo građana i teže remetili javni red i mir, na način što je okrivljeni J B prišao oštećenom i povišenim tonom mu uputio uvrede sadržine "Jebem ti sve po spisku, i oca i majku, kao i pleme pipersko", nakon čega je istog fizički napao zadajući mu udarac stisnutom pesnicom u predjelu glave, od kojeg udarca je oštećeni pao na tlo, u kojem trenutku mu je prišao okrivljni R D koji je oštećenom zadao udarac stisnutom pesnicom u predjelu potiljačne regije glave, dok ga je okrivljeni L M udario nogom u predjelu nogu, a maloljetni S M odgurnuo rukama, kojom prilikom su oštećenom S B nanijeli laku tjelesnu povredu u vidu nagnječenja glave.</span>
</p>
<p class="p6"></p>
<p class="p6">
<span>Dakle, u ovakvim se radnjama okrivljenih i S M koje se sastoje u grubom vrijeđanju i vršenju nasilja ,prema ošt.S B ,pritom postupajući u grupi , te u nastupjeloj posledici –značajnijem ugrožavanju spokojstva građana i težem remećenju javnog reda i mira kao zaštitnog objekta predmetnog krivičnog djela ,( jer su javni red i mir kao i spokojstvo gradjana dobra od značaja za normalan život ljudi u društvu,a ponašanje optuženih je upravo ponašanje ,kojim se remeti takav način života gradjana,ugrožava njihova bezbjednost,remeti nesmetano kretanje gradjana na javnim mjestima i unosi nemir i panika medju gradjane,odn.narušava pravo gradjana na ličnu sigurnost, mir i spokojstvo,slobodu kretanja i očuvanje ličnog dostojanstva,a naročito kada se ima u vidu vrijeme ,mjesto izvršenja djela,broj prisutnih lica) kao  i manifestovanim  lakim tjelesnim povredama,kod oštećenog stiču sva subjektivna i objektivna obilježja bića konkretnog krivičnog djela  (nasilničko ponašanje iz čl.399.st.2.u vezi st.1.KZ-a). Naime , određujući subjektivni odnos okrivljenih i maloljetnog izvršioca prema izvršenom djelu sud je utvrdio da  su  svi  bili svjesni svog djela , njegovih obilježja i htjeli su njegovo izvršenje, tj. postupali su umišljajno .</span>
</p>
<p class="p14">
<span>Polazeći od bitnih elemenata krivičnog djela nasilničko ponašanje, a cijeneći naprijed utvrđeno činjenično stanje, sud nalazi da su se u radnjama okrivljenih i maloljetnog izvršioca stekli svi bitni elementi bića krivičnog djela nasilničko ponašanje iz čl. 399.st.2.u vezi st.1. Krivičnog zakonika, jer su postupajući u grupi na prednje opisani način, bez povoda grubo vrijeđali i vršili nasilje prema oštećenom , te takvim ponašanjem,značajnije ugrozili spokojstvo</span><span class="s6"> </span><span>građana i teže remetili javni red i mir, s obzirom da se sve desilo na javnom mjestu- što je neminovno imalo za posledicu ugrožavanje spokojstva građana, i to kako prisutnih svjedoka,tako i stanovnika  koji su bili uznemireni u gledanju utakmice, usled buke koja se stvorila prilikom odigravanja kritičnog događaja, što je sud utvrdio iz iskaza istih, a takav prizor koji je proistekao ponašanjem okrivljenih u svakom slučaju kod njih nije mogao izazvati osjećaj smirenosti i spokoja, čime je u konkretnom slučaju značajnije ugroženo njihovo spokojstvo.</span>
</p>
<p class="p6"></p>
<p class="p6">
<span>Dakle,cijeneći dokaze u datoj krivičnopravnoj stvari sud je prihvatio iskaz oštećenog  ,koji je po mišljenju suda na istinit i objektivan način predstavio dešavanja konkretnom prilikom,a koji iskaz je u saglasnosti sa  takođe objektivnim i logički skladnim iskazima svjedoka V R ,M S, jer su sudu prenjeli ono što su bili u prilici da vide i čuju u datoj situaciji ,</span><span class="s7"> </span><span class="s5">odn. nijesu imali nikakvog razloga da predstave događaj drugačije nego što se zaista i odigrao, </span><span>što u sklopu sa sačinjenim zapisnicima i medicinskom dokumentacijom priloženom u spisima predmeta o zadobijenim povredama oštećenog kod suda stvara nesumnjiv zaključak da se dogadjaj odigrao na način kako je to predstavljeno izrekom presude.</span><span class="s7"> </span>
</p>
<p class="p6"></p>
<p class="p6"></p>
<p class="p6">
<span>Ndalje,sud je cijenio i iskaze svjedoka S Lj i T D.Ovi svjedoci su označili L M ,J B i S M kao izvršioce predmetnog krivičnog djela što je u saglasnosti sa ostalim provedenim dokazima. Međutim,ovi svjedoci u svojim iskazima su naveli da R D nijesu uočili kao učesnika u ovom dogadjaju. Doista,svjedok S je obzirom da se radilo o ameterskom snimku i položaju lica u odnosu na kameru ostavio mogućnost propusta ,odn.nemogućnosti da sve vidi,dok i iskaz T takođe ostavlja mjesta sumnji da nije sve vidio i prenio na zapisnik  koji je sačinio povodom događaja ,a koji je bio predmet razmatranja u Fudbalkom savezu Crne Gore,obzirom da sam kaže da je svoju pažnju nakon incidenta, tj,nakon što je okr.J udario oštećenog,odn.nakon što mu je prišao njemu nepoznati čovjek i za kojeg nezna da li se uključivao u svađu i tuču ,usmjerio na klupu rezervnih igrača L ,kao i publiku koja je ušla sa dijela neograđene tribine na teren,kada je reagovala policija ,tako da u toj gužvi nije mogao vidjeti ko je koga udario.</span>
</p>
<p class="p6"></p>
<p class="p6">
<span>Sud nije prihvatio iskaz svjedoka M R,obzirom na očiglednu istrajnost ovog svjedoka u nastojanju da okrivljeni R D izbjegne odgovornost u datoj krivičnopravnoj stvari za preduzete radnje na štetu oštećenog.Naime ,ovaj svjedok se nakon deset godina bolje sjeća detalja dogadjaja nego prilikom davanja prvobitnog iskaza.Navodi iskaza ovog svjedoka su u suprotnosti sa iskazima svjedoka V R i Mi S kojima je sud poklonio vjeru,kao i sa iskazom svjedoka T D koji je pojasnio da tribine nijesu bile ogradjene ,dok je svjedok M u cilju pojašnjenja sudu da je  okr.R bio gotovo onemogućen i da je želio da dođe do oštećenog naveo kao razlog ograđene tribine.Iz prednje iznijetog sud je odbacio iskaz ovog svjedoka .</span>
</p>
<p class="p6"></p>
<p class="p6">
<span>Isto tako sud je našao da iskaz svjedoka M V nije od osobite krivčnopravne relevancije,a ovo kod činjenice da je ovaj svjedok mjenjao svoj iskaz tokom postupka,neprecizno odgovarao na postavljena pitanja ,pravdajući se protekom vremena i na kraju ostao pri svom iskazu da su njegova saznanja ne neposredna već su proistekla iz onog što je pisalo u protokolu.</span>
</p>
<p class="p6"></p>
<p class="p6">
<span class="s5">Sud je prihvatio kao vjerodostojnu navedenu medicinsku dokumentaciju,a takođe je prihvatio u cjelosti nalaz i mišljenje vještaka medicinske struke dr.P V&nbsp; jer je uvjerljiv i stručan,dat od strane kompetentnog vještaka na osnovu medicinske dokumentacije kao materijalnog dokaza u spisu,a na isti ni stranke nisu imale primjedbi.</span>
</p>
<p class="p6"></p>
<p class="p6">
<span class="s5">Cjeneći odbrane okrivljenih I mldb.St M sud je našao da iste nijesu našle uporište u provedenom dokaznom postupku,pa ih je odbacio kao neutemeljene i očigledno sračunate na izbjegavanje sopstvene odgovornosti za počinjeno djelo.</span>
</p>
<p class="p15"></p>
<p class="p6">
<span class="s5">.</span><span> </span><span class="s5">Prilikom izbora vrste i visine krivične sankcije,sud je cijenio sve okolnosti iz čl. 42 Krivičnog zakonika koje utiču da kazna bude manja ili veća,pa je u odsustvu otežavajućih, kao olašavajuće okolnosti na strani okrivljenog R D cijenio: raniji neporočan način života (što je sud utvrdio iz izvoda iz kaznene evidencije za okrivljenog),da se radi o prodičnom čovjeku,okolnosti koje su prethodile izvršenju djela ,protek vremena od izvršenja djela,na strani okrivljenog J B od  olakšavajućih okolnosti našao da se radi o porodičnom čovjeku, okolnosti koje su prethodile izvršenju djela ,protek vremena od izvršenja djela,dok otežavajućih okolnosti na njegovoj strani nije bilo(iz izvoda iz kaznene evidencije proizilazi da je isti osuđivan novčanom kaznom zbog počinjenog krivičnog djela iz čl.185.st.3.u vezi st.1.KZ SRCG pa mu sud istu osudu nije cijenio kao otežavajuću okolnost ,cjeneći protek vremena od osude na isto I samokrivično djelo za koje je osuđen),dok je na strani okrivljenog L M sud od olakšavajućih okolnosti cijenio njegovu mladost u vrijeme izvršenja djela , okolnosti koje su prethodile izvršenju djela ,protek vremena od izvršenja djela,dok je od otežavajućih okolnosti na njegovoj strani cijenio raniju osuđivanost (što je utvrđeno iz izvoda iz kaznene evidencije) pa u  uvjerenju suda da imajući u vidu ličnost okrivljenih, nije nužno da radi krivičnopravne zaštite prethodno utvrđenu kaznu zatvora i efektivno izdržavaju,već da se i samim upozorenjem uz prijetnju kaznom odmjerenom kao u izreci  uz rok provjeravanja od jedne godine  može ostvariti svha izricanja uslovne osude iz čl. 52.st.2 Kivičnog zakonika u okviru opšte svhe propisivanja i izricanja kivičnih sankcija iz čl. 4.st.2 Kivičnog zakonika.</span>
<br>
<span class="s5">&nbsp;</span>
<br>
<span class="s5">Sud je odluku o troškvima postupka temeljio na odredbi čl. 229-226 Zakonika o krivičnom postupku, pa je obavezao okrivljene da ovom sudu na ime troškova postupka uplate  novčani iznos od po  30,00 eura na ime paušala u roku od 15 dana po pravosnažnosti presude pod prijetnjom prinudnog izvršenja. Visinu paušala sud je odmjerio shodno imovnom stanju okrivljenih, dužini trajanja i složenosti krivičnog postupka.</span>
<br>
<span class="s5">&nbsp;</span>
</p>
<p class="p7">
<span class="s5">	</span><span>Prilikom odlučivanja o vrsti krivične sankcije koju će sud izreći okr. S M , a cijeneći prednje nesumnjivo utvrđeno činjenično stanje, te predlog ovlašćenog tužioca  i imajući pritom u vidu i izvještaj Centra za socijalni rad,  sud je istom izrekao vaspitnu mjeru pojačanog nadzora od strane organa starateljstva propisanu članom 89. i 110 st.3. KZ-a. Pri izboru ove vaspitne mjere sud je uzeo u obzir uzrast, psihička svojstva, dosadašnje vaspitanje, sredinu i prilike u kojima isti živi i težinu počinjenog krivičnog djela, a poštujući opštu svrhu vaspitnih mjera predviđenu članom 82. KZ -a. </span>
</p>
<p class="p7"></p>
<p class="p7">
<span>Sud je u izreci označio najkraće i najduže moguće trajanje predmetne mjere,a koje je određeno čl.89.st.2.KZ-a.</span>
</p>
<p class="p7"></p>
<p class="p7">
<span>Shodno članu 500. ZKP-a sud je odlučio da troškovi krivičnog postupka u odnosu na S M  padaju na teret budžetskih sredstava suda.</span>
</p>
<p class="p7"></p>
<p class="p6">
<span>Shodno čl.239.ZKP-a oštećeni je radi ostvarenja  imovinskopravnog zahtjeva upućen na redovnu parnicu.</span>
</p>
<p class="p6"></p>
<p class="p7">
<span>Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p class="p7"></p>
<p class="p4">
<span>OSNOVNI SUD U CETINJU</span>
</p>
<p class="p4">
<span class="s5">Dana23.05.2013.godine</span>
<br>
</p>
<p class="p7">
<span> </span>
</p>
<p class="p6"></p>
<p class="p16"></p>
<p class="p6">
<span class="s2">Zapisničar, 					                                         S u d i j a</span>
</p>
<p class="p6">
<span class="s8">Aleksandra Martinović  					                 Marija Ćupić </span>
</p>
<p class="p6"></p>
<p class="p6"></p>
<p class="p16"></p>
<p class="p6">
<span class="s2">PRAVNA POUKA</span><span>:</span>
</p>
<p class="p6">
<span>Protiv ove presude može se izjaviti žalba u </span>
</p>
<p class="p6">
<span>roku od 8 dana  od dana prijema Višem sudu </span>
</p>
<p class="p6">
<span>u Podgorici a preko ovog Suda.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p17"></p>
<p class="p2"></p>
<p class="p3">
<span> </span>
</p>


</body>
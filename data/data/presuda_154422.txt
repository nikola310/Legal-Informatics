<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p2{margin-right:-0.023611112in;text-align:start;hyphenate:auto;font-family:Arial;font-size:12pt;}
.p3{margin-left:5.0in;margin-right:-0.023611112in;text-align:start;hyphenate:auto;font-family:Arial;font-size:12pt;}
.p4{margin-right:-0.023611112in;text-align:center;hyphenate:auto;font-family:Arial;font-size:12pt;}
.p5{margin-right:-0.023611112in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-right:-0.023611112in;text-align:justify;hyphenate:auto;font-family:Arial;font-size:12pt;}
.p8{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p9{text-indent:0.25in;text-align:justify;hyphenate:auto;font-family:Arial;font-size:12pt;}
.p10{text-indent:0.4375in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;text-align:justify;hyphenate:auto;font-family:Arial;font-size:12pt;}
.p12{text-align:justify;hyphenate:auto;font-family:Arial;font-size:12pt;}
.p13{margin-left:4.0in;margin-right:-0.023611112in;text-align:justify;hyphenate:auto;font-family:Arial;font-size:12pt;}
.p14{margin-left:4.5in;margin-right:-0.023611112in;text-align:justify;hyphenate:auto;font-family:Arial;font-size:12pt;}
.p15{text-indent:-0.5in;margin-left:0.5in;margin-right:-0.023611112in;text-align:justify;hyphenate:auto;font-family:Arial;font-size:12pt;}
.p16{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
</style>
<title>K</title>
<meta content="mitar.mirovic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span>K.br.57/14</span>
</p>
<p class="p4"></p>
<p class="p4">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p5">
<span>	OSNOVNI SUD U ULCINJU, kao prvostepeni krivični, sudija mr Sanja Mirović uz učešće namještenika suda Škrelja Milene kao zapisničara, u krivičnom predmetu protiv optuženog H.B. iz U. kojeg brani N.T. advokat iz B., zbog produženog krivičnog djela prevara iz čl. 244 st. 3 u vezi st. 1 u vezi čl. 49 Krivičnog zakonika Crne Gore, odlučujući po optužnici Osnovnog državnog tužilaštva iz Ulcinja Kt.br.177/13 od 16.04.2014.godine,nakon održanog glavnog i javnog pretresa dana 25.11.2014.godine u prisustvu zamjenika ODT-a u Ulcinju Vladimira Savovića,optuženog, njegovog branioca i oštećenog V.D.,donio je a dana 28.11.2014. godine u prisustvu optuženog i javno objavio </span>
</p>
<p class="p5"></p>
<p class="p5"></p>
<p class="p4">
<span>P R E S U D U</span>
</p>
<p class="p4"></p>
<p class="p5"></p>
<p class="p6">
<span>   Optuženi H.B.,</span><span class="s1"> </span><span>JMBG xxxxxxxxxxxxxx od oca R. i majke S., rođene K., rođenog xxxxxxxxxx godine u B., sa prebivalištem u U.-bul. M.T., oženjenog-oca dvoje maloljetne djece, pismenog, državljanina Crne Gore, lošeg imovnog stanja, osudjivan presudom Osnovnog suda u Ulcinju K.br.225/08 od 15.11.2010.god. zbog krivičnog djela iz čl.327 st.1 Krivičnog zakonika na kaznu zatvora u trajanju od 6 mjeseci uslovno na 2 godine i presudom Osnovnog suda u Ulcinju K.br.72/12 od 24.09.2012.god. zbog krivičnog djela iz čl.338 st.3 u vezi čl.327 st.4 Krivičnog zakonika na novčanu kaznu u iznosu o 1.500 eura</span>
</p>
<p class="p4"></p>
<p class="p4">
<span>K r i v    j e</span>
</p>
<p class="p7"></p>
<p class="p7">
<span>Zato što je neutvrđenog dana septembra mjeseca 2013.godine u U. u namjeri da sebi pribavi protivpravnu imovinsku korist, lažnim prikazivanjem činjenica, doveo u zabludu oštećenog D.S. i time ga naveo da mu ovaj na štetu svoje imovine nešto učini – preda novac u iznosu od 6.170 €, na način što se usmeno dogovorio sa oštećenim da mu za iznos od 6.170,00 €  doveze kombi vozilo sa  17 + 1 sjedišta iz R.Njemačke, koji iznos je preuzeo od oštećenog, a da pri tom vozilo još uvijek nije doveo i predao oštećenom, niti je pak novac vratio oštećenom, na koji način je sebi pribavio protivpravnu imovinsku korist u navedenom iznosu, pri čemu je bio svestan svoga djela i htio njegovo izvršenje,   </span>
</p>
<p class="p8"></p>
<p class="p8">
<span>	- čime je izvršio krivično djelo prevara iz čl. 244 st.3 u vezi st.1  Krivičnog zakonika Crne Gore.</span>
</p>
<p class="p7">
<span>Pa sud optuženog primjenom citiranih zakonskih propisa i odredbi čl.4 st.2,13,15,32,36,42, čl.45 tač.3 i čl.46 st.1 tač.4 Krivičnog zakonika Crne Gore,te čl. 374 Zakonika o krivičnom postupku</span>
</p>
<p class="p5"></p>
<p class="p4">
<span>O S U Đ U J E</span>
</p>
<p class="p5"></p>
<p class="p7">
<span>Na  kaznu zatvora u trajanju od 6 (šest) mjeseci koju će optuženi početi da izdržava nakon pravosnažnosti presude.   </span>
</p>
<p class="p7"></p>
<p class="p9">
<span>	Na osnovu čl.226 i 229  Zakonika o krivičnom postupku obavezuje se optuženi da na ime troškova krivičnog postupka uplati sudu iznos od 121,00 eura,kao i paušal u iznosu od 50,00 eura, u roku od 15 dana po pravosnažnosti presude.</span>
</p>
<p class="p7"></p>
<p class="p7">
<span>Na osnovu čl.239 st.1 i 2 Zakonika o krivičnom postupku obavezuje se optuženi da oštećenom D.S. na ime imovinsko-pravnog zahtjeva isplati iznos od 6,170.00 eura u roku od 15 dana od dana pravosnažnosti presude. </span>
</p>
<p class="p7"></p>
<p class="p10">
<span>Shodno čl.239 st.3 Zakonika o krivičnom postupku oštećeni V.D. i R.V. upućuju se da imovinsko pravni zahtjev ostvare u parničnom postupku.</span>
</p>
<p class="p4">
<span>O b r a z l o ž e n j e</span>
</p>
<p class="p5"></p>
<p class="p6">
<span>Optužnicom Osnovnog državnog tužilaštva u Ulcinju Kt.br.177/13 od 16.04.2014.godine optuženom H.B., stavljeno je na teret da je izvršio produženo krivično djelo prevara iz čl. 244 st. 3 u vezi st. 1 u vezi čl. 49 Krivičnog zakonika te mu je pored činjeničnog opisa iz izreke presude stavljeno na teret i da je: Dana 09.03.2013.godine, u U. u namjeri da sebi pribavi protivpravnu imovinsku korist, lažnim prikazivanjem činjenica  doveo u zabludu oštećenog V.D. i time ga naveo da mu ovaj na štetu svoje imovine  nešto učini – preda PMV, na način što je kao kupac zaključio ugovor o kupoprodaji putničkog motornog vozila marke N. tipa M. broj šasije xxxxxxxxxxxxxxxx sa oštećenim kao pradavcem, nakon čega je preuzeo predmetno vozilo od oštećenog, a nije isplatio kupoprodajnu cijenu, a pri tom je kao sredstvo obezbjeđenja dao svoju ribarsku platformu koja se nekada vodila  u evidenciji morskoga dobra pod broj 48 površine 176,38 m2 na kat.par.br.12 KO G.Š., iako je bio svjestan da nije korisnik navedene ribarske platforme, niti se predmetna platforma više vodi u katalog morskoga dobra, već je ista bila ukolonjena od strane službenika JP Morsko dobro tokom 2010.godine, na koji način je sebi pribavio protivpravnu imovinsku korist u  iznosu  od 8.000,00 €, pri čemu je bio svestan svoga djela i htio njegovo izvršenje,te da je dana 12.12.2013.godine, u U., u namjeri da sebi pribavi protivpravnu imovinsku korist, lažnim prikazivanjem činjenica  doveo u zabludu oštećenog R.V. I time ga naveo da mu ovaj na štetu svoje imovine  nešto učini – preda PMV, na način što je kao kupac zaključio ugovor o kupoprodaji putničkog motornog vozila marke “T.” tip “L.C.” 3.0 D-4 sa oštećenim kao prodavcem, nakon čega je preuzeo predmetno vozilo od oštećenog, a da pri tom nije montirao vikendicu tip ‘’Rožaje’’ drvene konstrukciji površine 70 m2 do 14.01.2014.godine, kako je to predviđeno sačinjenim ugovorom, a pri tom kao sredstvo obezbjeđenja je dao svoju ribarsku platformu koja se nekada vodila  u evidenciji morskoga dobra pod broj 48 površine 176,38 m2 na kat.par.br.12xx KO G.Š., iako je bio svjestan da nije korisnik navedene ribarske platforme, niti se predmetna platforma više vodi u katalog morskoga dobra, već je ista bila ukolonjena od strane službenika JP Morsko dobro tokom 2010.godine, na koji način je sebi pribavio protivpravnu imovinsku korist u  iznosu  od 14.500,00 €, pri čemu je bio svestan svoga djela i htio njegovo izvršenje.                                                                                       </span>
</p>
<p class="p7">
<span> Zastupnik optužbe je do kraja glavnog pretresa ostao pri podnijetoj optužnici i u završnim riječima predlažio sudu da okrivljenog oglasi krivim i osudi po zakonu. </span>
</p>
<p class="p8">
<span>           </span>
</p>
<p class="p8">
<span>             Optuženi H.B. negirao je izvršenje krivičnog djela.U odnosu na krivično djelo koje mu se stavlja na teret da je izvršio na štetu V.D. u svojoj odbrani je naveo da je  sa oštećenim V.D.  u prijateljskim odnosima te da ni u jednom trenutku  ne bježi  od svojih obaveza koje ima prema njemu. Negdje  marta mjeseca  2013. godine  on i  V.D.  su sačinili  ugovor  o kupoprodaji vozila  marke “ N.”  tip M. vlasništvo V.  za iznos od 10.000, 00 € sa obavezom plaćanja  do  aprila mjeseca 2013. godine, a garantovao je svojom ribarskom platformom koja se nalazi na A.B.,  koju  je on koristio.Kako je  D. V. bio  zainteresovan  za ribarsku platformu čiji je on bio korisnik, oni su se dogovorili  da on V.  ustupi  ribarsku platformu umjesto tih  10. 000, 00 €. On je njemu  po dogovoru  predao  na korišćenje  navedenu platformu  za  navedeni iznos i tu nije bilo nikakavih problema. Međutim nesporazum nastaje u trenutuku kada je D. V. navedenu platformu prodao  izvjesnom licu po imenu A. iz SAD-a za iznos od 50.000, 00 € jer  A.  nije mogao  da gradi kućicu  na  postojećoj platformi. Kod notara je potpisao ugovor koji je ustupio na korišćenje svoju platformu u površine od 176 m2, na kat. parceli 1236 KO D.Š. A. iz A., a V. je tom prilikom rekao da optuženi prema njemu nema više nikakvih potraživanja, a ovo nakon što je V.preuzeo iz banke 50.000 eura, na ime kupoprodaje predmetne platforme. I sam optuženi bio je prisutan kada je u CKB banci Akleks poslao D. 13.000 do 14.000 eura, a prisutna je bila i njegova supruga V.D.. V.D. je u više navrata vodio da vidi pomenutu platformu i on nije imao nikakvih primjedbi na njen izgled, već je odmah kada je vidio rekao da će on nači kupca za navedenu platformu. Dogovorio se sa oštećenim da on oko platforme nanese šut. Od tada više nije išao na navedenu platformu i nezna u kakvom je sada stanju. Dalje je naveo da je on potpisao  izjavu kod advokata M.R. u toku 2011. godine,   kojom je izjavio  da je on korisnik  platforme, takođe je  potpisao ugovor   kod istog advokata od 09. 03. 2013. godine, ali  odgovorno tvrdi  da nije  potpisao izjave  od 09. 04. 2013. godine i 11.07 .2013. godine o priznanju duga. Na kraju  je naveo  da  ne bježi  od nikakve odgovornosti, ali smatra da nije kriv za činjenicu što neko nije mogao da gradi na platformi.Dalje je naveo da je  spornu  ribrasku platformu  koja se nalazi na dijelu kat. parcele 12xx KO G.Š.  kupio  prije 3 godine  odnosno 2010. godine  od   N.N. za iznos  od 3.000,00 €. Tvrdi da spor koji je nastao između njega i V.D. nije  navedena platforma, već je problem  nastao  iz razloga  što V.D. nije mogao da gradi objekat, jer nije podnio zahtjev Morskom dobru za izgradnju objekta. On ga je zbog ovoga jednom prilikom i zvao i rekao mu da A. nemože da gradi na pomenutoj platformi, a optuženi mu je objasnio da nemože iz razloga što Morskom dobru nije ni podnijet zahtjev.  Putničko  motorno vozilo  marke “N.M.” je  prodao, ali na osnovu  ovlašćenja  V.D.  koje ovlašćenje  je ovjereno  kod notara Ilirjane  Ismailage dana  11. 03. 2013. godine.Nikada mu oštećeni nije tražio da mu vrati navedeno vozilo, Samo ga je jednom prilikom zvao preko telefona i rekao mu da će mu od tada ići dnevna kamata od 15% i da će on poslati ljude iz Nikšića koji će od optuženog izvući novac. </span>
</p>
<p class="p8">
<span>	U vezi</span><span class="s1"> </span><span>krivičnog djela izvršenog na štetu D.S., u svojoj odbrani pred ODT-om Kt.br. 40/14 od 10.03.2014. godine, izjavio je da se nije dogovorio sa oštećenim da mu proda kombi niti je od njega uzeo ni jedan cent, a ko je uzeo novac oštećeni dobro zna. Oštećenog poznaje već godinu dana jer je isti redovan gost u restoranu “D.” koji drži njegov stric. On sa svog broja nikada nije pozivao oštećenog. Negirao je i da mu je B.R. predao iznos od 170 eura u restoranu “D.”. negirao je i da se ikada vozio sa D.S. i O.M.. Na glavnom pretresu 09.06.2014. godine, izjavio je da poznaje oštećenog D.S. koji svakodnevno dolazi kod njega u kafanu. Isiti je vidio da je optuženi za svog brata naručio jedno kombi vozilo i istom  se svidjelo pa ga  je upitao da li bi i njemu mogao da nabavim isto. Optuženi mu rekao da će taj čovjek doći u kafanu pa neka se oni dogovore. Optuženi samo zna  da se taj čovjek zove Dj. a prezime ne zna,a oštećeni D. ga vrlo dobro poznaje. Nakon tri dana vidio je oštećenog D. u kafani sa tim čovjekom. Nije mu poznato o čemu su razgovarali niti šta su se dogovorili. Njemu je samo jednom prilikom njegov prijatelj kojem ne zna ime a zna da je ćelav donio 170 eura, a isti novac je shvatio kao da je za nešto čašćen. Ne znam zašto je tom prilikom čašćen jer nije ništa posredovao a D. mu je rekao da će mu dati i tele što nije učinio. D. je optuženog više puta pozivao na tel. pokušavajući da sazna šta je sa ovim čovjekom kojem optuženi samo ime zna nakon čega mu je optuženi rekao da ga više ne zove i da se obrati onome kome je dao novac. Mimo ovih 170 eura on ništa od D. nije primio, a isti od optuženog potražuje novac iz razloga što sada priča da je sada ovaj čovjek Dj. ubijen i da sada od optuženog traži novac. Kada je upitao D. zašto od njega potražuje novac kada nije poslovao sa njima isti je njemu prekinuo vezu i nije ga više zvao. Jednom prilikom pošto je optuženi htio da kupi tele od oštećenog išao je na selo da  isto vidi a u povratku su uzeli njegovu, kako je on to rekao ljubavnicu koja radi u Domu penzionera pa je optuženi istu prebacio do Š. nakon čega se vratio ispred svog restorana.</span>
</p>
<p class="p8">
<span>	Upitan da pojasni razliku u kazivanju kod ODT-a na zapisniku od 10.03.2014. godine, izjavio je da  je tačno ono što je rekao na glavnom pretresu a da je u tužilaštvu drugačije iznio odbranu jer nije znao da se radi o licu B.R. niti poimenice o  O. M. te je zbog toga drugačije izjavio kod tužioca. </span>
</p>
<p class="p8">
<span>	Što se tiče izvršenja krivičnog djela u odnosu na oštećenog R.V.</span><span class="s1">,</span><span> istakao je da se sa ovim oštećenim dogovorio  oko  kompenzacije tačnije  R. je njemu  predao PMV marke “ T. L.C.”  dok je on bio u obavezi da R.  postavi  drvenu vikendicu  na njegovom placu  u D.Š., o čemu su sačinili ugovor  u kupoprodaji dana 12.12.2013.godine kod advokata G.S. Nesporazum  između njega i podnoisoca prijave  je nastao  iz razloga  jer je  R.   promjenio  dogovor, odnosno  isti je   zahtjevao da  u mjesto  prvobitne drvene konstrukcije od 70 m2 bude postavljena vikendica  drugačijih  gabarita. Dalje je naveo da i bez obzira  na  prvobitni dogovor  on je pristao na izmjene  njihovog  sporazuma  pa mu nije jasno  zbog čega je R. protiv njega podnio  krivičnu prijavu, stim što je obećao  pred ovim  tužiocem  da će svoju obavezu ispuniti  u  najkraćem  mogućem  roku. </span>
</p>
<p class="p8">
<span>	Na glavnom pretresu je istakao da je upitao oštećenog zašto je protiv njega podnio prijavu a on mu je rekao da je to učinio radi sigurnosti nakog čega su se oni vidjeli i dogovorili da optuženi preuzme vozilo od B.B. iz P. kojem je vozilo prodao nakon što su se on i  V. dogovorili da mu postavi objekat pov. od 70m2. Tačno je da je i R.V.u garantovao svojom platformom na kat parc 12xx KO D.Š., ali to je učinio na zahtijev istog a predhodno  ga je upozorio da sam u vezi pomenute platforme u sporu sa V. R. je rekao da to nije problem. Tačno je da optuženi došao na ideju i obratio se R.V. vidjevši da on ima nekoliko ovakvih vikendica te mu je stoga i  predložio da istu postavi. </span>
</p>
<p class="p8">
<span>	Tražio je da ga sud oslobodi optužbe.</span>
</p>
<p class="p8">
<span>	 Branilac optuženog  u završnoj riječi je izjavio da na osnovu provedenih dokaza, a što proizilazi iz spisa predmeta u toku postupka po mišljenju odbrane nije utvrdjeno da je H.B. učinio krivično djelo stavljeno mu na teret.U odnosu na prvooštećenog V.D., ne stoje navodi optužnice jer se iz dostavljenih podataka ODT-u od strane JP Morsko dobro CG br. 0103-8/3 od 07. 03. 2014. godine može utvrditi da je 24. 01. 2013. godine, okr. H.B., podnio zahtjev Ministarstvu održivog razvoja i turizma za planiranje i postavljanja privremenog objekta a u odnosu na navedeni zahtjev Ministarstvo se pozitivno izjasnilo, znači dalo je saglasnost da se na navedenoj lokaciji planira ribarska kućica. Dakle, okr. je podnio zahtjev Ministarstvu prije zaključenja ugovora o kupoprodaji p. m. vozila te ne stoji tvrdnja optužbe da nije korisnik navedene platforme kao i da je imao namjeru da dovede u zabludu V.D., ovo takodje potvrdjuje i dopis JP Morsko dobro br. 0202-8/6 od 12. 11. 2014. godine, u kome stoji da na lokaciji br. 48 na desnoj obali Rijeke B. je od strane Ministarstva održivog razvoja i turizma u evidenciji objekata za 2013 do 2014. godine, a koja je sastavni dio plana objekata privremenog karaktera u zoni Morskog dobra 2013. do 2015. godine, na lokaciji br. xx nije postavljen objekat a da je na istoj predvidjeno postavljanje novog objekta površine 60 m2, sa platformom od 25 m2. Tvrdnja da je H.B., vlasnik i korisnik navedene platforme dokazana je saslušanjem svjedoka predhodnog vlasnika N.N.. Iz zapisnika o glavnom pretresu od 09. 06. 2014. godine, i iz iskaza oštećenog V.D., je evidentno da oštećeni posjeduje kućicu na rijeci B. i da za istu nema vlasnički list, jer je samo korisnik kućice, te poreski obveznik po tom osnovu, kao dugogodišnji korisnik a na iskazu svjedoka supruge V.D. i kao vrsni poznavalac prilika sa trgovinom kupovinom kućica i lokacija na rijeci B. te i samog ličnog primjera V.D. je znao da nemože biti vlasnik zemljišta kojim gazduje JP Morsko dobro CG, te samim tim nije mogao biti ni doveden u zabludu da zaključi ugovor o kupoprodaji p.m. vozila na štetu svoje imovine. Takodje je V.D. izjavio da je u julu 2013. godine, rekao da okr. prema njemu nema potraživanja, a iz čega se da zaključiti da nema produžavanja namjere ni produžavanja zablude o izvršenoj prevari, obzirom da je navedeni pravni posao o ugovoru o kupoprodaji p.m. vozila završen kompenzacijom mjere obezbjedjenja date sporne platforme. Pismene izjave sačinjene od dana 09. 04. 2013. i 11. jula 2013. godine, koje je potpisao H.B. nisu dokaz jer nijesu plod volje okr. H.B., koje je potpisao i ne predstavljaju pravni akt odnosno takav akt nije ni donijet. Sama činjenica da je oštećeni na zapisniku o glavnom pretresu od 09. 06. 2014. godine, izjavio da je planirao da proda navedenu platformu kao i predhodno da okr. prema njemu nema potraživanja znači da nema održavanja lažnog prikazivanja ili prikrivanja činjenice. Naime, sam oštećeni V.D. je propuštanjem radnje, nejavljanja i nepreduzimanjem kod Morskog dobra podnošenja zahtjeva i neinteresovanjem propustio da dobije privremenu lokaciju za postavljanje objekta privremenog karaktera na lokaciji br. 8 a što je evidentno iz gore prezentiranih dopisa ODT od strane JP Morsko dobro CG. Na osnovu svega u odnosu na prvooštećenog nema elemenata namjere za protivpravno sticanje imovinske koristi a što potvrdjuje i činjenica da je na navedenoj lokaciji neizgradjen objekat odnosno da nije proveden tender od strane Morskog dobra. </span>
</p>
<p class="p8">
<span>	U vezi optužbe na štetu D.S.ha nema elemenata kriv. djela prevare obzirom da svjedok – oštećeni D.S. na zapisniku od 15. 09. 2014. godine, ističe da nema svjedoka da je predao novac H.B., niti je sačinio bilo kakvu potvrdu o predaji novca. Iz samog životnog dogadjaja a i karakteristika lokalnog stanovništva obzirom da se radi o većoj količini novca da se zaključiti i pretpostaviti da bi se u slučaju navedene predaje novca sačinio i ostavio pisani trag. Iskaz svjedoka O. M., je obesmišljen jer je čula od D. i H. da su se u vozilu dogovarali da mu S. preda novac i ovdje se radi o pretpostavci svjedoka da će novac biti predat. </span>
</p>
<p class="p8">
<span>	U odnosu na trećeoštećenog R.V. ne stoji optužba jer je adv. G.S. kao njegov punomoćnik na zapisniku od 15. 09. 2014. godine, izjavio a to je na predhodnom ročištu istakao i sam oštećeni R.V. da optuženi u ime R.V. se ne pridružuje krivičnom gonjenju niti postavljanju imovinskog zahtjeva protiv opt. H.. Naime, na osnovu svega predhodnog se da zaključiti da se u konkretnom slučaju radi o gradjanskom pravnim odnosima, a koje po mišljenju odbrane trebalo rješavati u drugom postupku. Ukoliko pak sud nadje da u radnjama okrivljenog ima elemenata kriv. djela stavljenog mu na teret molio je sud da uzme u obzir sve olakšavajuće okolnosti a naročito činjenicu da je oženjen, otac dvoje djece, nezaposlen, lošeg imovnog stanja, živi kod roditelja, te donese odluku u smislu čl. 45 Krivičnog zakona, odnosno ublaži mu kaznu.</span>
</p>
<p class="p8">
<span>	Sud je u dokaznom postupku izveo sledeće dokaze: saslušao oštećene V.D., D.S., R.V., te svjedoke V.D., B.R. O. M. A.A. i N.N., pročitao ugovor o kupoprodaji putničkog motornog vozila zaključenog dana 09.03.2013.godine, između V.D. kao prodavca i H.B. kao kupca, izvršio uvid u ovlašćenje dato kod notara Ismailaga Ilirijane,ugovor o kupoprodaji barake zaključenog kod adv. G.i S. dana 12.12.2013.godine, između R.V.  i H.B., dopis JP “Morsko dobro” br.0103-8/3 od 07.03.2014.godine, dva nalaza i mišljenja vještaka finansijske struke N.V. od 12.03.2014,  dopis Uprave policije CB Bar br.71-03-245/14-1871/2 od 12.03.2014.godine, dopis JP Morskog dobra br. 0202-8/6 od 12. 11. 2014., te izvršio uvid u  listing za saobraćaj telefonskih poziva izmedju broja xxxxxxxxxx i broja xxxxxxxxxx u periodu od 27. 09. 2013. godine do 26. 09. 2014. godine, te izvršio uvid u izvodio iz kaznene evidencije Uprave policije CB Bar od 05.03.2014. godine.</span>
</p>
<p class="p8">
<span>	Oštećeni V.D. kod ODT-a je u bitnom naveo da je on PMV marke ‘’N. M.’’ predao izvjesnoj auto kući “PG g.” kako bi ga isti prodali za iznos od 10.000 evra. Na oglas a preko interneta se javio prijavljeni H.B. koji ga je pozvao telefonom a koji je bio zainteresovan da kupi predmetno vozilo predlažući mu kao garanciju dva placa na A.B., s tim što će mu novac predati u roku od 15 dana ukoliko proda plac, a ukoliko ne proda vozilo H. je bio dužan da vrati i da mi nadoknadi iznos za korišćenje istog. Dana 9.3.2013.godine zaključio je ugovor sa H.B., a predmet kupoprodaje je bilo njegovo PMV marke ‘’N. M.’’ za iznos od 10.000 evra koji  iznos će H. njemu predati najkasnije do 7.4.2013.godine a kao obezbedjenje svoje obaveze H. je nudio svoju ribarsku kućicu koja se vodi u evidenciji Morskog dobra pod br. xx a na kat. parc. 12xx KO G.Š.. Dana 9.4.2013.godine H. je pozajmio 4.000 evra s tim što mu je isti obećao da će mu navedeni iznos vratiti do jula 2013.godine kao i iznos od 10.000 evra za prodato vozilo. Kada je H. pozjamio 4000 evra isti mi je garantovao svojom pokretnom i nepokretnom imovinom da će dug biti vraćen u roku. Tom prilikom H.  je navedeno obećanje pretočio u izjavi koju je sačinio i potpisao, a takodje u izjavi je navedeno da će H. auto biti na raspolaganju ali da isti ne može prodati ili otudjiti dok dug ne bude isplaćen, a prilikom sačinjavanja izjave  svjedok je I njegova supruga koja može da potvrdi njegove navode. Takodje je naveo da je istom pozajmio još 4.500 evra a koje je obećao da će vratiti do jula 2013.godine. Kako H. nije ispoštovao dogovor dana 11.7.2013.godine isti je sačinio  i potpisao izjavu u kojoj se navodi da H. njemu ustupa na korišćenje platformu na A.B. koja je u katalogu Morskog dobra označena pod br. 48 i to na kat. parc. 12xx KO G.Š. povr. 176, 38m2, kao i okolno zemljište od 1.000m2 za cijenu od 36.500 evra, a takodje se isti obavezuje da će pribaviti dozvolu za izgradnju dva privemena objekta veličine 160m2 i da će u katalog morskog dobra upisati njegovo ime kao korisnika, što znači da je istome predao još 18.000 evra, odnosno ukupno 36.500 evra je H. njemu dužan, a što je potvrdio i potpisom. Problem je nastao jer H. nikad nije bio upisan u katalog morskog dobra kao korisnik a niti je pribavio dozvolu za izgradnju dva objekta a za koju činjenicu je njegova supruga saznala prije mjesec dana, dakle isti je njega prevario jer je garantovao nečim što nikad nije bilo u  vlasništvu H. a niti je bio korisnik. Takodje je naveo da se ne radi o nikakvoj ribarskoj platformi već na navedenoj kat.parceli se nalaze samo neki šipovi, što upravo dokazuje  namjeru H. da njega prevari. Na glavnom pretresu je pojasnio da ga je optuženi odveo na A. B.u i pokazivao mu je plac čija je polovina bila nasuta šljunkom. Platforma nije ni postojala  a dao mu je kompjutorizovani projekat kako bi kućica trebalo da izgleda. Ja nikakav ugovor sa A. iz A. nisam zaključio jer to nije ni bilo mouguće s obzirom da otpuženi nije ni bio vlasnik niti je bilo korisnik platforme. To ime sam mu samo spomenuo iz razloga što je isti bio zainteresovan da kupi kućicu na A.B.. Nakon što je saznao da ga je optuženi prevario za vozilo raspitao se i saznao sam da je vozilo završilo kod kamataša u Podgoricu a više sa optuženim nije kontaktirao jer je shvatio o kakvom se licu radi shvatio je da svoj novac neće dobiti pa je podnio krivičnu prijavu i prepustio slučaj sudu. Optuženog nije poznavao prije što ga je isti kontaktirao u vezi vozila. Poznavao je njegovog oca pa se zbog stoga odlučio da mu vozilo proda a da ga za novac sačeka, pritom prihvatajući hipoteku na predmetnom placu na A.B..  Negdje u avgustu 2013. godine, saznao je da je prevaren a ugovor je zaključio s tuženim u martu. Čekali su da izadje katalog JP Morsko Dobro kako bi se upisali kao vlasnici jer drugačije nisu mogli s obzirom da optuženi nije bio upisan kao vlasnik istog. Tačno je da je on tražio od optuženog da podnese zahtijev Morskom dobru a on mu je rekao da je to učinio. Samo je trabalo da sačekamo da se objekat ucrta u katalog. Tačno je da je više puta odlagao isplatu kupoprodajne cijene optuženom a ovo iz razloga što mu je vjerovao da trenutno nema novaca ali da će mi isplatiti čim počne sezone i počne posao sa skuterima i restoranom. U julu je već shvatio da od toga nema ništa i odlučio da traži kupca za platformu jer je vidio da je to jedini način da povrati svoj novac. Tačno je da je optuženom rekao da prema njemu nema više potraživanja a to je učinio misleći da je momentom zaključenja ugovora kod notara postao vlasnik pomenute platforme. Dakle preko iznosa koji je optuženi oštećenom dužan na ime vozila i novca koji mu je poznajmljivao on je njemu dao još 18.000 eura, cijeneći da je sve to zajedno iznos tržištne vrijednosti pomenutog placa. Kako on nije postao vlasnik placa nalazi da je njemu optuženi  dužan 36.000 eura. Optuženi mu je novac tražio navodeći prvo da mu je stric bolestan a potom da mu treba novac da postavi platformu, a oštećeni mu taj novac predao u prisustvu svoje supruge D.. Nikada mu nije rekao da mu dnevno ide 15% iznosa na kamatu. I sam oštećeni ima kućicu na A.B. a za istu nema vlasnički list jer je korisnik kućice. Nije znao da na kućici u katalogu Morskog dobra ne može da se zasnuje hipoteka jer je pošao od predpostavke da ako nešto može da se proda na njemu može i da se stavi  hipoteka. Poznato mu je da se radi o dobru od posebnog interesa a ovo što za svoju kućicu plaća najveći porez. On je tu platformu koju mu je optuženi založio mislio da proda trećem licu. Nije podnosio zahtijev za ucrtavanje jer je to bila obaveza optuženog.Pridružio se krivičnom gonjenju i postavio imovinsko pravni zahtijev u iznosu od 50.000 eura i to razlliku od materijalne vrijednosti od 36.500 eura do traženih 50.000 na ime duševnih bolova. </span>
</p>
<p class="p8">
<span>	Oštećeni D.S. u bitnom je naveo da negdje septembra mjeseca 2013.godine zajedno sa  H.B. iz U. otišao u selo Š. gdje on ima telad za prodaju, s obzirom da je H.  bio zainteresovan za kupovinu. Dok su se vozili H. ga upitao da li je zainteresovan za kupovinu kombija 17+1 sjedišta za iznos od 4.000 evra plus dažbine s obzirom da se isti nalazi u Njemačkoj. Kako je cijena bila povoljna on je prijavljenom rekao da želi da isti kupi, medjutim H. mu je rekao da mora odmah da mu preda iznos od 2.500 evra, što je on i uradio isti dan. Posle nekoliko dana prijavljeni ga pozvao i zatražio od njega kopiju lične karte kako bi navodno ocarinio auto i tražio mu je ostatak odnosno 3.670 evra, što ukupno iznosi 6.170 evra. H.  je po dogovoru predao i ostatak novca kojom prilikom mu je prijavljeni rekao da je kombi krenuo iz Njemačke i da će biti tu za par dana. Kako je prošlo nekoliko dana  H. je opet upitao kada će kombi biti u Ulcinju, isti je promjenio priču i rekao mu da je u carini u Sloveniji nastao neki problem u vezi papira, ali da on ne brine jer će H. sve da riješi. Dalje je naveo da ni do danas H. nije ispunio dogovor odnosno isti je njega svjesno prevario jer da je bilo problema sa kombijem kao što H. navodi pare bi vratio a ne bi ga održavao u zabludi riječima ‘’nemoj da brineš vratiću ti pare ako ti ne budem donio kombi iz Njemačke onako kako smo se i dogovorili’’. Dodao je da mu zadnji iznos od 170 evra predao H. preko svog kolege i prijatelja B.R. koji će potvrditi da je on lično predao H. u restoranu D. 170 evra. Takodje je naveo da njegova prijateljica O.M. može da potvrdi dogovor izmedju njega i H. s obzirom da je ista bila prisutna a pozajmila mu je 500 evra kako bi prijavljenom predao novac za kupovinu kombija. Na glavnom pretresu je pojasnio da je isprva 2000 eura pozajmio od S.O. u kafani “R.”, a kasnije još 1,500 eura od Č.Ć.  i 500 eura od O. M. koju znam i pod nadimkom M. Iznos od 1000 e optuženi je došao da uzme kod njega kući u V. a taj iznos on je pozajmio od komšije H.M.. Dakle on se sa optuženim prvi put vidio 08-09.09.2013 a cijelokupni iznos  mu je isplatio do 18.09.2013 godine. Optuženi se pravdao da je došlo do nekih problema na graninici sa Slovenijom te stoga nije dovezao kombi, a nakon što je vidio da ni nenamjerava to da uradi niti da mu novac vrati ponudio mu je da mu sagradi neku kućicu pošto je znao da imam plac. 03.03.2014. godine, pozvao ga je sa br. tel. 069-616-121 i rekao da će mu za 2-3 nedelje isplatiti cijeli iznos, a nakon par dana pozvao ga je ponovo i pitao da li ga je oštećeni prijavio policiji  pa kada  mu je ovaj odgovorio da jeste rekao mu je da mu sada novac neće dati a da oštećeni svjedoka nema kako bi dokazao da mu je novac dao. Od tada sa njim nije više u kontaktu. Istakao je da on zaista svjedoka nema da mu je novac predavao niti su sačinjavali ikakve potvrde ali ga je isti tako na brzinu smutio i prevario i sve se desilo jako brzo. Novac od OM. M. – M. uzeo je u prisustvu optuženog a optuženom ga je kasnije dao u kafani D.. Sa optuženim se septembra 2013 i oktobra 2013. godine, telefonom intezivno čuo nekada i više puta dnevno. Kada ga je optuženi zvao telefonom u martu ove godine, oba puta bio je prisutan   gazda i kolega oštećenog A.A.. On je čuo šta je oštećeni razgovarao sa optuženim nakon čega mu je rekao da se smiri da se ne nerivira, te on može posvjedočiti o onome što je čuo dok je razgovorao a o ostalim činjenicama iz ovog događaja A. je ispričao oštećeni.Nije se pridružio se krivičnom gonjenju protiv optuženog a imovinski pravni zahtijev postavalja u iznosu od 6.170,00 eura koliko mu optuženi i duguje.</span>
</p>
<p class="p8">
<span class="s1">	</span><span> Oštećeni R.V. naveo je da je sredinom decembra 2013.godine   kod njega u porodičnoj kući koja se nalazi u naselju D.Š. nepozvan došao H.B.  koji mu se predstavio  kao sin R. H.. Tom prilikom  H.  je njemu  ponudio  jedan poslovni aranžman tačnije  isti mu je rekao  da ima  drvenu baraku dimenzija površine  85 m2 tipa “Rožaje” i upitao ga  da li je on zainteresovan za kupovinu  iste.  Na to mu je on  negativno  odgovorio  ali je H.  bio dosta uporan  kazajući mu da nije problem u parama, te  da može da ga sačeka  do kraja ljeta. Kako nije bio pri parama a pri činjenici da je H. bio uporan,  on je  ipak odlučio  da H.u predloži kompenazciju sa njegovim  pmv marke “T.” tip “L.C.” godine proizvodnje 2003. H.  se dopala ta ideja i odmah  je  prihvatio  njegovu ponudu.  Nakon  njihovog usmenog dogovora  H.  je pošao  do svoje kuće  kako bi uzeo neki plan  za konstrukciju  barake, koji  plan  je njemu  kasnije tog  dana prezentirao. Kako je bio zadovljan sa nacrtom plana  on i H. su pošli  kod njegovog oca  u restoran “D.” kako bi finalizirali njihov prethodni dogovor. U prisustvu njegovog oca  R.  su se  definitivno dogovorili  da H. preda   navedeno vozilo, a da će  isti njemu  na njegovom placu montirati  vikendicu- drvenu baraku   dimezija 85 m2, najkasnije  do 14. 01. 2014. godine. Takođe je naveo  da su ugovor o kupoprodaji sačinili kod advokata G.S. i to dana  12. 12. 2013. godine. Dalje je naveo da je on ispunio svoju ugovornu obavezu,  a da  H.  nije ispunio   ni do dan danas  već je isti  njega  svjesno prevario od  prvog dana, jer  da je H.  imao  iskrene namjere  on bi vratio  njegovo PMV, a ukoliko  ne bi mogao  da ispuni svoje obavezu, međutim  H. niti   je izvršio svoju obavezu a niti je vratio PMV. Koliko je njemu poznato H. je prodao  predmetno vozilo, ali mu nije jasno na  koji način je prodao, s obzirom  da istog  nije opunomoćio da može da proda to vozilo. Usmeni dogovor je bio da drvena baraka bude  85 m2, a ugovor  je glasio  na 70 m2 i to  na  njegov predlog.  Optuženi je njemu rekao da će mu napraviti barku dimenzija 85m2 a R. je kasnije tražio da ista bude prizemna ali to optuženi nije ispoštovao. Čuo je da je optuženi vozilo otudjio a jednom prilikom su taj H.B.,R. i optuženi na P. razgovarali o tome i H.B. je rekao da je vozilo kod njega. Tom prilikom svjedok mu je rekao da sa njim nema šta da razgovara i da otpuženi mora da mu vrati vozilo. Nije mu poznato po kom osnovu je vozilo kod H.B. jer od njega nikada nije tražio da mu ga prepiše. Ni optuženom nikada nije davao ovlašćenje za vozilo. Njegov punomoćnik se izjasnio da je vozilo vraćeno oštećenom R. i da on prema optuženom nema nikakvih potraživanja.Nije se pridružio krivičnom gonjenju  niti je postavio odštetni zahtijev. </span>
</p>
<p class="p6">
<span>Svjedok V.D. je navela da je njen suprug H. prodao PMV “N. M.” reg. oznake xx xx xxx o čemu je zaključen kuporpodajni ugovor. H. je vozilo predato a isti nije platio ugovorenu cijenu od 10.000 evra. Takodje, njen suprug mu je pozajmio iznos od 4.000 evra i to 9.4.2013.godine, a zatim i 4.500 evra. H. nije platio vozilo a niti je novac vratio te ih je stalno dovodio u zabludu obećanjem da će im pripisati njegov plac na A.B. a za koje  je prije mjesec dana i to od strane JP Morsko dobro Budva saznala da H. nije bio vlasnik, niti korisnik ribarske platforme na A.B. na kat. parc.br. 12xx KO G.Š.. Takodje je navela da je prijavljeni u njenom  prisustvu i njenog supruga potpisao dvije izjave i to jednu izjavu od 9.4.2013.godine u kojoj je navedeno da je kupio PMV N.M. od njenog supruga za cijenu od 10.000 evra, kao da je pozajmio sumu od 4.000 evra, te da će cjelokupan dug biti isplaćen do 20.7.2013.godine, a isto tako je navedeno da će mu vozilo biti na raspolaganju ali da H. ne može prodati ili otudjiti dok dug ne bude isplaćen, a dana 11.7.2013.godine takodje je u njenom prisustvu i njenog supruga potpisao izjavu u kojoj se navodi da je njenom suprugu ustupio na korišćenje platformu na A.B. koja je u katalogu morskog dobra označena pod br. 48 na lijevoj strani obale rijeke Bojane i to na dijelu kat. parc. 12xx KO G. Š. povr. 176, 38m2, kao i okolno zemljište od 1000 m2 za cijenu od 36.500 evra, te se H. obavezao da će pribaviti dozvolu za izgradnu dva privremena objekta veličine do 160m2. Isto tako se H. obavezao da u slučaju nemogučnosti gradnje objekta i upisa u katalog morskog dobra isplati njenom suprugu odštetu za materijalni i nematerijalni gubitak od 50.000 evra u roku od 30 dana, a kao garanciju H. je prilažio svoju pokretnu i nepokretnu imovinu. Njoj je službenik JP Morsko dobro rekao da H. nikada nije bio korisnik platforme pod br. 48, te da je korisnik navedene platforme  izvjesni Đ..Ona je  bila prisutna svaki put kada je optuženi preuzimao novac od njenog supruga i svaki put bi on sačninio potvrdu da je optuženi uzeo navedeni novac. U više navrata su tražili da im optuženi isplati novac na ime kupoprodajne cijene za vozilo, a kada su vidjeli da od toga nema ništa tražili su da im vrati vozilo nazad nakon čega su od prijatelja iz PG obavješteni da se vozilo nalazi kod kamataša u Podgorici..Iako su se već uvjerili da im optuženi neće vratiti vozilo nije ih interesovalo gdje će vozilo završiti već su željeli da im optuženi isplati novac te iz tog razloga, a pri činjenici da im je prijatelj i PG rekao da je vidio “N.M.” koji je odgovarao opisu onog koji su dali optuženom oni nisu otišli u JP Morsko dobro da provjere da li je optuženi vlasnik predmetne parcele. 	Ona i njen suprug su ponudili predmetnu platformu izvjesnom A. za iznos od 36.000 eura, koliko je optuženi tražio ali isti je naknadno odustao od kupovine, te oni nisu uspjeli da platformu prodaju. Oni i sami inače imaju kućicu na A.B. koju koriste ali se nije mogla izjasniti koliko dugo a kupili su je prije 2000.godine. Nikada nisu podnijeli zahtijev da bi se upisali kao korisnici pomenute platforme.Sve do septembra 2013. godine vjerovala je da će im optuženi isplatiti novac za vozilo i vratiti pozajmnicu, a kada je u Morskom dobru saznala da ni oni ni optuženi nisu evidentirani u katalogu privremenih objekta na A.B. shvatila je da su prevareni, a kasnije su čuli da je optuženi prevario i neke druge ljude. Nakon što je za ovo saznala ona je optuženog pozvala  telefonom a on joj je rekao da sa njom ne želi ništa da razgovara i da će sačekati da se njen muž vrati iz SAD-a. Ona  mu je na to rekla da će ga tužiti.</span>
</p>
<p class="p6">
<span>Svjedok O.M. je navela da je početkom septembra mjeseca 2013.godine pozvao na  telefon  D.S.  kojeg poznaje već 14 godina i to kao poštenog građanina i  isti  je upitao  da li ima da mu pozjami 500, 00 € jer je htio da kupi  neki kombi. Kako je imala taj novac ona je njemu rekla da dođe  kod nje u penzionersko gdje radi kako bi pošli do njene kuće u  naselju Đ. jer tamo drži novac.  Nakon toga vozilom je došao optuženi H.  koji  je  upravljao voziliom, dok se  S. nalazio  na  mjestu suvozača, a ona je  sjela na  zadnjem sjedištu i tom prilikom je neposredno  čula razgovor  između njih dvoje  gdje se dogovaraju o kupovini izvjesnog kombija, tačnije  H.  je  obećao  S.  da će kombi  dovezati iz Njemačke  a da će ukupna  suma biti sa carinom  oko 6.170, 00 €, koji iznos treba  H.  da preda. Ona je iz kuće uzela novac i to 500,00 € i predala je S. koje  pare je S. predao H. U vozilu je dok su se vozila čula kako S. i H. razgovaraju o predaji novca. Na pretresu je dodala i da prije nego što je počeo postupak pred sudom optuženi je nju presreo ispred kontejnera u blizini penzionerskog gdje radi kada je išla da baci smeće,stao je ispred nje i upitao je: „Poznajes li ti mene?“ Ona mu je rekla da ga poznaje i da će se vidjeti na sudu. Ona je ovaj njegov gest protumačila kao prijetnju zbog toga što je bila prisutna u vezi kada su se dogovarali o kombiju. S. ovaj novac nije dao u njegovom prisustvu već kasnije kako je čula u kafani “D.”. </span>
</p>
<p class="p6">
<span>Svjedok B.R. je naveo da ga je negdje septembra mjeseca 2013. godine  pozvao  telefonom  D.S.  koji ga je zamolio da pođe do restorana “D.” i H.B. preda iznos od 170,00 €.Nakon toga on je po dogovoru  pošao u restoranu “D.”  i  H.B. na ruke predao 170,00 €.Novac je dao optuženom a pritom prije toga nisam sačninio nikakvu priznanicu jer sam učninio na reč odnosno molbu D.S.je da mu novac odnese. Ne zna povodom čega  mu je novac predao. </span>
</p>
<p class="p8">
<span>            Svjedok A.A. je naveo da</span><span class="s1"> </span><span>negdje u avgustu mjesecu 2013. godine,njega je oštećeni D. S. pitao za mišljenje u vezi kombi vozila “S. 313” pošto se on razumije u ova vozila želio je da zna o kakvom se tipu vozila radi odnonsno da li je dobar jer mu je isti neko ponudio da ga nabavi. Sjeća se da mu je rekao da ima klimu i kofer a kada ga je svjedok upitao koji mu je iznos novca za kombi tražen on mu je odgovorio da je u pitanju koliko se sjeća 6.200-6.300 eura. Njemu je to odmah bilo čudno s obrzirom da se redilo o prilično niskoj cjeni za vozilo kako mu je on rekao 2003-2004.godine. On mu je rekao da ako je u pitanju to vozilo s obzirom da se u kombi vozila razumije jer je i on sam vlasnik kombija,da istog za tu cjenu uzme. Rekao mu je da će mu pomoći oko registracije kombija kada mu isti sitigne. Takodje mu je rekao da želi da vidi šta će stići za tu cjenu jer je sumnjao da će mu biti loša karoserija ili motor,još mu je rekao da za tu cijenu ili moraš da imaš sreće ili je nešto pokvareno. Pitao ga je i kasnije šta je bilo u vezi ovog vozila a  on mu je odgovorio da je taj momak rekao da se radi o sinu vlasnika kafane “D.” zvani Kićo i da mu on stalno odlaže dovodjenje ovog kombija. Objasnio mu je da je kombi navodno zaustavljen na granici i da se nešto čeka. Jedne prilike u februaru mjesecu dok je on u kafani “P.” čekao svoju suprugu koja je bila u sudu sjedio je sa oštećenim D.S. kada ga je na mobilni kako mu je oštećeni rekao da ga je pozvao ovaj momak koji mu je objećao da će mu vozilo donijeti i tada mu je rekao da će mu za 15 dana isplatiti novac pošto novac ne može donijeti. Oštećeni je tada zapisao da ga je optuženi zvao i da će mu za 15 dana donijeti novac. U martu ove godine kada su se on i oštećeni zajedno nalazili u kombi vozilo oštećeni mu je rekao:“Evo opet me zove ovaj momak”.Tada je čuo da je oštećeni preko tel. ovom momku rekao da:“dobro nemoj da daš ako misliš da ne treba to su moje pare”. Nakon što su završili razgovor on je svjedoku ispričao da ovaj momak neće da mu da novac i da mu oštećeni ne može ništa zbog čega se oštećeni iznervirao a svjedok mu je rekao da se smiri i da slučaj prepusti sudu i da se ne svadja sa optuženim da sebe ne bi doveo u nezgodnu situaciju. D. je imao namjeru da sa vozilom radi preko njegove firme.</span>
</p>
<p class="p8">
<span>	Svjedok N.N.</span><span class="s1"> </span><span>navela je da je prije 4 do 5 godina, nije se mogla  tačno sjetiti kad prodala H.B. platformu koja se nalazila na strani A.B. Pošto je tamo rijetko odlazila nije se mogla izjasniti tačno gdje se platforma nalazila odnosno ko je bio u susjtstvu iste. Nikakav pismeni ugovor oni nijesu tom prilikom sačinili već su samo otišli u Morsko dobro kako bi platformu preveli na optuženog. Ona kasnije nije provjeravala da li je ona stvarno i prebačena na optuženog. Njoj se optuženi nije obraćao niti rekao da ima nekih problema u vezi ove platforme. </span>
</p>
<p class="p8">
<span>	 Iz ovlašćenja datog 11.03.2013. godine kod notara I.I. proizilazi da je V.D. iz T., navedeno ovlašćenje dao H.B., iz U. da može upravljati njegovim putničkim motornim vozilom marke “N.” tip M. br. šasije xxxxxxxxxxxxxxxxxx, broj motora xxxxxxxxx. godine proizvodnje 2003., kako na teritoriji Crne Gore tako i van granica iste – po inostranstvu, da vozilo može registovati, prodati – sačiniti ugovor o kupoprodaji sa trećim licima, odjaviti i preduzeti sve ostale radnje koje budu potrebne. </span>
</p>
<p class="p8">
<span>	Iz ugovora o kupoprodaji putničkig motornog vozila marke “N.” tip M. br. šasije xxxxxxxxxxxxxxx, broj motora xxxxxxxx proizilazi da je isti sačinjeni izmedju V.D. kao prodavca i H.B. kao kupca  za iznos od 10.000 eura. Stranke su saglasne da je prodavac predao u posjed i na korišćenje vozilo na dan zaklčjučenj aovog ugovora sa odgovarajućim ispravama, u vidjenom stanju i bez ikakvih primjedbi kupca.  Kupac se obavezuje da isplati prodavcu kupoprodajnu cijenu iz čl. 1 ovog ugovora najkasnije do 07.04.2013. godine a kao načina obezbjedjenja i ispunjenja svoje obaveze kupac nudi prodavcu svoju ribarsku kučicu koja se vodi u evidenciji Morskog dobra pod brojem lokacije 48 na kat. parceli 12xx KO G.Š. i priznaje mu vlasništvo nad istom ukoliko ne ispuni svoju obavezu - isplatu kupoprodajne cijene.</span>
</p>
<p class="p8">
<span>	Iz ugovora o kupoprodaji  barake zaključenog kod adv. G.S. dana 12.12.2013. godine, proizilazi da je isti zaključen izmedju H.B., kao prodavca i R.V. kao kupca, te da je prodavac posjednik platforme na kat. parceli broj 12xx KO G.Š. sa lijeve strane rijeke Bojane u povšrini 136,38 m2 koja se ustupa kao garancija za montažni objekat vikendicu tipa “Rožaje” drvene konstrukcije u površine od 70 m2 (prizemlje) koja se ima montirati na imovinii kupca R.V. u D.Š. do 14.01.2014. godine i to na betonskoj podlozi. Kupac ustupa – prodaje svoje p.m.v. marke “T.” tip “L.C.” 3.0 D-4 reg. oznaka xx xx xxx proizvedeno 2003. godine. Ovaj ugovor zamjenuje ugovor o kupoprodaji ovog vozila – montiranjem objekta ovaj ugovor se raskida.  Prodavac jemči kupcu da će vikendica biti montirana u dogovorenom roku i ista iznosi 14.000 eura u koji iznos je uračunat džip iz stava 2 ovog ugovora u iznosu od 11.500 eura, dok se nakon montaže R.V. obavezuje da izmiri iznos od 2.500 eura te da ne postoji pravo nekog drugog lica koje umanjuje ili ograničava kupčeva prava. Kupac stupa u posjed predmetne barake 14.02.2014. godine. </span>
</p>
<p class="p8">
<span>	Iz dopisa JP “Morsko dobro” br. 0103-8/3 od 07.03.2014. godine, proizilazi da je JP MD 2008. godine, na kat. parceli br. 12xx KO G.Š. izmedju objekata lica R.K. i T. – N. eventirao postavljenu platformu površine 176,38 m2 ( u evidenciji br. 46). Za potrebe službe za kontrolu JP MG preduzeće “B. i.” je tokom jula – avgusta 2008. godine sačinila evidenciju postavljenih objekata na rijeci B. kojom prilikom nije evidentirano ko je investitor – vlasnik navedene platforme.  Tokom narednog perioda vršeći ažuriranje i izmjene evidencije konstatovali su da je navedena platforma evidentirana ( u evidenciji iz decembra 2008 pod brojem 47, a u evidenciji iz 2010. pod brojem 48). Vršeći poslove zaključenja ugovora za prostor obale B. tokom 2010. uklonjeni su neki sadržaji – objekti za koje se nije mogao zaključiti ugovor, pa je prema njihovim saznanjima tokom septembra mjeseca inspekcija zaštite prostor auklonila navedenu platformu iz kojeg razloga ona nije evidencirana u evidenciji za 2011. godinu. Kako se u proteklom periodu ugovor zaključivao za objekte , a ne samo za platformu nisu identifikovali vlasnika kavedene platforme. Radeći na pripremi evidencije objekata na rijeci B. za 2013. godinu, obavješteni su da je lice H.B. podnio zahjtev koji je zaveden kod Ministarstva održivog razvoja i turizma pod br. 04-70/12 od 24.01.2013. godine, za planiranje postavljanja privremenog objekta.  Ministarstvo se pozitivno izjasnilo po navedenom zahtjevu i u evidenciji objekata koji je sastavni dio programa privremenih objekata planirana je lokacija br. 42 za izgradnju objekta (površine do 60 m2 sa platformom do 25 m2) naravno nakon sprovodjenja tenderske procedure. </span>
</p>
<p class="p8">
<span>	Iz dopisa JP “Morsko dobro” br.0202-8/6 od 12.11.2014. godine, proizilazi da je u evidenciji objekata na rijeci B. za 2013/2014 koja je sastavni dio plana objekata privremenog karaktera za period 2013-2015. kao vlasnik objekta na desnoj obali na lokaciji br. 43 evidentiran K. D., iz U., dok na lokaciji označenoj pod brojem 48 nije postavljen objekat. Na lokaciji br. xx na desnoj obali rijeke B. je od strane Ministarstva održivog razvoja i turizma predvidjano postavljanje novog objekta površine 60 m2 sa platformom od 25 m2 sa obavezom JPMD za sprovodjenje tendera za ustupanje, koji postupak nije sproveden. </span>
</p>
<p class="p8">
<span>	Iz dostavljenog listinga mobilnog operatera “Telenor” od 29.09.2014. godine, proizilazi da navedeni operater ne raspolaže podacima o ostvarenom saobraćaju za sim brojeve xxxxxxxxxx i xxxxxxxxx za period prije 27.09.2013. uslijed proteka vremena u okviru kojeg je “Telenor” obavezan da čuva podatke o ostvarenom saobraćaju. Iz listinga komunikacija operatera "Telenor" za tel.brojeve xxxxxxxxx i xxxxxxxxx proizilazi da su isti međusobno komunicirali u periodu od 27.09.2013.god. do 26.09.2014.god.</span>
</p>
<p class="p8">
<span>	Iz nalaza i mišljenja sudskog vještaka N. V. od 12.03.2014. godine, proizilazi da vrijednost motornog vozila marke “N.m.” od 3.495 kubika i godina proizvodnje 2003. iznosi 8.000 eura.</span>
</p>
<p class="p8">
<span>	Iz nalaza i mišljenja sudskog vještaka N.V. od 12.03.2014. godine, proizilazi da vrijednost motornog vozila marke “T.” tip “lan kruiser” 3.0D4 2003.  godina proizvodnje iznosi 14.500 eura.</span>
</p>
<p class="p8">
<span>	Iz izvoda iz kaznene evidencije Uprave policije CB Bar od 05.03.2014. godine, proizilazi da je optuženi H.B. osudjivan presudom Osnovnog suda Ulcinj K.br. 225/08 od 15.11.2010. godine zbog krivičnog djela iz čl. 327 st. 1 KZ-a na kaznu zatvora u trajanju od 6 mjeseci uslovno na dvije godine i presudom Osnovnog suda Ulcinj K.br. 72/12 od 24.09.2012. godine zbog kriv. gdela iz čl. 338 st. 3 u vezi čl. 327 st. 4 KZ na novčanu kaznu u iznosu od 1.500 eura.  </span>
</p>
<p class="p6">
<span>Ocjenom navoda optužbe i odbrane optuženog, te svih izvedenih dokaza, kako pojedinačno tako i u njihovoj međusobnoj povezanosti,sud je našao da je optuženi H.B. izvršio krivično djelo prevara iz čl.244 st.3 u vezi st.1 Krivičnog zakonika Crne Gore, na štetu D.S. na način, vrijeme i u mjestu, kako je to opisano u izreci presude.</span>
</p>
<p class="p6">
<span>Činjenično stanje sud je utvrdio na osnovu iskaza oštećenog D.S. čiji iskaz je sud cijenio kao jasan,detaljan,precizan i nadasve uvjerljiv. Sud je u nedostatku materijalnih dokaza koji bi potvrdili njegov iskaz,a pri činjenici da optuženi odlučno negira da je od optuženog uzeo novac,provjerio vjerodostojnost iskaza oštećenog saslušanjem svjedoka O. M.,B.R. i A.A.,pa je imajući u vidu iskaze ovih svjedoka koji su u pogledu bitnih činjenica saglasni i potvrdjuju navode oštećenog,sud cijenio da iskazu oštećenog treba pokloniti punu vjeru. Sud je pritom cijenio da oštećeni,niti bilo ko od saslušanih svjedoka zaista nemaju nikakvih razloga niti motiva da svoj iskaz iskonstruišu na štetu optuženog jer oštećeni sa njim nije bio niukakvoj zavadi a niko od svjedoka prije ovog događaja nije ni poznavao optuženog. Oštećeni se pritom nije ni pridružio krivičnom gonjenju protiv optuženog te sud nalazi da ne postoji niti jedan razlog zbog kojeg bi on svoj iskaz dao na štetu optuženog. S druge strane odbranu optuženog da nikakve veze nema sa nabavkom kombi vozila za oštećenog D.S. sud je cijenio kao neosnovanu,nelogičnu,te suprotnu naprijed navedenim dokazima kojima je sud poklonio vjeru. Najprije odbrana optuženog data u Osnovnom državnom tužilaštvu suprotna je odbrani optuženog datoj na glavnom pretresu jer je u tužilaštvu optuženi negirao da se ikada bilo šta dogovarao sa oštećenim D. u vezi prodaje kombi vozila,da je ikada od njega uzeo bilo kakav novac,da mu je B.R. donosio bilo kakav novac i da se ikada vozio sa oštećenim i O. M.dok je na pretresu istakao da je oštećeni vidio da je optuženi za svog brata naručio jedno kombi vozilo i istom  se svidjelo pa ga  je upitao da li bi i njemu mogao da nabavi isto,a optuženi mu rekao da će taj čovjek doći u kafanu pa da se oni dogovore,te da mu je jednom prilikom njegov prijatelj kojem ne zna ime a zna da je ćelav donio 170 eura,te da se vozio zajedno sa O.M. i oštećenim,kao i da ga je D. pozivao na telefon ali iz razloga što je želio da zna šta je sa ovim čovjekom kojem je dao novac. Optuženi upitan da pojasni razloge različitog kazivanja i razoge za isto nije sudu pružio nikakvo logično pojašnjenje,jer činjenica da optuženi u tužilaštvu nije znao imena svjedoka sa kojima se susretao nema realnog uporišta jer je optuženi u svojoj odbrani u tužilaštvu morao napomenuti da se sa tim svjedocima povodom kontakta sa oštećenim sastajao bez potrebe da navodi njihova imena. Osim toga sasvim je nelogično da optuženi koji tvrdi da nikakve veze sa nabavkom kombija nema,kako navodi biva čašćen 170,00 eura od strane oštećenog D.,koji novac mu donosi svjedok B.R. a da ni sam ne zna zbog čega je čašćen,te da mu navodno D. obećava još i da će ga častiti tele,što na kraju nije učinio. Pritom je nelogično i da optuženi nikakvih podataka nema o čovjeku preko kojeg je on naručio kombi vozilo za svog brata i kojeg je kasnije navodno povezao sa D. kada je i ovaj iskazao interesovanje da isti kupi, a na pretresu navodi kako je čuo da je isti sada ubijen,što su po uvjerenju suda samo pokušaji optuženog da sebe ekskulpira od krivične odgovornosti jer navedeno lice kako to oštećeni i tvrdi,ne postoji jer niko treći nije prisustvovao dogovoru njega i optuženog niti je pak obaveza nabavke kombi vozila iz Njemačke povjerena nikom drugom do optuženom H.B.,koji je nije izvršio već je oštećenom D. prvi sam nametnuo ideju o kupovini kombi vozila i lažno prikazao činjenicu da će mu kombi vozilo donijeti u dogovorenom roku preuzevši prethodno od njega iznos od 6.170,00 eura a da je oštećeni isprva iznos od 2000 eura pozajmio od S.O. u kafani “R.”, 1,500 eura od Č.Ć. i 500 eura od O. M.,dok je iznos od 1000 e optuženi došao da uzme kod njega kući u V. a taj iznos on je pozajmio od komšije H.M.,te je potom optuženi oštećenog nastavio da održava u zabludi govoreći mu da ima nekih problema sa prenosom kombi vozila na granici sa Slovenijom i da će vozilo stići,a isto mu nikada nije dovezao niti mu je pak novac vratio. Svjedok O.M. potvrdila je navode oštećenog da je on zajedno sa optuženim došao po nju u penzionersko i da mu je ona tom prilikom pozajmila iznos od 500,00 eura koji su oni zajedno otišli da uzmu iz njene kuće i da je dok su se vozili u kolima čula razgovor između optuženog i oštećenog o kupovini kombi vozila i cijeni koju je oštećeni trebao da preda optuženom,pritom ističući da novac nije predat optuženom u njenom prisustvu.Osim toga ova svjedokinja je istakla i da je prije nego što je započeo postupak pred sudom,a nakon što je u tužilaštvu dala izjavu u vezi ovog događaja optuženi nju presreo ispred kontejnera u blizini penzionerskog gdje radi kada je išla da baci smeće,stao ispred nje i upitao je da li ga poznaje a ona mu je odgovorila da ga poznaje i da će se vidjeti na sudu,a njegov je gest protumačila kao prijetnju zbog toga što je bila prisutna u kolima kada su se njih dvojica dogovarali o kombi vozilu. Objašnjavajući ovakav svoj postupak optuženi je istakao da je on to učinio iz razloga što je navodno čuo da je ona u policiji dala izjavu da je u njenom prisustvu D. njemu dao novac,no ovakvo ponašanje optuženog prema viđenju suda nije ništa drugo nego pokušaj zastrašivanja svjedoka. U konačnom navodi optuženog o nepostojanju komunikacije preko mobilnog telefona obezvrijeđeni su telefonskim listingom mobilnog operatora "Telenor" iz kojeg proizilazi da je optuženi intenzivno sa svog tel.broja xxxxxxxxxxx pozivao oštećenog na njegov brojxxxxxxxxxx,a tvrdnje optuženog da je njega oštećeni pozivao a ne on oštećenog suprotne sadržaju navedenih listinga iz kojih se jasno utvrdjuje i da je optuženi pozvao oštećenog u martu 2014.god. kada ga je prema navodima oštećenog upitao da li ga je prijavio policiji te da ako jeste od novca neće vidjeti ništa,a što je potvrdio i svjedok A.A. koji je bio u društvu sa oštećenim kada ga je optuženi zvao,a što se poklapa i sa vremenom kada je ovaj oštećeni podnio krivičnu prijavu protiv optuženog (27.02.2014.god.).</span>
</p>
<p class="p6">
<span>Cijeneći naprijed navedeno činjenično stanje sud nalazi da su se u radnjama optuženog stekli svi bitni elementi bića krivičnog djela prevara iz čl.244 st.3 u vezi st.1 Krivičnog Zakonika Crne Gore,sobzirom da je krivično djelo učinjeno na način što je optuženi lažnim prikazivanjem činjenica doveo u zabludu oštećenog i time a štetu njegove imovine sebi pribavio protivpravnu imovinsku korist (veću od 3,000 eura) pri čemu je bio svjestan svog djela i htio njegovo izvršenje u cilju pribavljanja sebi protivpravne imovinske koristi pa se njegov psihički odnos prema izvršenom krivičnom djelu manifestuje kao direktni umišljaj.</span>
</p>
<p class="p6">
<span>Sud je cijenio i navode branioca optuženog da nema materijalnog traga o predaji novca a da se radi o većoj količini istog te je stoga ista morala biti sačinjena,pa stim u vezi  sud ističe da iako zaista materijalnog traga u smislu potvrde ili ugovora o predaji novca nema sud je saslušanjem oštećenog koji je i sam potvrdio da je prilikom dogovora i predaje novca optuženog postupio krajnje naivno,te saslušanjem pomenutih svjedoka otklonio svaku sumnju u činjenicu da je novac zaista predat optuženom. Ni iskazi svjedoka nijesu kako to navodi branilac "obesmišljeni" jer je sud njihove iskaze cijenio u pogledu utvrdjivanja činjenica koje su im poznate iz njihovih neposrednih čulnih opažanja dok su i sami svjedoci izjavili da su im ostale činjenice poznate iz kazivanja oštećenog D.S.</span>
</p>
<p class="p6">
<span> Odlučujući o vrsti i visini krivične sankcije sud je cijenio sve okolnosti iz čl.42 Krivičnog zakonika koje su od uticaja da kazna bude veća ili manja (otežavajuće i olakšavajuće okolnosti) pa je na strani optuženog od olakšavajućih okolnosti cijenio njegove porodične prilike odnosno da je oženjen i otac dvoje maloljetne djece kao i činjenicu da se oštećeni D.S. nije pridružio krivičnom gonjenju,dok je od otežavajućih okolnosti cijenio njegovu raniju osuđivanost koju činjenicu je sud utvrdio iz izvoda iz kaznene evidencije. Imajući u vidu sve naprijed navedene olakšavajuće okolnosti,koje je sud u svojoj sveukopnosti cjenio kao naročito olakšavajuće,te težinu izvršenog krivičnog djela, sud je optuženog H.B. osudio na kaznu zatvora u trajanju od 6 (šest) mjeseci,a koja kazna je ispod zakonskog minimuma, ublažena shodno čl.45 tač.3 i čl.46 st.1 tač.4 Krivičnog zakonika CG. Sud je mišljenja da će se i sa ovako ublaženom kaznom,a u okviru opšte svrhe izricanja krivičnih sankcija, postići i svrha kažnjavanja predviđena čl.32 Krivičnog zakonika,te svrha generalne i specijalne prevencije,te da će se istom uticati na optuženog da ubuduće ne vrši krivična djela,imati vaspitni uticaj i na druge da ne vrše krivična djela čime će se po uvjerenju suda u svemu ostvariti i svrha propisivanja i izricanja krivičnih sankcija propisanih čl.4 st.2 Krivičnog Zakonika CG. </span>
</p>
<p class="p11">
<span>Kako je oštećeni D.S.h precizirao postavljeni imovinsko-pravni zahtjev, sud je shodno čl.239 st.1 i 2 Zakonika o krivičnom postupku, obavezao optuženog da na ime istog oštećenom plati iznos od 6,170.00 eura u roku od 15 dana od dana pravosnažnosti presude,s obzirom da su podaci krivičnog postupka pružili dovoljan i pouzdan  osnov za presuđenje.</span>
</p>
<p class="p11"></p>
<p class="p11">
<span>Shodno čl. 226 i 229 Zakonika o krivičnom postupku sud je optuženog obavezao da plati troškove krivičnog postupka u iznosu 121,00 eura koji se tiče troškova vještačenja po vještaku finansijske struke  kao i 50,00 eura, na ime sudskog paušala, a koji iznos je određen s obzirom na složenost, trajanje postupka i imovno stanje optuženog.</span>
</p>
<p class="p11"></p>
<p class="p6">
<span>Optuženom H.B. je optužnicom ODT-a Ulcinj stavljeno na teret i da je dana 09.03.2013.godine, u Ulcinju u namjeri da sebi pribavi protivpravnu imovinsku korist, lažnim prikazivanjem činjenica  doveo u zabludu oštećenog V.D. i time ga naveo da mu ovaj na štetu svoje imovine  nešto učini – preda PMV, na način što je kao kupac zaključio ugovor o kupoprodaji putničkog motornog vozila marke N. tipa M. broj šasije xxxxxxxxxxxxxxxx sa oštećenim kao pradavcem, nakon čega je preuzeo predmetno vozilo od oštećenog, a nije isplatio kupoprodajnu cijenu, a pri tom je kao sredstvo obezbjeđenja dao svoju ribarsku platformu koja se nekada vodila  u evidenciji morskoga dobra pod broj 48 površine 176,38 m2 na kat.par.br.12xx KO G.Š., iako je bio svjestan da nije korisnik navedene ribarske platforme, niti se predmetna platforma više vodi u katalog morskoga dobra, već je ista bila ukolonjena od strane službenika JP Morsko dobro tokom 2010.godine, na koji način je sebi pribavio protivpravnu imovinsku korist u  iznosu  od 8.000,00 €, pri čemu je bio svestan svoga djela i htio njegovo izvršenje,kao i da je dana 12.12.2013.godine, u Ulcinj, u namjeri da sebi pribavi protivpravnu imovinsku korist, lažnim prikazivanjem činjenica  doveo u zabludu oštećenog R.V. I time ga naveo da mu ovaj na štetu svoje imovine  nešto učini – preda PMV, na način što je kao kupac zaključio ugovor o kupoprodaji putničkog motornog vozila marke “T.” tip “L.C.” 3.0 D-4 sa oštećenim kao prodavcem, nakon čega je preuzeo predmetno vozilo od oštećenog, a da pri tom nije montirao vikendicu tip ‘’Rožaje’’ drvene konstrukciji površine 70 m2 do 14.01.2014.godine, kako je to predviđeno sačinjenim ugovorom, a pri tom kao sredstvo obezbjeđenja je dao svoju ribarsku platformu koja se nekada vodila  u evidenciji morskoga dobra pod broj 48 površine 176,38 m2 na kat.par.br.1236 KO G.Š., iako je bio svjestan da nije korisnik navedene ribarske platforme, niti se predmetna platforma više vodi u katalog morskoga dobra, već je ista bila ukolonjena od strane službenika JP Morsko dobro tokom 2010.godine, na koji način je sebi pribavio protivpravnu imovinsku korist u  iznosu  od 14.500,00 €, pri čemu je bio svestan svoga djela i htio njegovo izvršenje.  </span>
</p>
<p class="p6">
<span>Međutim, imajući u vidu prirodu međusobnih odnosa između optuženog i oštećenih sud je ocijenio da se u konkretnim slučajevima može raditi samo o eventualnom sporu koji je proistekao iz dogovora izmedu optuženog i oštećenih, odnosno o eventualnom neispunjenju obaveze u smislu neplaćenog duga te da u konkretnom slucaju se može raditi samo o građansko-pravnom odnosu, koji je predmet parničnog postupka.                                                                                                                                                            </span>
</p>
<p class="p8">
<span>	Naime,sud je tokom postupka nesporno utvrdio da je između optuženog i oštećenog V.D. zaključen ugovor o kupoprodaji putničkog motornog vozila marke “N. tip M.  za iznos od 10.000 eura,te da su se u istom stranke saglasile da je prodavac predao u posjed i na korišćenje vozilo na dan zaključenja ugovora sa odgovarajućim ispravama, u vidjenom stanju i bez ikakvih primjedbi kupca,a da se   kupac obavezao da prodavcu isplati navedenu kupoprodajnu cijenu najkasnije do 07.04.2013. godine a kao načina obezbjedjenja i ispunjenja svoje obaveze optuženi je ponudio  prodavcu svoju ribarsku kučicu koja se vodi u evidenciji Morskog dobra pod brojem lokacije 48 na kat. parceli 12xx KO G.Š. i priznao mu vlasništvo nad istom ukoliko optuženi ne ispuni svoju obavezu - isplatu kupoprodajne cijene. Za navedeno vozilo oštećeni je optuženom kod notara potpisao i ovlašćenje da ovaj isto može prodati. Nadalje je sud iz dopisa JP Morsko dobro utvrdio da je optuženi H.B. podnio zahjtev koji je zaveden kod Ministarstva održivog razvoja i turizma pod br. 04-70/12 od 24.01.2013. godine, za planiranje postavljanja privremenog objekta na navedenoj parceli te da se  Ministarstvo pozitivno izjasnilo po navedenom zahtjevu i u evidenciji objekata koji je sastavni dio programa privremenih objekata planirana je lokacija br. 42 za izgradnju objekta (površine do 60 m2 sa platformom od 25 m2),dok je iz iskaza svjedoka N.N. sud utvrdio da je ista prethodno bila vlasnica navedene platforme koju je potom prije 4-5 godina prodala H.B. ali oni tada nijesu sačinili nikakav pismeni ugovor što nije ni bilo nužno sobzirom da se radi o pokretnoj stvari.Iz dopisa upućenih od strane Morskog dobra sud je zaključio da u navedenom javnom preduzeću nije u potpunosti sređena evidencija korisnika na obali rijeke Bojane jer isti nijesu evidentirali platforme već samo ribarske kućice,te da broj sporne platforme na navedenoj parceli iz godine u godinu (kako je vođena evidencija i rađen katalog) mijenjao pa je prvo bilo riječ o broju 46,potom o broju 47,pa 48 i na kraju u katalogu za 2013.godinu broj 42. Nesporno je dakle da je optuženi po osnovu kupoprodaje sa N.N. postao vlasnik predmetne platforme a da je od JPMD koje gazduje tim područjem tražio da mu se na predmetnoj lokaciji odobri postavljanje privremenog objekta a Ministarstvo održivog razvoja i turizma se pozitivno izjasnilo u odnosu na navedeni zahtjev,te stoga sud nalazi da optuženi nije imao prevarnu namjeru dana 09.03.2013.god. kada je sa oštećenim V.D. zaključio predmetni ugovor o kupoprodaji vozila "N.M." i kao garanciju da u slučaju da ne isplati kupoprodajnu cijenu vozila do 07.04.2013. godine V.postaje vlasnik navedene platforme. Pritom nigdje u ugovoru nije navedeno da je optuženi prodao oštećenom zemljište na navedenoj parceli jer to nije ni mogao učiniti sobzirom da on nije vlasnik zemljišta već samo platforme koja je postavljena na navedenoj lokaciji,a kako je i oštećeni sam istakao i on je sam korisnik kućice na rijeci B. za koju plaća porez i za koju je i on dobio odobrenje nakon što je podnio zahtjev JPMD,te mu je bilo poznato da ne može za navedenu cijenu dobiti i zemljište jer je dobro znao da se radi o državnom zemljištu sa posebnom namjenom kojim gazduje Morsko dobro a za koje i sam kao korisnik plaća porez. Nelogične su njegove tvrdnje da je smatrao da pošto plaća porez za zemljište,objekat i terasu JPMD da to može i da proda trećem licu,jer sud nalazi da prema svom stepenu obrazovanja i godinama života,te činjenici da već 15 godina i sam ima vikendicu na tom potezu, oštećeni zna da ne može postati vlasnik državnog zemljišta za koje kako i sam navodi zna da je zemljište sa posebnom namjenom jer za njega plaća najveći porez. Nadalje tvrdnje oštećenog V.D. da na navedenom placu nije bilo nikakve platforme već da se radilo samo o placu nasutom šljunkom I sa postavjenim šipovima suprotne su navodima ugovora o kupoprodaji koji je isti sačinio i potpisao sa optuženim a osim toga i sam je u slobodnom kazivanju istakao da je za navedenu platformu našao kupca. U konačnom oštećeni je rekao da je tačno da je optuženom H. rekao da prema njemu nema više dugovanja za vozilo ali da je pritom mislio da je postao vlasnik navedene platforme. Opštepoznata je činjenica da se tzv. “parcele” na obali rijeke B. prvo premjere i ograde a potom se od JPMD traži dozvola za postavljanje platforme I kućice na navedenoj lokaciji. Kako je na navedenoj parceli optuženi već bio kupio platformu od N.N. sud zaključuje da je očito da je oštećeni upravo htio da mu ovaj ustupi tu parcelu jer realna vrijednost navedene daščane platforme (na fotografiji u katalogu evidencije JPMD strana 1 i 3 slika br.2) ne može iznositi 10.000 eura te je očigledno da se radi o kupovini samog mjesta. Naposlijetku optuženi je izjavio da on ne bježi od obaveza koje ima prema oštećenom V. i da je spreman da iste nadoknadi. Ostale izjave za koje oštećeni navodi da su potpisane od strane optuženog u kojima mu obećava povraćaj duga,te da će mu ustupiti na korišćenje još 1000 m2 okolnog zemljišta I pribaviti dozvolu za još 2 objekta površine od 160 m2 I upisati oštećenog kao vlasnika istih,a za koje optuženi spori da ih je potpisao bez uticaja su na drugačije presuđenje posebno pri činjenici da je oštećeni naveo da zna da se radi o državnom zemljištu sa posebnom namjenom i da optuženi nije ni vlasnik ni korisnik navedenog zemljišta. Što se tiče ostalih dugova koje oštećeni pominje da su ostali neizmireni od strane optuženog isti nisu bili predmet optužbe niti mogu biti predmet krivičnog već gradjanskog potupka.   </span>
</p>
<p class="p8">
<span>	Ni u slučaju oštećenog R.V. sud nije našao dovoljno dokaza kojima bi se utvrdila prevarna namjera optuženog H.. Ovo iz razloga što je sud utvrdio da se radi o ugovornom odnosu između optuženog i oštećenog u kojem je optuženi preuzeo obavezu da na betonskoj podlozi na placu R. postavi drvenu kućicu tipa "Rožaje" a kako oštećeni nije imao novca da istu plati dao je optuženom svoje vozilo "T. L.C." a doplatu je trebao izvršiti nakon montaže kućice a optuženi je njemu kao garanciju dao svoju ribarsku platformu na rijeci B. upisanu u katalogu pod brojem xx a ovo iz razloga što oštećeni R. nije bio pri parama a dopala mu se ideja optuženog te pri činjenici da je optuženi H. bio uporan oštećeni je  odlučio  da H.u predloži kompenzaciju sa njegovim pmv marke “T.” tip “L. C.” a optuženom se dopala ta ideja pa je prihvatio njegovu ponudu. U međuvremenu se međutim oštećeni predomislio u vezi gabarita pomenute drvene kućice te zbog toga optuženi nije realizovao svoju obavezu,pa kako je on optuženom vratio vozilo te ovaj njemu nema više nikakvih potraživanja sud nalazi da se i u ovom slučaju radi o građansko pravnom odnosu između optuženog i oštećenog R.V.a. </span>
</p>
<p class="p6">
<span>Krivično djelo prevare je svršeno kada je lice koje je dovedeno u zabludu ili je u njoj održavano, pod uticajem te zablude, učinilo nešto ili je propustilo da nešto učini i time prouzrokovalo štetu na račun svoje ili tuđe imovine. Navođenje nekog lica obmanom da nešto učini ili ne učini, na štetu svoje ili tuđe imovine, treba da se vrši u namjeri pribavljanja sebi ili drugom neke protivpravne imovinske koristi, koja namjera treba da postoji kod učinioca u vrijeme kada drugo lice dovodi u zabludu. Prema tome, u postupku nije dokazano da je optuženi H.B. u momentu zaključenja ugovora sa oštećenima V.D. i R.V. imao namjeru da sebi pribavi protivpravnu imovinsku korist, koja predstavlja bitno obilježje predmetnog krivičnog djela i koja mora postojati od početka obligaciono pravnog odnosa, a imajući u vidu da je iz sadržine dokaza provedenih na pretresu utvrđeno da je optuženi kupio predmetnu platformu od N.N.,da je postao njen vlasnik,da je kod JPMD podnio zahtjev u januaru 2013.god. dakle prije nego što je i stupio u kontakt sa oštećenim povodom vozila,da se JPMD pozitivno izjasnilo na navedeni zahtjev,da tvrdi da od duga ne bježi,a da je oštećenom R. u nemogućnosti realizacije ugovora vratio vozilo koje mu je ovaj dao kao garanciju,upućuju na zaključak da nije imao prevarnu intenciju,te je stoga imajući u vidu da je optuženom stavljeno na teret jedno produženo krivično djelo prevara sud tačku 1 i tačku 3 činjeničnog opisa iz optužnice izostavio iz izreke presude nalazeći da nije dokazano da je optuženi izvršio krivično djelo i na štetu ovih oštećenih.</span>
</p>
<p class="p8">
<span>	Sud je cijenio i ostale dokaze pa je našao da isti nijesu od uticaja na drugačije presuđenje u ovoj krivično pravnoj stvari.</span>
</p>
<p class="p10">
<span>Shodno čl.239 st.3 Zakonika o krivičnom postupku oštećeni V.D. i R.V. su upućeni da imovinsko pravni zahtjev ostvare u parničnom postupku s obzirom na vrstu donešene odluke u ovom postupku.</span>
</p>
<p class="p12">
<span>           Na osnovu izloženog primjenom citiranih zakonskih propisa odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p7">
<span>                                   OSNOVNI SUD U ULCINJU</span>
</p>
<p class="p7">
<span>                                      Dana 28.11.2014.godine              </span>
</p>
<p class="p5"></p>
<p class="p7">
<span>                                                                             	</span>
</p>
<p class="p13">
<span>               S U D I J A,</span>
</p>
<p class="p14">
<span>Mr Sanja Mirović</span>
</p>
<p class="p5"></p>
<p class="p5">
<span>									 </span>
</p>
<p class="p5"></p>
<p class="p5">
<span>	PRAVNA  POUKA: Protiv ove presude može se izjaviti žalba u roku od 15 dana od dana prijema prepisa iste, Višem sudu u Podgorici, a preko ovog suda. </span>
</p>
<p class="p15">
<span>   </span>
</p>
<p class="p15"></p>
<p class="p5"></p>
<p class="p15"></p>
<p class="p8"></p>
<p class="p16"></p>


</body>
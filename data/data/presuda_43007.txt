<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 11/11</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu od 30.12.2010.g. oštećenog kao tužioca D.V. iz Rožaja, koga zastupa punomoćnik advokat Š. A. iz Rožaja, podnijet protiv optužene R. Ć. iz Rožaja, zbog krivičnog djela protivpravno zauzimanje zemljišta iz čl. 254. st. 2. u vezi st. 1. Krivičnog zakonika, nakon održanog glavnog i javnog pretresa u prisustvu punomoćnika oštećenog kao tužioca, advokata Š. A. iz Rožaja i optužene, dana 28.03.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optužena R. rodj. Š. Ć.  JMBG, od oca R. i majke S., rodj. A, rodjena u Daščoj Rijeci, Opština Berane, živi u Rožajama-naselje Suho Polje-Ul. "Ibarska" 1, drž. CG, pismena, završila 3 razreda osnovne škole, domaćica, udata, majka 4 djece, siromašnog imovnog stanja, neosudjivana,</span>
</p>
<p class="p1"></p>
<p class="p1"></p>
<p class="p2">
<span>K R I V A   J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 20.10.2010.g. u Ulici "Ibarskoj" u Rožajama, protivpravno zauzela tudje zemljište i to dio kat. parcele broj 438/2 koja se vodi po listu nepokretnosti broj 58. KO Ibarac I na ime D. V, koja mjeri i graniči: sa sjevera u dužini od 12,40 m, sa juga u dužini od 12,40 m, sa istoka u dužini od 20 cm i sa zapada u dužini od 20 cm, ukupne površine 2,48 m2, na način što je na istom postavila betonsku coklu i time manifestovala volju protivpravnog prisvajanja,</span>
</p>
<p class="p1">
<span>	-čime je čime je izvršila krivično djelo protivpravno zauzimanje zemljišta iz čl. 254. st. 1. Krivičnog zakonika,</span>
</p>
<p class="p1">
<span>	pa joj sud primjenom pomenutog zakonskog pročisa i čl. 4, 13, 15, 32, 36, 42, 52, 53, 54. Krivičnog zakonika i čl. 364. Zakonika o krivičnom postupku  i z r i č e</span>
</p>
<p class="p1"></p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1">
<span>	Kojom joj utvrdjuje kaznu zatvora u trajanju od 30 (trideset) dana i istovremeno odredjuje da se kazna neće izvršiti ukoliko osudjena u roku od jedne godine ne izvrši novo krivično djelo.</span>
</p>
<p class="p1">
<span>	Da plati oštećenom kao tužiocu na ime troškova krivičnog postupka iznos od 360,00 eura.</span>
</p>
<p class="p1">
<span>	Da plati ovome sudu na ime paušala iznos od 30,00 eura. </span>
</p>
<p class="p1">
<span>	Da vrati oštećenom kao tužiocu D. V. protivpravno zauzeto zemljište u navedenim mjerama, granicama i površini,  sve u roku od 15 dana po pravosnažnosti ove presude.</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Oštećeni kao tužilac D. V. iz Rožaja, podnio je ovome sudu optužni predlog dana 30.12.2010.g. protiv optužene R. Ć. iz Rožaja, zbog krivičnog djela protivpravno zauzimanje zemljišta iz čl. 254. st. 2. u vezi st. 1. Krivičnog zakonika (KZ), nakon što je Osnovno državno tužilaštvo iz Rožaja rješenjem Kt.br. 284/10 od 27.12.2010.g. odbacilo njegovu krivičnu prijavu zbog istog krivičnog djela.</span>
</p>
<p class="p1">
<span>	Na glavnom pretresu punomoćnik oštećenog kao tužioca, advokat Š. A. je precizirao činjenični opis i pravnu kvalifikaciju djela kao u dispozitivu ove presude, te je predložio da sud optuženu oglasi krivom zbog krivičnog djela protivpravno zauzimanje zemljišta iz čl. 254. st. 1. KZ i da je osudi na kaznu po zakonu. Troškove je tražio po AT.</span>
</p>
<p class="p1">
<span>	Optužena je u svojoj odbrani istakla: da dana 20.10.2010.g. nije zauzela zemljište vlasništvo oštećenog kao tužioca u Ul. "Ibarskoj" u Rožajama postavljanjem betonske cokle, već je ovu coklu postavima na svom zemljištu. Naime, presudom Osnovnog suda u Rožajama P.br. 76/05 od 31.07.2009.g. utvrdjeno je da je ona vlasnik dijela parcele broj 440. po kulturi dvorište na kojem se nalazi njena kuća koja parcela graniči sa parcelom oštećenog kao tužioca. Da je nakon pravosnažnosti ove presude sprovedeno izvršenje i ova parcela je predata njoj u posjed i slobodno raspolaganje rješenjem izvršnog sudije I.br. 643/09 od 12.10.2010.g.. Da je nakon toga dana 20.10.2010.g. na svom zemljištu postavila betonsku coklu na dijelu svoje parcele koja graniči sa parcelom oštećenog kao tužioca-puta koji vodi prema njegovoj kući, tako da nije zauzela parcelu tužioca. Predložila je da je sud oslobodi od optužbe, jer nije izvršila djelo koje joj je stavljeno na teret.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao u svojstvu svedoka oštećenog kao tužioca D. V, pročitao zapisnik o uvidjaju sa lica mjesta od 28.03.2011.g. i nalaz i mišljenje vještaka geometra V. B. dat na istom zapisniku, izvršio uvid u spise predmeta ODT-a Rožaje Kt.br. 284/10, uvid u presudu Osnovnog suda u Rožajama P.br. 76/05 od 31.07.2009.g., presudu Višeg suda u Bijelom Polju Gž.br. 1371/09 od 06.10.2009.g., skicu lica mjesta od 15.06.2009.g., rješenje Osnovnog suda u Rožajama I.br. 643/09 od 12.10.2010.g., zapisnik Komunalne policije od 20.10.2010.g. i izvršio uvid u izvod iz kaznene evidencije na ime optužene.</span>
</p>
<p class="p1">
<span>	Cijeneći odbranu optužene i sve izvedene dokaze kako pojedinačno, tako i u medjusobnoj vezi, u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazu optužene.</span>
</p>
<p class="p1">
<span>	Iz iskaza svedoka-oštećenog kao tužioca D. V. utvrdjuje se da mu je optužena komšinica i da je pravosnažnom presudom Osnovnog suda u Rožajama P.br. 76/05 od 31.07.2009.g. utvrdjena granična linija izmedju parcele optužene i njegove parcele br. 438/2 koja se vodi u listu nepokretnosti br. 58. KO Ibarac na njegovo ime, te da je nakon pravosnažnosti ove presude sud sproveo izvršenje i predao optuženoj njenu parcelu tj. spornio dio parcele. Da je nakon toga optužena dana 20.10.2010.g. izmedju njihovih parcela postavila betonsku coklu kojom je zauzela dio njegove parcele br. 438/2 koju koristi za prilaz ka svojoj kući o čemu je obavijestio komunalnu policiju koja je izašla na lice mjesta i sačinila zapisnik, nakon čega je optužena obustavila dalje izvodjenje radova, a što proizilazi i iz zapisnika Komunalne policije od 20.10.2010.g..</span>
</p>
<p class="p1">
<span>	Iz presude Osnovnog suda u Rožajama P.br. 76/05 od 31.07.2009.g., presude Višeg suda u Bijelom Polju Gž.br. 1371/09 od 06.10.2009.g., skice lica mjesta i rješenja Osnovnog suda u Rožajama I.br. 643/09 od 12.10.2009.g. utvrdjuje se da je pravosnažnom presudom ovoga suda od 31.07.2009.g. utvrdjeno da R. Ć. ima pravo trajnog korišćenja (svojine) na dijelu kat. parcele 440. koja se vodi u listu nepokretnosti br. 617. KO Ibarac na njeno ime čije mjere, granice i površina su upisane u navedenoj presudi, koja parcela graniči sa parcelom D. V.br. 438/2 koja se vodi u listu nepokretnosti br. 58. KO Ibarac I na njegovo ime, te da je ova presuda potvrdjena presudom Višeg suda u Bijelom Polju i da je sprovedeno izvršenje i navedena parcela je predata R. Ć.u posjed i slobodno raspolaganje o čemu je sačinjena i skica lica mjesta.</span>
</p>
<p class="p1">
<span>	Uvidjajem na lice mjesta sud je utvrdio da je optužena na južnom dijelu svog placa postavila betonsku coklu u dužini od 12,40 m i širini od 20 cm.</span>
</p>
<p class="p1">
<span>	Iz nalaza i mišljenja vještaka geometra V. B. utvrdjuje se da je na lice mjesta identifikovao medjašku liniju izmedju parcele optužene i parcele oštećenog kao tužioca-puta, na osnovu pravosnažne presude Osnovnog suda Rožaje P.br. 76/05 od 31.07.2009.g., rješenja o izvršenju istog suda I.br. 643/09 od 12.10.2010.g. i skice lica mjesta od 15.06.2009.g. i utvrdio da je na južnoj strani parcele optužene pogrešno postavljena betonska cokla, tako što je istom zauzet dio kat. parcele br. 438/2 po kulturi neplodno koja se vodi u listu nepokretnosti broj 58. KO Ibarac na ime D. V. koju on koristi kao put koji vodi prema njegovoj kući u širini od 20 cm i dužini od 12,40 m, tako da uzurpirani dio navedene kat. parcele mjeri i graniči sa sjevera u dužini od 12,40 m, sa juga u dužini od 12,40 m, sa istoka u dužini od 20 cm i sa zapada u dužini od 20 cm, ukupne površine 2,48 m2. </span>
</p>
<p class="p1">
<span>	Imajući u vidu nalaz i mišljenje ovog vještaka koji je sud prihvatio kao jasan, objektivan, uvjerljiv i stručan, a dovodeći isti u vezu sa iskazom svedoka D. V. i navodima iz pismeno izvedenih dokaza, nesumnjivo se utvrdjuje da je optužena kritičnog dana zauzela dio kat. parcele br. 438/2 koja se vodi u listu nepokretnosti br. 58. KO Ibarac I na ime oštećenog kao tužioca D. V. u navedenim mjerama, granicama i površini, tako što je na istom postavila betonsku coklu i time manifestovala volju protivpravnog prisvajanja.</span>
</p>
<p class="p1">
<span>	Sud je cijenio iskaz optužene, pa je isti prihvatio u dijelu u kojem ne spori da je kritičnog dana postavila betonsku coklu na predmetnoj parceli, obzirom da je njen iskaz, u ovom dijelu, potvrdjen dokazima izvedenim u postupku, tako da nema sumnje u drugačije činjenično stanje.</span>
</p>
<p class="p1">
<span>	Medjutim, iskaz optužene, u dijelu u kojem navodi da je predmetnu coklu postavila na svojoj parceli, a ne na parceli oštećenog kao tužioca, sud nije prihvatio obzirom da je njen iskaz, u ovom dijelu, neobjektivan, neuvjerljiv i ne nalazi oslonca u dokazima izvedenim u postupku, a posebno nalazu i mišljenju vještaka geometra V. B. iz kojeg se nesumnjivo utvrdjuje da je cokla postavljena na parceli vlasništvo oštećenog kao tužioca, tako da je očigledno da optužena sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optužena dana 20.10.2010.g. u Ulici "Ibarskoj" u Rožajama, protivpravno zauzela tudje zemljište i to dio kat. parcele broj 438/2 koja se vodi po listu nepokretnosti broj 58. KO Ibarac I na ime D. V, koja mjeri i graniči: sa sjevera u dužini od 12,40 m, sa juga u dužini od 12,40 m, sa istoka u dužini od 20 cm i sa zapada u dužini od 20 cm, ukupne površine 2,48 m2, na način što je na istom postavila betonsku coklu i time manifestovala volju protivpravnog prisvajanja. U konkretnom slučaju optužena je bila svesna svog djela tj. svesna da je na opisani način protivpravno zauzela tudje zemljište u navedenim mjerama, granicama i površini i to je htela, pa je postupala sa direktnim umišljajem.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optužene sadržani svi bitni elementi krivičnog djela protivpravno zauzimanje zemljišta iz čl. 254. st. 1. KZ, za koje djelo je sud istu oglasio krivom i izrekao joj uslovnu osudu utvrdjujući joj pritom kaznu zatvora u trajanju od 30 (trideset) dana i istovremeno odredio da se kazna neće izvršiti ukoliko ista u roku od jedne godine ne izvrši novo krivično djelo.</span>
</p>
<p class="p1">
<span>	Prilikom izricanja ovakve vrste krivične sankcije, sud je imao u vidu stepen krivice optužene, stepen nastupele posledice, okolnosti pod kojima je djelo izvršeno, držanje optužene nakon izvršenog djela, cijeneći pritom kao olakšavajuće okolnosti njenu raniju neosudjivanost, siromašno imovno stanje i porodične prilike, pa je sud u nedostatku otežavajućih okolnosti  našao da je imalo mjesta izricanju ovakve vrste krivične sankcije ubijedjen da će upozorenje uz prijetnju kazne u dovoljnoj mjeri uticati na optuženu da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 7. ZKP, sud je obavezao optuženu da plati oštećenom kao tužiocu na ime troškova krivičnog postupka iznos od 360,00 eura, koji troškovi se odnose na ime troškova koje je oštećeni kao tužilac imao za izlazak suda na lice mjesta, troškova vještačenja i troškova za angažovanje punomoćnika.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadni troškova u sudskim postupcima, sud je obavezao optuženu da plati ovome sudu na ime paušala iznos od 30,00 eura.</span>
</p>
<p class="p1">
<span>	Na osnovu čl. 213. ZKP, sud je obavezao optuženu da vrati oštećenom kao tužiocu D. V. protivpravno zauzeto zemljište u mjerama, granicama i površini kao u dispozitivu ove presude.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1">
<span>	OSNOVNI SUD U ROŽAJAMA, dana 28.03.2011.g. </span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.								Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p3"></p>


</body>
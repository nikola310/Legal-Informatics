<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-left:0.5in;text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span>K.br.323/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog M….. R….. iz Podgorice, zbog krivičnog djela ugrožavanje javnog saobraćaja iz čl.339 st.1 Krivičnog zakonika, odlučujući po optužnom predlogu ODT-a Podgorica Kt.br.474/12 od 02.03.2012 godine, nakon glavnog i javnog pretresa, održanog u prisustvu zastupnika optužbe Jelene Protić, savjetnika na radu kod ODT-a Podgorica i okrivljenog M….. R…., dana 08.05.2013 godine donio je i istog dana javno objavio </span>
</p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>Okrivljeni :</span>
</p>
<p class="p4"></p>
<p class="p4">
<span>M….. R…., od oca M…… i majke Č…., rođene P….., rođen ….godine u Č……., Republika Hrvatska, sa prebivalištem u P,  oženjen, otac dvoje djece, zaposlen u Direkciji za imovinu Opštine Podgorica, srednjeg imovnog stanja, ranije neosuđivan,</span>
</p>
<p class="p4"></p>
<p class="p3">
<span>K r i v   j e</span>
</p>
<p class="p3"></p>
<p class="p4">
<span>Zato što je :</span>
</p>
<p class="p4"></p>
<p class="p4">
<span>Dana 19.10.2011 godine, oko 16,30 časova, u Podgorici, na raskrsnici ulica I Proleterske i Nikole Tesle, ne pridržavajući se saobraćajnih propisa iz čl.168 st.3 ZOBS-a na putevima, ugrozio saobraćaj i doveo u opasnost život i tijelo ljudi na način što se upravljajući putničkim vozilom marke “Toyota Runner TD” reg. oznake PG DJ ..., iz pravca ul. Ivana Crnojevića u pravcu ul. Branka Ćopića, nije pridržavao zabrane izražene pomoću svjetlosne signalizacije, već je ušao u raskrsnicu kada mu je na semaforu bilo upaljeno crveno svijetlo, kojom prilikom nije propustio vozilo marke “Opel Vectra”, bez registarskih oznaka, kojim je, ulicom Franca Rozmana upravljao oštećeni K.M., usljed čega je došlo do sudara prednjeg dijela vozila i lijevog bočnog dijela vozila marke “Opel Vectra”, kojom prilikom su oštećeni K.M. i M.N. zadobili lake tjelesne povrede i to K.M u vidu nagnječenja u predjelu lijevog ramena i oguljotine u predjelu desnog koljena, a M.N. u vidu nagnječenja sa krvnim podlivom poglavine u desnom jagodičnom predjelu, pri čemu je bio svjestan da ovakvom nepropisnom vožnjom može ugroziti saobraćaj i dovesti u opasnost život i tijelo ljudi, pa je na to pristao, </span>
</p>
<p class="p4"></p>
<p class="p4">
<span>- čime  je izvršio krivično djelo ugrožavanje javnog saobraćaja iz čl.339 st.1 Krivičnog zakonika,</span>
</p>
<p class="p4"></p>
<p class="p4">
<span>- pa mu Sud, primjenom citiranih zakonskih odredbi, te čl.3, 4, 5, 13, 15, 36, 42, 52, 53, 54 Krivičnog zakonika, te čl.226, 227, 229 i 374 Zakonika o krivičnom postupku, i z r i č e</span>
</p>
<p class="p5"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p4"></p>
<p class="p4">
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 187,00 (stotinuosamdesetsedam) eura, kao i iznos od 50,00 (pedeset) eura na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate.</span>
</p>
<p class="p4"></p>
<p class="p3">
<span> O b r a z l o ž e nj e</span>
</p>
<p class="p4"></p>
<p class="p4">
<span>Optužnim predlogom ODT-a Podgorica Kt.br.474/12 od 02.03.2012 godine, kojeg je na glavnom pretresu zastupala Jelena Protić, savjetnik na radu kod ODT-a Podgorica, okrivljenom M.R. je stavljeno na teret izvršenje krivičnog djela ugrožavanje javnog saobraćaja iz čl.339 st.1 Krivičnog zakonika.</span>
</p>
<p class="p4"></p>
<p class="p4">
<span>Zastupnik optužbe je prije davanja završnih riječi precizirala činjenični opis dispozitiva optužnog predloga kao u izreci presude, a u završnoj riječi je ostala pri tako preciziranom optužnom predlogu, navodeći da iz provedenih dokaza proizilazi da je okrivljeni izvršio krivično djelo stavljeno mu na teret i predložila je Sudu da okrivljenog oglasi krivim i izrekne mu krivičnu sankciju u granicama zakonom propisanim za predmetno krivično djelo.</span>
</p>
<p class="p4"></p>
<p class="p4">
<span>Okrivljeni je u svojoj odbrani na glavnom pretresu naveo da je predmetnog dana upravljao svojim vozilom - džipom marke “Toyota” reg. oznaka PG DJ ... u kojem se na mjestu suvozača nalazila njegova supruga M.N. a pozadi njegova četvorogodišnja unuka. Pojasnio je da se kretao kroz Masline, iz pravca Podgorice ka Beogradu, te da je za njegov pravac kretanja bilo upaljeno zeleno svijetlo u trenutku kada je došao na raskrsnicu u ul. I Proleterske i Nikole Tesle pa se zbog toga nije zaustavljao na semaforima već je nastavio kretanje kroz raskrsnicu i to brzinom od oko 50 km/h. Istakao je da je bio prvi u koloni za njegov smjer kretanja i kada je prošao semafore za nekih 10-tak metara, ispred njega se, a dolazeći sa njegove desne strane, odjednom stvorilo vozilo marke “Opel” teget boje, tako da je kontakt bio neizbježan, ali je odmah započeo radnju kočenja, međutim nije uspio da zaustavi svoje vozilo pa je čeonim dijelom svog vozila udario u lijevu stranu vozila “Opel” i to negdje između prednjih i zadnjih vrata vozila “Opel”. Pojasnio je da je od tog udara vozilo “Opel” bilo malo zaneseno ali nije došlo do prevrtanja ni jednog vozila, te da je odmah iz tog vozila “Opel” izašao vozač, koji je bio sam u vozilu i koji je prišao njegovom vozilu, kleknuo pored suvozačevih vrata i njegovoj supruzi uputio riječi : “Ja sam kriv, ja sam kriv, prošao sam kroz crveno, je li vam bilo što gospođo?”. Naveo je da je njegova supruga u tom trenutku, obzirom da je udarila glavom u šoferšajbnu, doživjela kolaps pa su je neki ljudi tj. komšije, čijih se imena i prezimena nije mogao sjetiti, prebacili u Hitnu pomoć. Dalje je naveo da mu je čovjek po imenu R.V., iz Mojkovca, rekao da se vozilom kretao iza njega i rekao mu je da će svjedočiti ako to bude potrebno i taj čovjek je prebacio njegovu unuku do njenih roditelja koje je prethodno pozvao telefonom. Izjavio je da je vozač drugog vozila policajac kojeg je poznavao od ranije još kad je bio dijete, te da je sa njim sačekao policiju na licu mjesta, i naveo je da je taj drugi vozač kasnije promijenio priču i rekao mu da je prošao kroz zeleno a da je on prošao kroz crveno svijetlo, što ga je veoma iznenadilo obzirom da je dugo godina bio prijatelj sa njegovom porodicom. Napomenuo je da je, prilikom vršenja uviđaja na licu mjesta od strane kolega drugog učesnika saobraćajne nezgode, stavio primjedbu jer je smatrao da su tom prilikom isti pogrešno izmjerili tragove kočenja, pojašnjavajući da su ti tragovi kočenja bili oko 4 m i isti su bili vrlo vidni, a lica koja su vršila uviđaj su izmjerila tragove koji su bili dva ili tri puta duži. Takođe je naveo da u prilog njegovoj tvrdnji o brzini kretanja njegovog vozila ide i to što se u njegovom vozilu od udara nisu otvorili “airbag”-ovi jer bi se isti prilikom udara otvorili da je išao brzinom većom od one koju je naveo, te da je u tom dijelu stalno radarska kontrola. Dodao je da je predmetnom prilikom bilo lijepo vrijeme tj. bilo je sunčano i vidljivost je bila odlična, te da je vozač “B” kategorije 35 godina, kao i da je predmetnog dana konzumirao alkohol tj. 2-3 vinjaka i to četri sata prije nezgode i rađeno mu je alkotestiranje, a alkotest je pokazao 0,52 promila apsolutnog alkohola u njegovoj krvi. </span>
</p>
<p class="p4"></p>
<p class="p4">
<span>U završnoj riječi okrivljeni je izjavio da je kompletan predmet posljedica netačnih mjera uzetih na licu mjesta od strane policije koja je radila uviđaj i koja je u kolegijalnim odnosima sa oštećenim K.M. jer je i sam oštećeni policajac, te da nema drugog načina da dokaže da predmetnog dana nije imao namjeru “ubiti” svoju porodicu tj. svoju ženu i unuku.</span>
</p>
<p class="p4"></p>
<p class="p4">
<span>U dokaznom postupku Sud je: saslušao svjedoke-oštećene M.N i K.M., saslušao svjedoke L.D., R.V., Ž.D., G.D. i Š.J., pročitao nalaz i mišljenje stalnog sudskog vještaka medicinske struke prof. dr Dragane Čukić od 19.01.2012 godine, pročitao nalaz i mišljenje stalnog sudskog vještaka saobraćajne struke mr Vučeljić Đorđija od 08.02.2012 godine, neposredno saslušao stalnog sudskog vještaka saobraćajne struke mr Vučeljić Đorđija na glavnom pretresu, pročitao zapisnik o uviđaju UP PJ Podgorica br.2863/2011 od 25.10.2011 godine, izvršio uvid u skicu lica mjesta i fotodokumentaciju predmetne saobraćajne nezgode, dok je zastupnik optužbe, imajući u vidu mjesto rođenja okrivljenog M.R., odustao od predloga da se kao dokaz provede pribavljanje izvoda iz KE za okrivljenog, pa Sud nije ni provodio navedeni dokaz.   </span>
</p>
<p class="p4"></p>
<p class="p4">
<span>Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno tako i u njihovoj međusobnoj povezanosti, Ovaj sud je utvrdio da je okrivljeni M.R. izvršio krivično djelo ugrožavanje javnog saobraćaja iz čl.339 st.1 Krivičnog zakonika na način, mjesto i u vrijeme kako je to bliže opisano dispozitivom ove presude, pa ga je iz tih razloga oglasio krivim i izrekao mu krivičnu sankciju kao u izreci ove presude.</span>
</p>
<p class="p4"></p>
<p class="p4">
<span>Svjedok-oštećena M.N. je u svom iskazu navela da je predmetnog dana njen suprug M.R. došao po nju kada je završila sa poslom, nakon čega su uzeli unuku iz vrtića i uputili sa ka Zlatici. Pojasnila je da su došli do semafora na raskrsnici na Zlatici, kada je jasno vidjela da je za njihov smjer kretanja upaljeno zeleno svijetlo jer je i sa svoje desne strane vidjela vozila kako se kreću. Napomenula je da je predmetnom prilikom bio udarni termin – špic u saobraćaju, da je bila velika gužva, da su bile kolone i da su se sva vozila polako kretala i da je tada njen suprug prošao kroz zeleno svijetlo kada je odjednom, sa svoje desne strane iz pravca Maslina, ugledala jedno vozilo koje se odjednom stvorilo ispred njih, nakon čega je došlo do udara zbog čega je desnom stranom glave udarila u šoferšajbnu a njihova unuka je pala sa zadnjeg sjedišta. Navela je da je tada momak, koji je upravljao autom koje se odjednom stvorilo ispred njih, istrčao iz tog vozila i prišao njenim vratima, otvorio ih i rekao joj : “Gospođo, šta vam je bilo, kroz crveno sam prošao, ja sam kriv.” Dodala je da je i ona tog momka pitala "kako je" na šta je on odgovorio da mu nije ništa, te da su nju i unuku iz vozila iznijeli neki ljudi koji su se tu stvorili i da je prebačena u Urgentni blok KC CG. Napomenula je da je u Urgentnom bloku opet vidjela tog istog momka, koji je sjeo pored nje i ponovio joj iste riječi kao i na licu mjesta tj. govorio joj je da je prošao kroz crveno svijetlo i da je njegova krivica i nudio joj je pomoć preko neke medicinske sestre kako bi što prije završila sve pretrage. Na kraju je navela da od tog dana pomenutog momka više nije vidjela i nije se pridružila krivičnom gonjenju protiv okrivljenog i nije postavila imovinskopravni zahtjev.</span>
</p>
<p class="p4"></p>
<p class="p4">
<span>Svjedok-oštećeni K.M. je u svom iskazu naveo da je predmetnog dana upravljao  svojim vozilom marke “Opel Vektra” i da je bio sam u vozilu. Pojasnio je da se kretao ul. Franca Rozmana u pravcu ul. I Proleterske kako bi išao ka gradu, te da je na semaforima bilo upaljeno crveno svijetlo za njegov smjer kretanja pa je stao u lijevoj traci, koja je bila namijenjena za skretanje ulijevo, a osim nje je bila još jedna traka za pravo i desno. Izjavio je da je bio prvi u koloni vozila koja je stajala na semaforima, a da se okrivljeni kretao ul. I Proleterske iz pravca grada ka Zlatici, te da je mu je otpozadi, dok je stajao na semaforima, svirao jedan taksista pa je on pomjerio svoje vozilo nekih pola metra naprijed. Izjavio je da kada su vozila u traci pored njega, kao i vozila iz suprotnog smjera, krenula tada je krenuo i on i započeo je radnju skretanja ulijevo i došao je do pola raskrsnice kada ga je sa njegove lijeve strane vozilom udario okrivljeni tj. tada je došlo do kontakta prednje strane džipa okrivljenog i bočne lijeve strane njegovog vozila usled čega je njegovo vozilo odbačeno i nije mogao da izađe iz istog jer je bio pritisnut volanom i govorio je okrivljenom da mu pomogne da izađe iz vozila ali je okrivljeni samo kukao za štetom na svom vozilu, a kada je izašao iz vozila sačekao je na licu mjesta ekipu za uviđaj a nakon toga je pošao u Hitnu pomoć. Naveo je da je predmetnom prilikom zadobio lake tjelesne povrede, da se predmetna saobraćajna nezgoda dogodila u popodnevnim satima, da je vrijeme bilo sunčano i vidljivost odlična, te da je vozač “B” kategorije od 2000-te godne. Istakao je da je predmetnom prilikom pitao suprugu okrivljenog da li je povrijeđena i govorio je okrivljenom da se okrene svojim saputnicima koji su bili povrijeđeni, te da nije tačno da je govorio da je prošao kroz crveno svijetlo i da se izvinjavao. Nije se pridružio krivičnom gonjenju protiv okrivljenog i nije postavio odštetni zahtjev.</span>
</p>
<p class="p4"></p>
<p class="p4">
<span>Svjedok L.D.je u svom iskazu naveo da se predmetnog dana svojim vozilom kretao u koloni vozila iz pravca Zagoriča ka Murtovini. Pojasnio je da se na semaforu za njegovu kolonu vozila upalilo zeleno svijetlo, nakon čega su krenuli i nakon nekoliko sekundi začuo je udar tj. došlo je do nezgode, nakon čega je izašao iz vozila da pomogne momku koji je bio u vozilu “Opel”. Istakao je da se džip, koji je učestvovao u predmetnoj saobraćajnoj nezgodi, kretao iz pravca grada prema Zlatici, a vozilo “Opel” iz pravca Maslina prema gradu na osnovu čega je zaključio da je njemu i vozaču vozila “Opel” bilo upaljeno zeleno svijetlo. Dodao je da radi u taksi službi i da nije davao bilo kakvu izjavu policiji da je predmetnom prilikom vozio biciklo.</span>
</p>
<p class="p4"></p>
<p class="p4">
<span>Svjedok R.V. je u svom iskazu naveo da se predmetnog dana kretao svojim vozilom marke “Mercedes” iz pravca Podgorice ka Kolašinu, brzinom od oko 40 km/h, a neposredno ispred njega, na bezbjednoj udaljenosti, kretalo se vozilo džip bijele boje. Pojasnio je da se, od dvije trake koje postoje za pravac Podgorica-Kolašin, kretao desnom trakom gledajući za svoj pravac kretanja, a kada su došli na raskrsnicu kod benzinske pumpe na izlazu prema Zlatici, za njihov smjer kretanja je bilo upaljeno zeleno svijetlo, tako da je vozilo džip koje je pomenuo, i on za njim, kao i čitava kolona vozila koja je bila ispred vozila džip i iza njegovog vozila, ulazila u raskrsnicu, a isto to su činila i vozila iz suprotnog smjera kojima je takođe bio dozvoljen prolaz, dok je za vozila koja su im dolazila sa sporednih tj. iz lijevih i desnih poprečnih ulica moralo biti zabranjeno kretanje tj. moralo je biti upaljeno crveno svijetlo na semaforu. Istakao je da kada je vozilo džip bijele boje bilo na skoro sredini raskrsnice, vozilo marke “Opel”, sivo-plave boje, je ušlo u raskrsnicu sa njihove desne strane i lučno ulazilo ulijevo u pravcu prema Podgorici. Tom prilikom je kočio i vidio je da je došlo do kontakta prednjih djelova vozila džip i “Opel”, ali više njihovim lijevim stranama, nakon čega je zaustavio svoje vozilo i izašao iz  njega i zapazio ženu u vozilu džip tek nakon što je vozač vozila “Opel” otvorio suvozačeva vrata vozila džip i čuo je kako je vozač vozila “Opel” govorio da je on kriv i da je prošao kroz crveno svijetlo, te da je isti bio u klečećem položaju po otvaranju vrata. Naveo je da je toj ženi iz džipa bilo loše, da se ista onesvijestila, a da ga je vozač vozila džip zamolio da pripazi na djevojčicu koja se nalazila u džipu dok  joj ne dođu roditelji, a šta je on i učinio i kasnije ga je čovjek koji je preuzeo tu djevojčicu pozvao da mu se zahvali. Dodao je da je neko pomogao i ženi iz vozila džip i odvezao je u pravcu bolnice, kao i da vozilo “Opel” nije imalo tablica, te da se sve odigralo po danu, oko 16,00 časova, i da je vidljivost bila normalna. Takođe je dodao da je jedino vozilo “Opel”, iz kolone vozila koja se kretala u smjeru vozila “Opel”, ušlo u predmetnu raskrsnicu i započelo radnju skretanja ulijevo, dok su ostala vozila iza njega čekala na semaforu da im se svjetlosnim znakom omogući prolaz, te da u raskrnici nije bilo nikog osim vozila između kojih je došlo do kontakta. Izjavio je da nije ostao do dolaska policije na licu mjesta, te da nikom nije rekao da je očevidac i da može da svjedoči, i bio je iznenađen što je pozvan u sud, kao i da su mu vozač džipa i čovjek kojem je predao djevojčicu tražili broj telefona ukoliko im bude potreban, a vozač vozila džip ga je kontaktirao pred prethodno suđenje rekavši mu da ima suđenje povodom predmetne saobraćajne nezgode i upitao ga je da li može da svjedoči, na šta je pristao i isti su se ponovo vidjeli u zgradi suda. Dodao je da živi u Mojkovcu i da po ličnoj karti ima mjesto prebivališta u Mojkovcu gdje radi i živi sa svojom porodicom.</span>
</p>
<p class="p4"></p>
<p class="p4">
<span>Svjedok Ž.D. je u svom iskazu naveo da je u predmetnom periodu radio pri Upravi policije u ekipi za uviđaje, te da su po prijemu poziva dežurne službe izašli na lice mjesta na raskrsnici ul. I Proleterske i Nikole Tesle, gdje su zatekli dva vozila i to džip bijele boje i “Opel Vectru” tamno ljubičaste boje. Tom prilikom su evidentirali tragove predmetne saobraćajne nezgode, oštećenja na vozilima, utvrdili i konstatovali položaj vozila, sačinili skicu lica mjesta, uzeli izjave od učesnika saobraćajne nezgode i krv na analizu, i sve što su zatekli na licu mjesta su konstatovali u skici i na zapisniku. Izjavio je da je upoznat sa time da je postojao svjedok koji je dolazio iz pravca Zagoriča tj. kontra u odnosu na ostale učesnike  i koji svjedok je posvjedočio o svijetlu na kojem je on prošao i po osnovu čijeg iskaza bi se mogao izvještačiti eventualni prolazak kroz crveno svijetlo nekog od ostalih učesnika ali se nije mogao sjetiti imena tog svjedoka s tim što je znao da se radilo o mlađem momku koji je sačekao policiju i koji se sam prijavio kao svjedok, te da drugih svjedoka osim tog momka nije bilo jer da je neko od učesnika prijavio još neko lice kao eventualnog očevidca predmetne nezgode to bi bilo upisano u zapisniku i to bi lice bilo pozvano da posvjedoči o tome šta je vidio.</span>
</p>
<p class="p4"></p>
<p class="p4">
<span>Svjedok G.D. je u svom iskazu naveo da je predmetne prilike bio dio ekipe za uviđaje UP PJ Podgorica i to kao drugi pratilac, te da je njegov posao bio obezbjeđenje lica mjesta obzirom na njegovo manje radno iskustvo dok su njegove kolege vršile uviđaj, uzimali izjave i obavljali ostale radnje. Pojasnio je da su po pozivu dežurne službe izašli na lice mjesta i to povodom nezgode na raskrsnici ul. I Proleterske i Nikole Tesle, gdje je primijetio veći broj građana, učesnike nezgode i njihova vozila, te da je tu bio i prisutan svjedok predmetne saobraćajne nezgode, i nije se mogao sjetiti da li je pored svjedoka koje je pomenuo bio i neki drugi svjedok dodajući da mu se niko po tom pitanju nije obraćao.</span>
</p>
<p class="p4"></p>
<p class="p4">
<span>Svjedok Š.J.je u svom iskazu naveo da je predmetnog dana sa kolegama, a nakon što su obaviješteni od strane dežurne službe o saobraćajnoj nezgodi sa povrijeđenim licima, izašao na lice mjesta na Zlatici, na raskrsnici ul. I Proleterske, Nikole Tesle i Franca Rozmana, te da su na licu mjesta zatekli vozila u raskrsnici i veći broj civila, nakon čega su pristupili vršenju uviđaja. Kada je vidio da je vozilo K.M. neregistrovano obavijestio je tužioca i insistirao je na vanrednom tehničkom pregledu oba vozila, a što je i učinjeno. Naveo je da je K. odmah po njihovom dolasku zbog povreda prebačen u Urgentni blok, te da je, zbog tvrdnji oba učesnika da su prošli kroz zeleno svijetlo, provjeravao u obližnjim objektima tj. benzinskoj pumpi, auto servisu i gvožđari da li postoji video nadzor pa je utvrdio da u benzinskoj pumpi i gvožđari postoji video nadzor ali isiti nije bio usmjeren na predmetnu raskrsnicu već isključivo na te objekte. Istakao je da je postojao i jedan svjedok ali da od njega nije uzimao izjavu te da je prilikom vršenja uviđaja jedan čovjek, koji se predstavio kao prijatelj M.R., vršio pritisak na njegovog mlađeg kolegu G. i prijetio mu sa nekim K. koji je tada bio jedan od njihovih načelnika, a koje lice je nakon toga udaljio sa lica mjesta. Izjavio je da su nakon izvršenog uviđaja pošli u Urgentni blok, da je izvršeno alkotestiranje i da je kod M utvrđena izvjesna količina alkohola u krvi, a u Urgentnom bloku su uzeli podatke i izjave od povrijeđenih tj. od M.N. i K.M. Pojasnio je da je lice koje se prijavilo kao svjedok bilo mlađe lice i da mu se okrivljeni nije obraćao sa zahtjevom da konstatuje lice koje je on naveo kao svjedoka predmetne saobraćajne nezgode, s tim što je naveo da lica koja se prijave kao svjedoci i koja kažu da poznaju nekog od učesnika, ne evidentiraju kao svjedoke, te sve da je okrivljeni i prijavio neko lice kao svjedoka to bi konstatovali u okviru izjave okrivljenog. Istakao je da se, osim mlađeg lica koje je pomenuo, niko drugi nije javio kao svjedok pa ni ono lice koje je vršilo pritisak na njih već im je to lice, dok su mjerili tragove kočenja, govorilo da to nisu tragovi kočenja i prijetio im je načelnikom K. Dodao je da ni jednom nije rekao da je lice koje je vršilo pritisak na njih i koje je se pojavilo kao svjedok u sudu, prijatelj M. već je samo rekao da mu se to lice predstavilo kao prijatelj okrivljenog M., i nije se mogao sjetiti da li je i M. prigovarao njihovom mjerenju tragova kočenja i istakao je da su ti tragovi evidentirani ne samo u skici lica mjesta već i na fotografijama koje postoje kod njih u policiji. </span>
</p>
<p class="p4"></p>
<p class="p4">
<span>Iz uviđajne dokumentacije-zapisnika o uviđaju UP PJ Podgorica br.2863/2011 od 25.10.2011 godine, te fotodokumentacije i skice lica mjesta predmetne saobraćajne nezgode, proizilazi da se dana 19.10.2011 godine, oko 16,30 časova, dogodila saobraćajna nezgoda u kojoj su učestvovali putničko motorno vozilo marke “Opel Vectra” bez reg. oznaka, kojim je upravljao K.M., i putničko motorno vozilo marke “Toyota” reg. oznaka PG DJ ..., kojim je upravljao M.R., te da se u vozilu marke “Toyota” u  svojstvu putnika nalazila M.N., kao i da je konstatovano prisustvo svjedoka L.D., od oca D., sa jmbg …, te da su uviđaj predmetne saobraćajne nezgode izvršili službenici PJ Podgorica Š.J., Ž.D. i G.D. Lice mjesta predmetne saobraćajne nezgode je na raskrsnici ulica I Proleterske sa ulicom Franca Rozmana i ulicom Nikole Tesle, te da je kolovozni zastor ulice I Proleterske asfaltni, oivičen zemljanom površinom, podijeljen na dvije kolovozne trake od kojih je desna, do raskrsnice sa ulicom Franca Rozmana i ulicom Nikole Tesle, uzdužnim punim linijama podijeljena na po četiri saobraćajne trake, dok su lijeve, do raskrsnice sa ulicom Franca Rozmana i ulicom Nikole Tesle, uzdužnim isprekidanim linijama podijeljene na po dvije saobraćajne trake, a kolovozni zastor ulice Franca Rozmana je asfaltni, oivičen betonskom površinom i uzdužnom punom linijom podijeljen na dvije kolovozne trake od kojih je desna, gledano iz pravca ulice Orijenske, uzdužnom punom linijom podijeljena na dvije saobraćajne trake, a kolovozni zastor ulice Nikole Tesle je asfaltni, oivičen zemljanom površinom i uzdužnom punom linijom podijeljen na dvije kolovozne trake od kojih je desna, gledano iz pravca ulice Iva Andrića, uzdužnim punim linijama podijeljena na tri soabraćajne trake, te da je navedena raskrsnica regulisana semaforima koji su u vrijeme izlaska ekipe za uviđaj ispravno funkcionisali. Iz uviđajne dokumentacije takođe proizilazi da je vozilo “Toyota” PG DJ ... zatečeno u raskrsnici i nivou srednje lijeve, desne kolovozne trake, ulice I Proleterske, iskošeno u lijevu stranu i prednjim dijelom okrenuto u pravcu ulice Branka Ćopića gledano iz pravca Bulevara Ivana Crnojevića, sa oštećenjima na prednjim i zadnjim vratima, lijevoj bankini i prednjem i lijevom blatobranu, dok je vozilo “Opel Vectra” zatečeno na desnoj strani raskrsnice, iskošeno u desnu stranu, prednjim dijelom okrenuto u pravcu ulice Orijenske gledano iz pravca ulice Iva Andrića, sa oštećenjima na prednjem braniku, poklopcu motora, maski, prednjem lijevom blatobranu i lijevom faru sa pokazivačem pravca, dok saputnik u vozilu PG DJ ... nije zatečen na licu mjesta jer je ista transportovana u Urgentni blok radi ukazivanja medicinske pomoći, a vozač vozila “Opel Vectra” K.M. je nakon dolaska ekipe za uviđaj transportovan u Urgentni blok radi ukazivanja medicinske pomoći. Od materijalnih tragova na licu mjesta su zatečeni trag kočenja vozila “Toyota” PGDJ…, slamanje traga kočenja točkova vozila “Toyota” PGDJ…, zanošenje zadnjeg desnog točka vozila “Toyota” PGDJ…, zanošenje zadnjeg desnog točka vozila “Opel Vectra” i trag stakla rasut po kolovozu.</span>
</p>
<p class="p4"></p>
<p class="p4">
<span>U svom nalazu i mišljenju od 08.02.2012 godine stalni sudski vještak saobraćajne struke mr Vučeljić Đorđije je utvrdio da se vozilo marke “Toyota Runner TD” reg. oznaka PG DJ ... kretalo ul. I Proleterske, iz pravca Bul. Ivana Crnojevića u pravcu B. Ćopića, a vozilo marke “Opel Vectra”, bez reg. oznaka, kretalo ul. Franca Rozmana, iz pravca ul. Orjenske u pravcu ul. Nikole Tesle, sa namjerom vozača vozila “Opel Vectra” da na predmetnoj raskrsnici skrene lijevo u ul. I Proleterske i nastavi kretanje u pravcu Bul. Ivana Crnojevića, te da je, a na osnovu materijanih tragova na kolovozu, smjerova kretanja vozila i njihovih zatečenih pozicija, došlo do kontakta vozila i to, gledano po uzdužnoj osi Bul. I Proleterske – na oko 14,50 (m) poslije NT, gledano u smjeru kretanja vozila “Toyota Runner TD” PG DJ ..., a po poprečnoj osi Bul. I Proleterske – na mjestu “slamanja” tragova kočenja vozila “Toyota Runner TD” PG DJ ..., tj. na oko 7,00-8,50 (m) lijevo od produžetka desne ivice kolovoza, gledano u smjeru kretanja vozila “Toyota Runner TD” PG DJ ..., i isti kontakt je ostvaren udarom (naletom) prednjeg lijevog dijela vozila “Toyota Runner TD” PG DJ ... u bočni lijevi dio vozila “Opel Vectra” bez reg. oznaka, koje vozilo “Opel Vectra” je ušlo sa desne strane vozilu “Toyota Runner TD” PG DJ ..., nakon čega su oba vozila horizontalno rotirala ulijevo za smjerove kretanja oba vozila, a zatim su se zaustavila u zatečenim pozicijama. Vještak je takođe našao da je brzina vozila “Toyota Runner TD” PG DJ ..., a na osnovu materijalnih tragova, evidentiranih deformacija i zatečene pozicije, nepsredno prije aktiviranja radne kočnice iznosila oko 68,00 km/h, dok se vozilo “Opel Vectra” bez reg. oznaka, a na osnovu materijalnih tragova, evidentiranih oštećenja i zaustavljene pozicije, neposredno prije kontakta, kretalo brzinom od oko 17,50 km/h, a zaustavni put vozila “Toyota Runner TD” PG DJ ... pri posjedovanoj brzini bi iznosio oko 41,27 m, a isti je aktivirao radnu kočnicu kada je od mjesta kontakta bio udaljen oko 33,52 m, zbog čega isti nije imao vremensko-prostornih uslova da pri posjedovanoj brzini zaustavi vozilo prije mjesta kontakta jer mu je zaustavni put duži od rastojanja sa kojeg aktivirao radnu kočnicu i isti bi, da se kretao brzinom od oko 58,11 km/h a posebno da se kretao brzinom ograničenja za gradske uslove saobraćaja koja iznosi 50,00 km/h, uspio da kočenjem zaustavi svoje vozilo prije mjesta kontakta sa rastojanja od 33,52 m. Takođe, vještak je utvrdio, a na osnovu zapisnika o uviđaju, da je u vrijeme saobraćajne nezgode semafor funkcionisao, i da je, a na osnovu tehničko-tehnoloških zavisnosti rada semafora i materijalnih tragova nezgode o  dovedenih u vezu sa izjavama vozača vozila “Opel Vectra” i svjedoka, koji su se kretali istim pravcem a u suprotnom smjeru, dao isključivo saobraćjno tehničku a ne pravnu analizu predmetne saobraćajne nezgode, na osnovu koje je utvrdio da je za smjer kretanja vozila “Toyota Runner TD” PG DJ ... na semaforu moralo biti upaljeno crveno svijetlo i to vremenski oko 3,0 s prije aktiviranja radne kočnice, a da se obrnuta situacija tj. situacija da je crveno svijetlo bilo upaljeno vozaču vozila “Opel Vectra”, ne bi mogla dovesti u vezu sa materijanim tragovima, smjerovima i brzinama kretanja vozila jer ako bi navodno vozilo “Opel Vectra” prošlo kroz crveno svijetlo, što znači da bi za bočne smjerove bilo upaljeno zeleno svijetlo, vozilo “Opel Vectra” bi od zaustavne linije do mjesta kontakta prešlo rastojanje od 17,00 m za vrijeme od oko 3,50 s, dok bi za to vrijeme vozilo “Toyota Runner TD” PG DJ ... bilo udaljeno od mjesta kontakta od oko 66,57 m i to rastojanje bi bilo duže od utvrđenog zaustavnog puta za 25,30 m i tada bi vozač vozila “Toyota Runner TD” PG DJ imao vremensko-prostornih uslova da zaustavi vozilo prije mjesta kontakta bez obzira na boju svijetla na semaforu, a takođe da je vozač vozila “Opel Vectra” navodno ušao u raskrsnicu kroz crveno svijetlo, u tom slučaju bi od desne ivice kolovoza I Proleterske do mjesta kontakta prešao rastojanje od oko 7-8,00 m za vrijeme od oko 1,54 s i zaustavni put bi iznosio 7,00 m, što znači da bi, u tom slučaju, imao vremensko-prostornih uslova da zaustavi vozilo prije mjesta kontakta, a posebno sa utvrđene udaljenosti od 17,00 m od zaustavne linije, čime bi kontakt bio izbjegnut bez obzira da li bi vozač vozila “Toyota Runner TD” PG DJ ... aktivirao kočnicu ili ne, pa se opisana saobraćajna situacija sa opcijom da je vozač vozila “Opel Vectra” ušao u raskrsnicu na crveno svijetlo, ne može dovesti u vezu sa materijalnim tragovima, brzinama oba vozila, oštećenjima na vozilima i zaustavljenim pozicijama vozila poslije kontakta. U konačnom vještak je u svom mišljenju naveo da je opasna situacija pretvorena u saobraćajnu nezgodu, nastala na način što je vozač vozila “Toyota Runner TD” PG DJ ... ušao u raskrsnicu kada je za njegov smjer kretanja na semaforu bilo upaljeno crveno svijetlo, pri čemu je do zaustavne linije do mjesta kontakta prešao rastojanje od oko 16,00 m od kojih je 14,50 m prešao pod kočnicom, za koje vrijeme je za vozilo “Opel Vectra” bilo upaljeno zeleno svijetlo, tako da je vozilo “Toyota Runner TD” PG DJ ... ušlo u putanju kretanja vozila “Opel Vectra”, te da je takav način upravljanja vozilom od strane vozača vozila “Toyota Runner TD” PG DJ ... posljedica greške u upravljanju u dijelu nepoštovanja propisa pri prolasku kroz raskrsnicu regulisanu svjetlosnom saobraćajnom signalizacijom i predstavlja osnovni i jedini uzrok nastanka nezgode. Takođe je vještak u svom mišljenju naveo da navodnim ulaskom u raskrsnicu vozača vozila “Opel Vectra” na crveno svijetlo, od desne ivice kolovoza I Proleterske do mjesta kontakta isti bi prešao rastojanje od oko 7-8,00 m za vrijeme od oko 1,54 s, a zaustavni put bi iznosio 7,00 m, što znači da bi imao vremensko-prostornih uslova da zaustavi svoje vozilo prije mjesta kontakta, a posebno na udaljenosti od 17,00 m od zaustavne linije, čime bi kontakt bio izbjegnut, bez obzira da li bi vozač vozila “Toyota Runner TD” PG DJ ... aktivirao kočnicu ili ne, pa sa tih razloga na strani vozača vozila “Opel Vectra” nema doprinosa koji bi bio u uzročnoj vezi sa nastankom nezgode.</span>
</p>
<p class="p4">
<span>U svom neposrednom izjašnjenju na glavnom pretresu stalni sudski vještak saobraćajne struke mr Đorđije Vučeljić je u cjelosti ostao pri svom nalazu i mišljenju od 08.02.2012 godine, a na posebno pitanje okrivljenog da li je praksa da se mišljenje i odluka o nečijoj sudbini donosi na osnovu neprisustva na licu mjesta već po osnovu nečijeg izvještaja koji je pod znakom pitanja, vještak je izjavio da vještak saobraćajne struke izlazi na lice mjesta, ili po pozivu Tužilaštva ili po pozivu Suda, a da u konkretnom slučaju nije bio pozvan pa iz tog razloga nije prisustvovao uviđaju, te da se redovno ispušta poziv vještaku ukoliko nema smrtno stradalih, izuzetno teško povrijeđenih u saobraćajnoj nezgodi ili znatne materijalne štete, u kojem slučaju rukovodilac uviđaja tj. sud ili tužilaštvo poziva vještaka saobraćajne struke. Pojasnio je da je svoj nalaz i mišljenje dao na osnovu spisa predmeta kome su priloženi skica lica mjesta i izvještaj o vanrednom tehničkom pregledu oba vozila, navodeći da je Tužilaštvo prije toga saslušalo učesnike i svjedoke a što je njemu u nedostatku plana signalizacije za navedenu raskrsnicu u saobraćajno-tehničkom, a ne u pravnom smislu, bio osnov za stručni komentar rada raskrsnice, pa je s toga doveo u vezu izjavu svjedoka i učesnika koji su se kretali istim pravcem ali u suprotnim smjerovima i to je  matematičkim putem doveo u vezu sa materijanim tragovima koji su evidentirani u uviđajnoj dokumentaciji. Naveo je da je brzina kretanja oba vozila izračunata na osnovu materijalnih tragova i evidentiranih oštećenja kao i zatečenih položaja vozila poslije kontakta, te da je brzina vozila “Toyota” izračunata primijenjenom metodologijom koja je sadržana u nalazu i to na osnovu materijanih tragova tj. tragova kočenja u dužini od 16,6 m i oštećenja koja su evidentirana u zapisniku o uviđaju a navedena su na strani 5. nalaza i mišljenja, dok je metodološkim postupkom dobio brzinu od 68 km/h, koja može biti korigovana sa plus ili minus 10% , obzirom na primijenjenu formulu koja dozvoljava tu korekciju. Nakon izvršenog uvida u fotodokumentaciju predmetne saobraćajne nezgode vještak je izjavio da ista u potpunosti korespondira sa skicom lica mjesta i oštećenjima evidentiranim u zapisniku o uviđaju, ali se na osnovu te fotodokumentacije nije mogao izjasniti na mjerne vrijednosti tragova koje se uzimaju direktno ili na licu mjesta pantljikom ili mjernom trakom, ističući da ta njegova nemogućnost provjere tih mjera na osnovu fotodokumentacije ne dovodi u pitanje valjanost uviđajne dokumentacije. Dodao je da se ekipa za uviđaj mora izjasniti o vremenu nastanka nezgode u vremenskom intervalu manjem od 60 sekundi u odnosu na vrijeme nastanka nezgode iz razloga što je maksimalni interval jednog od svjetala crvenog ili zelenog ispod 60 sekundi, te da se na osnovu tako utvrđenog vremena od nadležnog Sekretarijata za saobraćaj službenim putem zahtijevaju plan rada semafora i dispozicija svijetala za taj dan.  </span>
</p>
<p class="p4"></p>
<p class="p4">
<span>Ovako dat nalaz i mišljenje vještaka saobraćajne struke, kao i njegovo pojašnjenje na glavnom pretresu, Sud je u potpunosti prihvatio, obzirom da je vještak na vrlo jasan, stručan i precizan način objasnio dinamiku i tok predmetne saobraćajne nezgode.</span>
</p>
<p class="p4"></p>
<p class="p4">
<span>U svom nalazu i mišljenju od 19.01.2012 godine stalni sudski vještak medicinske struke prof. dr Dragana Čukić je utvrdila da je K.M. u predmetnom događaju zadobio povrede i to nagnječenje u predjelu lijevog ramena i oguljotinu u predjelu desnog koljena, koje povrede se u vrijeme nanošenja, pojedinačno i zbirno, kvalifikuju kao laka tjelesna povreda i iste su nastale djelovanjem tupine mehaničkog oruđa, vjerovatno dok se K.M. nalazio u svojstvu vozača vozila, kada je došlo do sudara sa drugim vozilom. Takođe, vještak je našla da je i M.N. u predmetnom događaju zadobila povrede u vidu nagnječenja sa krvnim podlivom poglavine u desnom tjemenom predjelu i nagnječenje u desnom jagodičnom predjelu, koje povrede se u vrijeme nanošenja, pojedinačno i zbirno, kvalifikuju kao laka tjelesna povreda i iste su nastale djelovanjem tupine mehaničkog oruđa, vjerovatno dok se M.N. nalazila u svojstvu putnika u vozilu, kada je došlo do sudara sa drugim vozilom.</span>
</p>
<p class="p4"></p>
<p class="p4">
<span>Sud je u potpunosti prihvatio nalaz i mišljenje stalnog sudskog vještaka medicinske struke, cijeneći isti kao stručan, jasan, precizan i u svemu dat u skladu sa pravilima struke.</span>
</p>
<p class="p4"></p>
<p class="p4">
<span>Na osnovu naprijed izloženog, Sud je na nesumnjiv način utvrdio da je okrivljeni M.R.  dana 19.10.2011 godine, oko 16,30 časova, u Podgorici, na raskrsnici ulica I Proleterske i Nikole Tesle, ne pridržavajući se saobraćajnih propisa iz čl.168 st.3 ZOBS-a na putevima, ugrozio saobraćaj i doveo u opasnost život i tijelo ljudi na način što se upravljajući putničkim vozilom marke “Toyota Runner TD” reg. oznake PG DJ … iz pravca ul. Ivana Crnojevića, u pravcu ul. Branka Ćopića, nije pridržavao zabrane izražene pomoću svjetlosne signalizacije, već je ušao u raskrsnicu kada mu je na semaforu bilo upaljeno crveno svjetlo, kojom prilikom nije propustio vozilo marke “Opel Vectra”, bez registarskih oznaka, kojim je, ulicom Franca Rozmana upravljao oštećeni K.M., usljed čega je došlo do sudara prednjeg dijela vozila i lijevog bočnog dijela vozila marke “Opel Vectra”, kojom prilikom su oštećeni K.M. i M.N. zadobili lake tjelesne povrede i to K.M. u vidu nagnječenja u predjelu lijevog ramena i oguljotine u predjelu desnog koljena, a M.N. u vidu nagnječenja sa krvnim podlivom poglavine u desnom jagodičnom predjelu, čime su se u takvim radnjama okrivljenog stekli svi bitni, objektivni i subjektivni elementi bića krivičnog djela ugrožavanje javnog saobraćaja iz čl.339 st.1 Krivičnog zakonika. </span>
</p>
<p class="p4"></p>
<p class="p4">
<span>Dakle, kritičnom prilikom okrivljeni se nije pridržavao saobraćajnog propisa iz čl.168 st.3 ZOBS-a na putevima koji ga je obavezivao da se pridržava ograničenja, zabrana i obaveza izraženih pomoću postavljenih saobraćajnih znakova, pa samim tim da se pridržava i zabrane izražene svjetlosnom saobraćajnom signalizacijom, pri čemu je bio svjestan da ovakvom nepropisnom vožnjom može ugroziti saobraćaj i dovesti u opasnost život i tijelo ljudi, pa je na to pristao, i na taj način sebe doveo u situaciju da se nije pridržavao zabrane izražene pomoću sjetlosne signalizacije već je ušao u raskrsnicu kada mu je na semaforu bilo upaljeno crveno svijetlo, kojom prilikom nije propustio vozilo marke “Opel Vectra” bez reg. oznaka, kojim je, ulicom Franca Rozmana, upravljao oštećeni K.M., usljed čega je došlo do sudara vozila marke “Toyota” i vozila marke “Opel Vectra” i tjelesnog povređivanja oštećenih K.M.a i M.N.. Pri izvršenju djela okrivljeni je postupao sa eventualnim umišljajem.</span>
</p>
<p class="p4"></p>
<p class="p4">
<span>Prednje je utvrđeno iz nalaza i mišljenja stalnog sudskog vještaka saobraćajne struke i njegovog pojašnjenja sa glavnog pretresa, koji je Sud u potpunosti prihavtio cijeneći ga kao jasan, stručan i precizan, i koji vještak je naveo da je predmetna saobraćajna nezgoda nastala na način što je okrivljeni svojim vozilom “Toyota” ušao u raskrsnicu kada je za njegov smjer kretanja na semaforu bilo upaljeno crveno svijetlo, a za koje vrijeme je oštećenom K.M.u, koji je upravljao vozilom marke “Opel Vectra”, bilo upaljeno zeleno svijetlo, pa je okrivljeni svojim vozilom “Toyota” ušao u putanju kretanja vozila “Opel Vectra” oštećenog K.M., te da takav način upravljanja vozilom od strane okrivljenog predstavlja osnovni i jedini uzrok nastanka predmetne saobraćajne nezgode, a da na strani oštećenog K.M. nema doprinosa koji bi bio u uzročnoj vezi sa nastankom saobraćajne nezgode. Takođe, naprijed navedeno je utvrđeno i iz iskaza svjedoka-oštećenog K.M., koji je naveo da se na predmentoj raskrsnici najprije zaustavio jer je bilo upaljeno crveno svijetlo za njegov smjer kretanja, a nakon što su krenula vozila iz njemu suprotnog smjera i vozila pored njega to je onda i on započeo radnju skretanja ulijevo kada ga je na pola raskrsnice udario okrivljeni, kao i iz iskaza svjedoka L.D. koji je naveo da se predmetnom prilikom nalazio na predmetnoj raskrsnici u koloni nasuprot oštećenog K.M., i isti je, a nakon što se upalilo zeleno svijetlo za njegovu kolonu a samim tim i za smjer kretanja oštećenog K.M., krenuo i nakon nekoliko sekundi začuo udar, a koji iskazi su u potpunosti saglasni sa nalazom i mišljenjem vještaka saobraćajne struke. Da su oštećeni K.M. i M.N. u predmetnoj saobraćajnoj nezgodi zadobili navedene tjelesne povrede Sud je utvrdio iz nalaza i mišljenja stalnog sudskog vještaka medicinske struke, koja je na jasan, stručan i precizan način utvrdila vrstu, težinu i mehanizam nanošenja navedenih tjelesnih povreda, i koji nalaz i i mišljenje je Sud u potpunosti prihvatio.</span>
</p>
<p class="p4"></p>
<p class="p4">
<span>Odbranu okrivljenog koji je naveo da je kritičnom prilikom, dolaskom na predmetnu raskrsnicu, za njegov smjer kretanja bilo upaljeno zeleno svijetlo pa je bez zaustavljanja, brzinom od oko 50 km/h prošao kroz raskrsnicu, kada je na nekih 10-tak metara od semafora došlo do sudara sa vozilom oštećenog K.M., te da je oštećeni, a ne on, prošao kroz crveno svijetlo i da mu je oštećeni to i sam rekao neposredno nakon sudara, Sud nije prihvatio i cijenio je kao sračunatu sa ciljem izbjegavanja krivice a samim tim i irelevantnu u konkretnoj krivično-pravnoj stvari obzirom da je ista opovrgnuta nalazom i mišljenjem vještaka saobraćajne struke i njegovima pojašnjenjem sa glavnog pretresa, kojima ju Sud poklonio svoju punu vjeru i koji je naveo da je osnovni i jedini uzrok nastanka predmetne saobraćajne nezgode način upravljanja vozilom od strane okrivljenog, koji je ušao u raskrsnicu kada je za njegov smjer kretanja na semaforu bilo upaljeno crveno svijetlo, dok na strani oštećenog K.M. nije našao doprinosa u vezi sa nastankom predmetne saobraćajne nezgode i naveo je, a na osnovu prostorno-vremenske analize urađene prema materijalnim tragovima, brzinama oba vozila, oštećenjima na vozilima i zaustavljenim pozicijama vozila poslije kontakta, da je oštećeni K.M. svojim vozilom marke “Opel Vectra” predmetnom prilikom prošao kroz zeleno svijetlo.</span>
</p>
<p class="p4">
<span>Takođe, Sud je cijenio i navode odbrane okrivljenog da je ekipa za uviđaje pogrešno izmjerila tragove kočenja njegovog vozila i istu nije prihavtio, cijeneći je kao sračunatu sa ciljem izbjegavanje krivice a samim tim i irelevantnu u konkretnoj krivično-pravnoj stvari, obzirom da je vještak u svom pojašnjenju na glavnom pretresu, koje je Sud u potpunosti prihvatio, a nakon što je izvršio uvid u fotodokumentaciju predmetne saobraćajne nezgode, izjavio da ista u potpunosti korespondira sa skicom lica mjesta i oštećenjima evidentiranim u zapisniku o uviđaju, s tim što se na osnovu fotodokumentacije nije mogao izjasniti u pogledu mjernih vrijednosti tragova, ali je naveo da ne dovodi u pitanje valjanost uviđajne dokumentacije. Ovakvom stavu suda ide u prilog i to da su predmetni tragovi kočenja uzeti od strane ekipe za uviđaje tj. službenika UP PJ Podgorica Ž.D., G.D. i Š.J. za koje je Sud, a nakon što ih je saslušao u svojstvu svjedoka na okolnosti vršenja uviđaja predmetne saobraćajne nezgode, utvrdio da su isti stručno i u skaldu sa svim propisima izvršili uviđaj predmetne saobraćajne nezgode, a samim tim stručno i u skladu sa propisima izmjerili tragove kočenja vozila okrivljenog, čije iskaze je Sud u cjelosti kao istinite, jasne i medjusobno saglasne prihvatio.</span>
</p>
<p class="p4"></p>
<p class="p4">
<span>Iskaz svjedoka R.V., koji je naveo da se kretao iza okrivljenog i da je dolaskom na predmetnu raskrsnicu za njegov smjer kretanja, a samim tim i smjer kretanja okrivljenog, bilo upaljeno zeleno svijetlo, pa su nastavili kretanje kroz raskrsnicu kada je došlo do kontakta vozila okrivljenog i oštećenog, Sud je cijenio kao sračunat sa ciljem izbjegavanja krivice okrivljenog, jer je ovaj svjedok, po mišljenju Ovog suda, iz očigledno prijateljskih odnosa sa okrivljenim, svjedočio u korist okrivljenog, obzirom da je njegov iskaz u suprotnosti sa nalazom i mišljenjem vještaka saobraćajne struke kojem je Sud poklonio svoju punu vjeru, kao i iskazima svjedoka-oštećenog K.M.a i svjedoka L.D. koji iskazi su u potpunosti saglasni sa nalazom i mišljenjem vještaka. Takođe, iskaz ovog svjedoka je u suprotnosti i sa odbranom samog okrivljenog iz razloga što je ovaj svjedok naveo da se kretao neposredno iza okrivljenog a da je ispred okrivljenog bila kolona vozila, dok je okrivljeni u svojoj odbrani naveo da je bio prvi u toj istoj koloni vozila, a takođe imajući u vidu i činjenicu da ovaj svjedok nije evidentiran u zapisniku o uviđaju kao očevidac, kao i da su službenici UP PJ Podgorica koji su vršili uviđaj predmetne saobraćajne nezgode naveli da se niko, osim L.D., nije prijavio kao očevidac predmetne saobraćajne nezgode, te sve i da se bilo ko drugi prijavio kao svjedok ili da je neko od učesnika nezgode prijavio neko lice kao svjedoka, oni bi to zapisnički konstatovali, a takođe imajući u vidu i iskaz svjedoka Š.J. koji je naveo da im se prilikom vršenja uviđaja R.V. predstavio kao prijatelj okrivljenog.</span>
</p>
<p class="p4"></p>
<p class="p4">
<span>Takođe, iskaz svjedoka-oštećene M.N., koja je navela da je okrivljeni predmetnom prilikom na predmetnoj raskrsnici prošao kroz zeleno svijetlo nakon čega je došlo do udara, te da joj je oštećeni K.M. neposredno nakon udara prišao i rekao joj da je kriv jer je prošao kroz crveno svijetlo, Sud nije prihvatio i isti je cijenio kao sračunat sa ciljem izbjegavanja krivice okrivljenog  iz razloga što je iskaz ovog svjedoka u potpunosti suprotan sa nalazom i mišljenjem vještaka saobraćajne struke, koji je Sud u potpunosti prihvatio, kao i sa iskazom svjedoka-oštećenog K.M. i svjedoka L.D. koji su saglasni sa nalazom i mišljenjem vještaka saobraćajne struke, a pri tom imajući u vidu i činjenicu da je ovoj svjedokinji okrivljeni suprug, pa je ista svjedočila u korist okrivljenog i po mišljenju ovog Suda nije objektivno prikazala tok predmetne saobraćajne nezgode.</span>
</p>
<p class="p4"></p>
<p class="p4">
<span>Odlučujući o krivičnoj sankciji Sud je najprije, a u smislu čl.42 Krivičnog zakonika, cijenio sve okolnosti koje utiču da kazna bude manja ili veća, pa je Sud od olakšavajućih okolnosti na strani okrivljenog cijenio njegove lične i porodične prilike tj. da je oženjen, otac dvoje djece, zatim njegovu raniju neosuđivanost što ukazuje da se radi o osobi neporočnog vladanja koja nije sklona vršenju krivičnih djela, kao i okolnost da se oštećeni nijesu pridružili krivičnom gonjenju, dok otežavajućih okolnosti nije bilo, pa je Sud okrivljenom najprije utvrdio kaznu zatvora u trajanju od 30 (trideset) dana, a zatim je, nalazeći da nije neophodno da okrivljeni ovu kaznu i efektivno izdržava, primjenom čl.53 i 54 Krivičnog zakonika, istu uslovio rokom provjere od 1 (jedne) godine, čime će se po nalaženju Ovog suda u dovoljnoj mjeri uticati na okrivljenog da ubuduće ne vrši krivična djela, te da će u cjelosti biti ostvarena svrha izricanja uslovne osude iz čl.52 Krivičnog zakonika, a u okviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p class="p4"></p>
<p class="p4">
<span>Odluku o troškovima krivičnog postupka Sud je donio shodno čl.226, 227 i 229 Zakonika o krivičnom postupku, a isti se odnose na troškove nastale povodom medicinskog vještačenja u iznosu od 60,50 €, troškove nastale povodom saobraćajnog vještačenja u iznosu od 126,50 €, dok je paušal u iznosu od 50,00 € odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p4"></p>
<p class="p4">
<span>Na osnovu izloženog, a shodno čl.374 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 08.05.2013 godine</span>
</p>
<p class="p3"></p>
<p class="p6">
<span>          Zapisničar,                                                                                    Sudija,</span>
</p>
<p class="p6">
<span>Valentina Vukašinović,s.r.			                         Larisa Mijušković-Stamatović,s.r.</span>
</p>
<p class="p6"></p>
<p class="p6"></p>
<p class="p6">
<span>PRAVNA POUKA : </span>
</p>
<p class="p6">
<span>Protiv ove presude može se izjaviti</span>
</p>
<p class="p6">
<span>žalba u roku od 8 (osam) dana od</span>
</p>
<p class="p6">
<span>dana prijema pismenog otpravka iste </span>
</p>
<p class="p6">
<span>Višem sudu u Podgorici,a preko ovog suda.</span>
</p>
<p class="p6"></p>
<p class="p4">
<span>                                                   ZTO: Valentina Vukašinović</span>
</p>
<p class="p7"></p>
<p class="p7"></p>


</body>
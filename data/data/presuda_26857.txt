<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 1.25in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>			</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.99/13.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.86/13. od 04. jula 2013.godine, protiv okrivljenog F. D. iz Rožaja zbog krivičnog djela teška djela protiv bezbijednosti javnog saobraćaja iz čl. 348.st.3. u vezi čl. 339.st.3. u vezi st. 1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Hajrana Kalača iz Rožaja, zakonskog zastupnika oštećenog H. O., njegovog oca Š. O.  i okrivljenog dana 30.7.2013.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p4"></p>
<p class="p2">
<span>	Okrivljeni F. D., JMB., od oca  M., i majke M., rodj. H., rodjen . godine, u Rožajama, gdje i živi, drž. CG, razumije Crnogorski jezi, a maternji jezik mu je Bosanski, pismen, završio SSS, nezapošljen, oženjen, otac četvoro maloljetne djece, siromašnog imovnog stanja, osudjivan:  presudom Vojnog suda Niš K.br.653/94. od 01.12.1994. godine zbog krivičnog djela iz čl. 169/1.KZ RS za kaznu zatvora u trajanju od 1 godine i 2 mjeseca, presudom Osnovnog suda u Rožajama K.br.187/92. od 19.4.1995. godine, zbog krivičnog djela iz čl. 143. st.1. KZ RCG na novčanu kaznu u iznosu od 100 dinara, presudom Višeg suda u Podgorici K.br.112/11. od 12.10.2012. godine, zbog krivičnog djela iz čl. 300.st.1. KZ, na kaznu zatvora u trajanju od 3 godine i 6 mjeseci.</span>
</p>
<p class="p2">
<span>					K R I V   J E</span>
</p>
<p class="p5">
<span>Što je:</span>
</p>
<p class="p2">
<span>	-dana 05. 05. 2013. godine, oko 13,30 h, u naselju Ibarac, ul. Sandžačka, Opština Rožaje, ne pridržavajući se saobraćajnih propisa svjestan da svojom radnjom može učiniti djelo ali je olako držao da do toga neće doći ili da će to moći spriječiti, ugrozio saobraćaj i doveo u opasnost živote i tijelo ljudi, na način što upravljajući u javnom saobraćaju motociklom marke «Kinroad» tip «XT – 125T – 17», bez reg. oznaka, krećući se iz pravca Centra grada u pravcu sela Halilovići, protivno odredbama čl. 17. st. 1. i st. 3. i čl. 29. st. 1. Zakona o bezbijednosti saobraćaja na putevima, nepravilnom putanjom i to vožnjom lijevom ivicom kolovoza, umjesto desnom ivicom kolovoza, nije obratio dužnu pažnju na pješaka – dijete H. O. i nije blagovremeno uočio istog koji je nakon prolaska kroz otvor kapije dvorišta sa lijeve strane kolovoza pokušao da pređe na desnu stranu ulice  Sandžačke i prednjom stranom tijela naletio na lijevu bočnu stranu motocikla usljed čega je  zadobio tešku tjelesnu povredu u vidu linearnog preloma lobanje u potiljačnom dijelu lijevo i krvarenje iz lijevog uva i lake tjelesne povrede u vidu nagnječnih povreda trupa.  </span>
</p>
<p class="p2">
<span> 	-čime je izvršio krivično djelo teška djela protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika. </span>
</p>
<p class="p5">
<span>Pa ga sud na osnovu pomenutih zakonskih propisa, primjenom čl. 4.13.16.32.36.42. Krivičnog Zakonika, čl. 226.229. i 374. Zakonika o Krivičnom Postupku</span>
</p>
<p class="p6">
<span>O S U DJ U J E</span>
</p>
<p class="p2"></p>
<p class="p2">
<span>	NA KAZNU ZATVORA u trajanju od 30 (trideset) dana.</span>
</p>
<p class="p2">
<span>	Da plati u korist budžetskih sredstava na ime troškova krivičnog postupka-paušala iznos od 192,50 eura i na ime paušala iznos od 40 eura, u roku od 15 dana po pravnosnažnosti presude.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog  Kt.br.86/13. od 04.7.2013. godine protiv okrivljenog D. F. iz Rožaja, zbog krivičnog djela teška djela protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. KZ.</span>
</p>
<p class="p2">
<span>	Na glavnom pretresu ODT iz Rožaja istakao je da je izvedenim dokazima utvrdjeno da je okrivljeni izvršio krivično djelo za koje je optužen. Predložio je da sud okrivljenog za izvršeno krivično djelo oglasi krivim i osudi ga na kaznu zatvora u trajanju od 45 dana.	</span>
</p>
<p class="p2">
<span>	Zakonski zastupnik oštećenog O. H., njegov otac O. Š. nije se pridružio krivičnom gonjenju ODT-a u odnosu na okrivljenog i nije postavio imovinsko pravni zahtjev.</span>
</p>
<p class="p2">
<span>	Okrivljeni F. D. na glavnom pretresu je izjavio da djelimično priznaje izvršenje krivičnog djela i krivicu za krivično djelo za koje je optužen. U svojoj odbrani je istakao:  </span>
</p>
<p class="p2">
<span>	Na zapisniku Kt.br.86/13. od 01.7.2013. godine  pred ODT-om u  Rožajama, da je dana 05.5.ove godine upravljao motociklom iz pravca grada u pravcu s. Ibarac, gdje živi. Dolazeći u blzini kuće R. H., motociklom se kretao lijevom stranom kolovoza koji nije asvaltiran, već se radi o makadamskom putu. Dolazeći do kapije dvorišta R., kroz otvor vrata kapije istrčalo je dijete H. O. i udarilo po lijevoj strani motocikla pored njegovog lijevog koljena. Vozio je minimalnom brzinom, te kada je dijete udarilo motocikl je zaustavio, prišao do djeteta, isto uzeo  u naručje i sa bratom Ismetom odvezao ga u bolnicu. Dijete su odvezli u Opštu bolnicu Berane, a nakon toga pošli po preporuci ljekara KBC Podgorica. Dok se nalazio na putu policija ga je pozvala telefonom tako da se vratio iz Mojkovca u Berane, gdje mu je uzeta krv na analizu, a nakon toga je došao u Rožaje u policiju, gdje mu je izvršeno alko testiranje. Sa njim je za Podgoricu išao i otac djeteta Š. Dijete je redovno posjećivao u bolnici, kao i njegove roditelje, sa kojima je ostao u dobrim odnosima. Ovo mu je teško palo, ali smatra da nije kriv za nastanak saobraćajne nezgode jer konkretnu saobraćajnu situaciju nije mogao izbjeći.</span>
</p>
<p class="p2">
<span>	Na glavnom pretresu u svemu je ponovio iskaz dat na pomenutom zapisniku.</span>
</p>
<p class="p2">
<span>	Na glavnom pretresu sud je izveo dokaze:  saslušao u svojstvu svjedoka Š. O., zakonskog zastupnika oštećenog H.,  pročitao zapisnik o uvidjaju Ktr.br.65/13. do 06.5.2013. godine, pročitao zapisnik o tehničkom pregledu Lovćen auto AD Podgorica od 06.5.2013. godine, pročitao izvještaj ljekara specijaliste JZU Opšta bolnica Berane, br. 6592. od 09.5.2013. godine, sa otpusnom listom br. 9996/255, pročitao izvještaj o kontroli prisustva alkohola u organizmu br. 0034952 od 05.5.2013. godine, po saglasnosti stranaka pročitao nalaze i mišljenja sudskih vještaka medicinske struke dr. Milorada Magdelinića dat na zapisniku Kt.br.86/13. od 25.6.2013. godine, pred ODT-om u Rožajama,  vještaka saobraćajne struke Muja Nurkovića dipl. ing. saobraćaja dat na zapisniku Kt.b r.86/13. od 13.5.2013. godine, pred ODT-om u Rožajama, izvršio uvid u fotodokumentaciju Uprave policije OB  Rožaje br. 88/2013. od 05.5.2013. godine, i pročitao izvod iz kaznene evidencije na ime okrivljenog, dok nije izveo dokaz saslušanjem u svojstvu svjedoka Rašita Hasovića, jer se izvodjenje ovog dokaza pokazalo suvišnim u odnosu na utvrdjeno činjenično stanje.</span>
</p>
<p class="p2">
<span>	Svjedok Š. O. kao zakonski zastupnik oštećenog Hamze, istakao je:</span>
</p>
<p class="p2">
<span>	Da pomenutog dana nije bio kod kuće, već je radio kod E. K. u Rožajama. Okrivljeni ga je obavijestio  da je motociklom kojim je upravljao udario njegovo dijete, koje je prevezao u Dom zdravlja u Rožajama, odakle je prevežen u Opštu bolnicu u Beranama. Zajedno sa okrivljenim i bratom okrivljenog njihovim vozilom pošao je za Berane, gdje mu je saopšteno da dijete treba da se odveze u KBC Podgorica, radi daljeg liječenja.  Pošli su za Podgoricu i kada su bili u Mojkovcu policija je pozvala okrivljenog  da se javi u Rožaje. Okrivljeni se vratio iz Mojkovca za Rožaje. Sa djetetom je bio u KBC Podgorica, gdje je isto zadržano na liječenje. Okrivljeni je od momenta nastanka saobraćajne nezgode iskazao veliku brigu, pažnju i interesovanje za njegovo dijete, tako da su ostali u dobrim odnosima. </span>
</p>
<p class="p2">
<span>	Sudski vještak medicinske struke dr. Milorad Magdelinić u nalazu i mišljenju istakao je:  da  iz medicinske dokumentacije koja se odnosi na ime O.H. proizilazi da je isti  zbog zadobijenih povreda u vidu linearnog preloma lobanje u potiljačnom dijelu lijevo, krvarenje iz lijevog uha i nagnječnih povreda trupa, liječen u KC Crne Gore od 05.5.2013. do 09.5.2013. godine. Da se povreda linearni prelom lobanje u potiljačnom dijelu lijevo tretira kao teška tjelesna povreda, a krvarenje iz lijevog uva i nagnječne povrede trupa tretiraju kao laka tjelesna povreda i da su iste mogle nastati u saobraćajnom udesu. Da će ove povrede ostaviti trajne posledice kod oštećenog o kojim se može izjasniti nakon završenog liječenja.</span>
</p>
<p class="p2">
<span>	Sudski vještak saobraćajne struke Nurković Mujo dipl. ing. saobraćaja u nalazu i mišljenju istakao je: da se predmetna saobraćajna nezgoda dogodila u Sandžačkoj ulici u naselju Ibarac, ispred pozicije kapije ogradjenog dvorišta kuće R. H., koja je locirana sa lijeve strane ulice, gledano iz pravca kretanja motocikla. Da je do nezgode došlo kada je maloljetni pješak napuštajući dvorište nakon prolaska kroz otvor kapije stupio na kolovoz s namjerom da predje sa lijeve na desnu stranu ulice, kojom prilikom je prednjom stranom rijela naletio na lijevu bočnu stranu motocikla, koji se tom prilikom kretao u pravcu s. Halilovići. Mjesto kontakta bilo je na presjeku ulice, na poziciji kapije i od lijeve ivice kolovoza to mjesto je udaljeno oko 1 m, a od drvene ograde i kapije oko 1,30 m. Na ovaj način pješak je stvorio opasnu, blisku i pokretnu prepreku na putanji motocikla, koju vozač motocikla  nije uspio izbjeći. Neadekvatno ponašanje maloljetnog pješaka koji je sam pokušao da predje kolovoz smatra se jednim od razloga uzročno vezanih za stvaranje opasne situacije i nastanak nezgode. Prije nezgode motocikl se kretao brzinom od oko 10,81 km/h, koja je bila u granicama dozvoljene za dato mjesto. Vozač motocikla umjesto da se kreće desnom polovinom ulice, za kretanje motocikla je koristio lijevu polovinu lice, namijenjenu za vozila iz suprotnog smjera. Da se motociklo kretalo nadomak desne ivice kolovoza, vozač je mogao uočiti maloljetnog pješaka i bio bi u mogućnosti da preduzimanjem odgovarajućih radnji, kočenja, bočnog izmicanja motocikla udesno ili pak ubrzanim kretanje izbjegne kontat sa pješakom. Vožnjom motocikla neprvilnom putanjom, nadomak lijeve ivice kolovoza, umjesto nadomak desne ivice, vozač motocikla prouzrokovao je saobraćajnu nezgodu. 	</span>
</p>
<p class="p2">
<span>	Cijeneći iskaz okrivljenog i izvedene dokaze, pojedinačno i u njihovoj medjusobnoj povezanosti, sud je utvrdio na nesumnjiv način činjenično stanje opisano u izreci presude, iz kojeg proizilazi i pravna kvalifikacija krivičnog djela koje se okrivljenom stavlja na teret. 	</span>
</p>
<p class="p2">
<span>	Iz iskaza okrivljenog se vidi da je on pomenutog dana upravljao motociklom iz pravca grada prema naselju Ibarac. Dolazeći u neposrednoj blizini kuće R. H. motociklom se kretao lijevom stranom puta. Iz dvorišta kuće H. na ulicu je izašlo dijete H. koje je udarilo  po sredini sa lijeve strane njegovog motocikla od kojeg udarca je palo na put. Dijete je uzeo i odvezao ga u bolnicu. Sa djetetom i njegovim ocem pošao je za Podgoricu gdje je trebalo dijete ostaviti u KC Crne Gore, radi liječenja. Kada je bio u Mojkovcu pozvala ga je policija telefonom da se javi u stanici. Vratio se  u Berane, gdje mu je uzeta krv na analizu, a nakon toga u Rožaje, gdje je izvršeno alko testiranje. Sa  roditeljima povrijedjenog H. ostao je u dobrim odnosima. Ovo mu je teško palo. Njegov iskaz sud je u ovom dijelu prihvatio kao tačan i objektivan i isti uzeo kao dokaz, jer je u svemu potvrdjen izvedenim dokazima. Medjutim, njegov iskaz u dijelu koji se odnosi da nije kriv za nastanak saobraćajne nezgode, sud nije mogao prihvatiti, jer izvedeni dokazi upućuju na zaključak  da je za nastanak saobraćajne nezgode zbog načina kretanja motociklom  odgovoran okrivljeni.</span>
</p>
<p class="p2">
<span>	Iz iskaza svjedoka Š. O., proizilazi da on nije bio na mjestu nezgode, tako da mu detalji kako je došlo do saobraćajne nezgode nijesu poznati. O nezgodi ga je obavijestio okrivljeni, tako da je sa njim i bratom okrivljenog pošao za Berane, a nakon toga u KC Crne Gore, gdje je povrijedjeni H. liječen od zadobijenih povreda. Da je sa okrivljenim bio i ostao u dobrim odnosima. Njegov iskaz sud je u svemu prihvatio kao tačan, objektivan, i kao takav ničim ne doveden u sumnju. </span>
</p>
<p class="p2">
<span>	Iz zapisnika o uvidjaju, fotodokumentacije, zapisnika o izvršenom tehničkom pregledu motocikla, sa izvjesnošću su utvrdjeni učesnici saobraćajne nezgode, opis mjesta dogadjaja, stanje puta, nadjeni tragovi, pozicija zatečenog stanja, koji dokazi održavaju  saobraćajnu situaciju, kao i sastav uvidjajne ekipe. Ove dokaze je sud u svemu prihvatio kao vjerodostojne, medjusobno saglasne, odredjene i kao takvi saglasni ostalim izvedenim dokazima. </span>
</p>
<p class="p2">
<span>	Nalaz i mišljenje vještaka saobraćajne struke Muja Nurkovića, sud je u svemu prihvatio kao realan, stručan i objektivan.  Naime, iz ovog nalaza i mišljenja, materijalnih dokaza opisanih u zapisniku o uvidjaju, foto tehničkoj dokumentaciji, se vidi ko su učesnici ove saobraćajne nezgode, mjesto gdje se ista dogodila, nadjeni tragovi na licu mjesta na osnovu čega proizilazi  da je okrivljeni motociklom upravljao  lijevom stranom puta u odnosu na smjer kretanja, umjesto desnom stranom. Da je dolazeći na mjesto nezgode pješak izlazeći iz dvorišta kroz kapiju u namjeri da predje preko kolovoza u momentu nailaska motocikla, udario po sredini sa lijeve strane motocikla, tako da je mjesto kontakta fiksirano na udaljenosti od oko 1 metra od lijeve ivice puta i oko 1,30 m od drvene ograde postavljene paralelno sa putem. Da u datoj situacij i vozač motocikla nije mogao izbjeći kontakt sa pješakom. Da je motociklom upravljao desnom stranom puta, vozač je bio u mogućnosti da blagovremeno reaguje preduzimanjem radnje kočenja, bočnog desnog izmicanja, ili pak ubrzanim kretanjem motociklom, što se smatra propustom vozača u načinu kretanja motocikla. Nalaz i mišljenje ovoj vještak bazira se na podacima iz zapisnika o uvidjaju, foto dokumentaciji, tako da je isti sud u svemu prihvatio jer kao takav ničim nije doveden u sumnju. </span>
</p>
<p class="p2">
<span>	Nalaz i mišljenje vještaka medicinske struke dr. Milorada Magdelinića sud je prihvatio kao stručan, realan, a iz kojeg proizilazi da su povrede koje je zadobio H. u ovoj saobraćajnoj nezgodi u vidu linearnog preloma lobanje u potiljačnom dijelu lijevo teške tjelesne povrede, a da su krvarenje iz lijevog uva i nagnječne povrede trupa lake tjelesne povrede, te da su sve povrede mogle nastati u saobraćajnoj nezgodi. Ovaj nalaz je dat na osnovu medicinske dokumentacije koja je izdata na ime H., tako da je sud ovaj nalaz prihvatio, jer isti nije ničim doveden u sumnju. </span>
</p>
<p class="p2">
<span>	Zapisnik o  tehničkom pregledu Lovćen auto AD Podgorica, od 06.5.2013. godine, izvještaj o kontroli prisustva alkohola u organizmu od 05.5.2013. godine, sud je u svemu prihvatio kao tačne i kao takvi ničim ne dovedeni u sumnju. </span>
</p>
<p class="p2">
<span>	Izvod iz kaznene evidencije na ime okrivljenog, sud je u svemu prihvatio kao tačan, i kao takav je izdat od nadležnog državnog organa, zaduženog za vodjenje kaznene evidencije, a iz koje proizilazi osudjivanost okrivljenog za krivična djela navedena u ličnim podacima za okrivljenog. </span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela teška djela protiv bezbijednosti javnog saobraćaja iz čl. 348.st.3. u vezi čl. 339. st. 3. u vezi st. 1. KZ izvršenog na način, vrijeme i mjestu, kako je opisano u izreci presude.</span>
</p>
<p class="p2">
<span>	Pitanje krivice okrivljenog u konkretnom slučaju odražava se sa potpunom izvjesnošću predmetnog dogadjaja. Naime, okrivljeni je bio svjestan da se ne pridržava saobraćajnih propisa, ali je olako držao da time neće ugroziti saobraćaj, prouzrokovanja opasnosti za život ili tijelo ljudi, ili imovinu u saobraćaju i  da do posledice koja je nastupila neće doći, ili da će ih moći spriječiti. Medjutim, posledice u vidu ugrožavanja saobraćaja i dovodjenja u konkretnu opasnost život ili tijelo ljudi i imovinu, su nastupile, jer su usled izvršenja osnovnog krivičnog djela ugrožavanje javnog saobraćaja iz čl. 339. KZ proizašle teže posledice nastupanjem teške tjelesne povrede kod H. O.. Te posledice su teže od onih koje se traže kod osnovnog krivičnog djela ugrožavanje javnog saobraćaja. U Odnosu na težu posledicu okrivljeni je takodje postupao iz nehata, jer je olako držao da do te posledice neće doći. Propust okrivljenog kao vozača, koji se smatra razlogom nastanka saobraćajne nezgode, je u postupanju protivno prvilima saobraćaja, koja su mu nalagala da se motociklom kreće desnom stranom kolovoza u smjeru kretanja, do veličine reda koji ne ugrožava druge učesnike u saobraćaju, a samim tim  i sebe ne izloži opasnosti, što isti nije učinio, već je u datoj saobraćajnoj situaciji motociklom upravljao lijevom stranom puta gledano u smjeru kretanja i izazvao kontakt sa djetetom H. koje je pokušalo da predje sa lijeve na desnu stranu kolovoza.  U konkretnoj situaciji, kao i svakoj drugoj, vozač je dužan da obrati pažnju na pješake koji se nalaze na kolovozu ili stupaju na kolovoz, ili iskazuju namjeru da stupe na kolovoz i da ne ugrožava njihovu bezbijednost. Postupanje okrivljenog u konkretnoj saobraćajnoj situaciji bilo je suprotno odredbama čl. 17. st.1. i 3. i čl. 29. st.1. ZOOBS-a na putevima, kojih propisa se isti nije pridržavao. Zbog navedenih propusta okrivljenog u pravljanju motociklom,  uzročne veze izmedju osnovnog krivičnog djela ugrožavanja javnog saobraćaja i nastupa teže posledice u vidu teških tjelesnih povreda kod djeteta H., u njegovim radnjam su se stekla sva bitna obilježja predmetnog krivičnog djela, po principu odgovornosti za težu posledicu  iz čl. 17. KZ. </span>
</p>
<p class="p2">
<span>	Za predmetno krivično djelo sud je našao da je okrivljeni krivično pravno odgogvoran, te ga je za isto oglasio krivim, pošto je našao da nema elemenata koji bi isključivali njegovu krivično pravnu odgvoornost i osudio ga na kaznu zatvora u trajanju od 30 dana.	</span>
</p>
<p class="p2">
<span>	Odmjeravajući kaznu okrivljenom, za izvršeno krivično djelo u granicama koja je Zakonom propisana  za isto, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća, olakšavajuće i otežavajuće okolnosti iz čl. 42. KZ, nastupjele posledice izvršenog krivičnog djela, lične prilike okrivljenog, njegovo držanje nakon izvršenog krivičnog djela, sud je kao olakšavajuće okolnosti istom uzeo u obzir da je otac četvoro maloljetne djece, njegov odnos prema izvršenom krivičnom djelu i oštećenom, da nije u radnom odnosu, njegovo kajanje za izvršeno krivično djelo, pa ga je sud u tom smislu osudio na kaznu zatvora u trajanju od 30 dana ubijedjen da će se istom postići svrha kažnjavanja iz čl. 4. u vezi čl. 32. KZ.</span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog da plati  u korist budžetskih sredstava na ime troškova krivičnog postupka iznos od 192,50 eura, a koji troškovi se odnose na ime naknade za vještačenje od strane vještaka medicinske i saobraćajne struke, kao i da plati na ime paušala iznos od 40 eura, imajući u vidu trajanje i složenost krivičnog postupka.	</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 30.7.2013. godine.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Adisa Burdžović s.r.							Zahit Camić s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se </span>
</p>
<p class="p2">
<span>izjaviti žalba u roku od 8 dana od dana prijema iste</span>
</p>
<p class="p2">
<span>i to Višem sudu u Bijelom Polju, a preko ovog suda.  </span>
</p>
<p class="p2">
<span>	</span>
</p>
<p class="p5"></p>
<p class="p2"></p>
<p class="p1">
<span>	</span>
</p>
<p class="p7"></p>
<p class="p7"></p>


</body>
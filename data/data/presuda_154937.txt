<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.p1{margin-right:-0.052083332in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;margin-left:0.5in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										</span><span class="s1">K. br. 55/11</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p4"></p>
<p class="p4">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, u krivičnom predmetu protiv okrivljenih P.S.iz Bjelog Polja i M.M.a iz Bara, zbog krivičnog djela falsifikovanje isprave  iz čl. 412.st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 755/2009 od 28. 12. 2010.godine,  nakon održanog usmenog, glavnog i javnog pretresa, u prisustvu zamjenika ODT-a u Bijelom Polju Smolović Slavnka, okrivljene P.S., njenog  branioca adv. C.L.a, iz Bijelog Polja, branioca okrivljenog M.M.a adv. Č.V.a iz Bijelog Polja, a u odsustvu okrivljenog M.M.a, dana 22. 03. 2012. godine, donio je i objavio,  </span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p3"></p>
<p class="p2">
<span>	  </span>
</p>
<p class="p4">
<span>	Okrivljena P.S.A, od oca B. i majke Z., rođene B., rođena 04. 10. 1968. godine u Bjelom Polju, sa prebivalištem u mjestu rođenja naselje R., završila VSS, neudata, srednjeg imovnog stanja, državljanka Crne Gore, osuđivana presudama Osnovnog suda u Bijelom Polju: K. br. 470/99 od 11. 01. 2000. godine, za kriv. djelo iz čl. 207 st. 3 u vezi st. 1.  KZ RCG , osuđena na 30 dana zatvora uslovno za jednu godinu  i K. br. 546/00 od 19. 11. 2001. godine, za kriv. djelo iz čl. 207.st. 3 u vezi st. 1 KZ RCG osuđen na  3 (tri) mjeseca  zatvora uslovno za 1.godinu, </span>
</p>
<p class="p4"></p>
<p class="p4">
<span>	Okrivljeni M.M., od oca R. i majke M., rođene H., rođen 29. 04. 1969. godine u Bijelom Polju, sa prebivalištem u Baru, ul. R.L.br. 21,   završio SSS, oženjen, otac dvoje djece, lošeg imovnog stanja, državljanin Crne Gore, osuđivan presudom Osnovnog suda u Bijelom Polju K. br. 347/95 za kriv. djelo iz čl. 210 st. 1 KZ RCG, osuđen na 3 (tri) mjeseca zatvora uslovno za jednu godinu,  </span>
</p>
<p class="p4"></p>
<p class="p4"></p>
<p class="p3"></p>
<p class="p2">
<span>K R I V I    SU </span>
</p>
<p class="p2"></p>
<p class="p2"></p>
<p class="p4">
<span>	Zato što su :</span>
</p>
<p class="p4"></p>
<p class="p4">
<span>          -Neutvrđenog dana, u prvoj polovini februara mjeseca 2007. godine, okrivljena P.S.a napravila lažne isprave, na način što je u obrasce administrativne zabrane i izjave “Oportunity” banke - AD Bijelo Polje unijela neistinite podatke da su Đ.M.i B.B.saglasni da budu žiranti D. "M. - C .", a koje je isprave ovjerila pečatom OŠ "S.a" u Bijelom Polju i ovakve isprave predala okrivljenom M.M.u, koji je iste upotrijebio kao da su prave predajući ih uz zahtjev za dobijanje kredita na ime D. "M. - C .", dana 09. 03. 2007. godine, u “Oportunity” banku - AD u Bijelom Polju, po osnovu kojih je podigao kredit u iznosu od 15.000,00€,</span>
</p>
<p class="p4"></p>
<p class="p4">
<span> 	-čime su, izvršili krivično djelo falsifikovanje isprave iz čl. 412. st. 1 Krivičnog zakonika,</span>
</p>
<p class="p4">
<span>	</span>
</p>
<p class="p6">
<span>-pa ih sud, primjenom citiranih zakonskih propisa, te čl. 2, 4, 5, 13, 15, 32, 36, 42, Krivičnog zakonika (Kz-a) i čl. 226, 229 i 374 Zakonika o krivičnom postupku  (Zkp-a),</span>
</p>
<p class="p6"></p>
<p class="p6">
<span>  </span>
</p>
<p class="p5">
<span>O S U Đ U J E</span>
</p>
<p class="p3"></p>
<p class="p3"></p>
<p class="p4">
<span>	Okrivljenu P.S.na kaznu zatvora od 60 (šezdeset) dana a okrivljenog M.M.a na kaznu zatvora od 30 (trideset) dana. </span>
</p>
<p class="p4"></p>
<p class="p4">
<span>	Okrivljeni se obavezuju da plate ovom sudu na ime paušala iznos od po 30,00€, kao i na ime ostalih troškova, solidarno, iznos od 643,50€, a okrivljeni M.M. i iznos od 150,00€, koje iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što su dokaze o uplati istih dužni dostaviti krivičnoj pisarnici ovog suda. </span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p7">
<span class="s2">	</span>
</p>
<p class="p3"></p>
<p class="p6">
<span>Optužnim predlogom Osnovnog državnog tužilaštva u Bijelom Polju, Kt. br. 755/2009 od 28. 12. 2010. godine, optuženi su P.S.a iz Bjelog Polja i M.M. iz Bara, zbog krivičnog djela falsifikovanje isprave iz čl. 412 st. 1 Krivičnog zakonika, s tim što je zamjenik ODT-a, prije davanja završne riječi, precizirao činjenični opis optužnog predloga, pa je shodno tome sadržano u izreci presude.  </span>
</p>
<p class="p6"></p>
<p class="p6">
<span>Glavni pretres je održan i zaključen u prisustvu zamjenika ODT-a u Bijelom Polju Smolović Slavenka, okrivljene P.S., njenog branioca adv. C.L.a, iz Bijelog Polja i branioca okrivljenog M.M.a adv. Č.V.a iz Bijelog Polja a u odsustvu, uredno obaviještenog, okrivljenog M.M.a. </span>
</p>
<p class="p6"></p>
<p class="p4">
<span>	 Zamjenik ODT-a u završnoj riječi je izjavio da ostaje u svemu pri preciziranom optužnom predlogu i predložio je sudu da okrivljene oglasi krivim i osudi ih na kazne zatvora.  </span>
</p>
<p class="p4"></p>
<p class="p4">
<span>	Okrivljena P.S.a u svojoj odbrani je izjavila da je radila u osnovnoj školi »S.a« kao vozač. Navela je da nije tačno da je ona neutvrđenog dana, u prvoj polovini mjeseca februara 2007. godine, u namjeri da upotrijebi kao prave napravila lažne isprave na način da je u obrasce administrativna zabrana i izjava »Oportunity« banke unijela neistinite podatke da su Đ.M.i Đ.M.saglasni da budu žiranti D. »M.-C.« i da je iste ovjerila pečatom OŠ S.a, te da ih je predala M.M.u. Po njenom mišljenju neistinite podatke da su Đ.M.i Đ.M.saglasni da budu žiranti D. »M. - C .« i pečat OŠ S.a, navedene radnje je obavio sekretar OŠ Š.S.. Tačno je da je ona M.M.u predala administrativnu zabranu i izjavu za žiranta na ime Đ.M.a, ali je izričito tvrdila da je ostala bjanko nepotpisana administrativna zabrana, a ko je kasnije unio neistinite podatke nije joj poznato. Tačno je da je ona M.u pristala da bude žirant u »Oportunity« banci ali na iznos, po njegovoj usmenoj izjavi, do 5.000,00€. Što se tiče njene zabrane istu je potpisala bez unijetog iznosa kredita, a iznos je trebala da upiše nakon provjere i poziva od strane »Oportunity« banke. Dalje je navela da nikada nije bila pozvana od strane »Oportunity« banke, a kasnije joj je M.M. saopštio da kredit nije bio podižen zbog prezaduženosti i on je nju kasnije zamolio da mu bude žirant u »Hipotekarnoj« banci, što je ona pristala. Administrativne zabrane iz »Oportunity« banke na njeno ime i na ime Đ.M.a predala je sekretaru škole Š.S.u, koji joj je iste vratio ovjerene nakon dužeg vremenskog perioda, a ona ih je nakon toga predala M.M.u radi provjere u banci i isti joj je rekao, kako je već navela, da kredit nije podižen. Kad joj je stigla administrativna zabrana u februaru 2009. godine, tada je vidjela da je u »Oportunity« banci podižen kredit i to u iznosu od 15.000,00 € i da su joj odbijene 3 rate oko 400,00€ po ovom kreditu. Navela je i to da je M.M. prevario nju, Đ.M.a, Đ.M.a. U svojoj odbrani tokom glavnog pretresa okrivljena P.S.a je navela i da je ona potpisala B.B.a u administrativnoj zabrani, a nakon što je stupila u kontakt sa njim putem telefona, kada je B. pristao da bude žirant.</span>
</p>
<p class="p4"></p>
<p class="p4">
<span>	U završnoj riječi je izjavila da u potpunosti prihvata završnu riječ svog branioca, koji je u istoj istakao da je izmijenjenim optužnim predlogom došlo do utuženja okrivljene P.S. i za događaj koji se odnosi na svjedoka B.B.a. Međutim, ni krivičnom prijavom, a ni predlogom za preduzimanje istražnih radnji, ovaj događaj, koji optužba kvalifikuje kao krivično djelo falsifikovanja isprave u odnosu na svjedoka B.B.a, nije pominjan u krivično-pravnom smislu. Nije bilo zakonskih uslova za izmjenu optužnog predloga u smislu kako je to tužilac učinio na pretresu. Sa druge strane sam događaj se desio u prvoj polovini februara 2007. godine a utuženje u odnosu na događaj koji se odnosi na svjedoka B.B.a, to je nastupila zastarjelost krivičnog gonjenja čak i da je počinjeno krivično djelo. Na osnovu izvedenih dokaza nesumnjivo proizilazi da okrivljena nije počinila krivično djelo koje joj se stavlja na teret a ni bilo koje drugo krivično djelo. Takav zaključak proizilazi iz iskaza saslušanih svjedoka a i vještačenja po vještaku grafološke struke. Dalje je istakao da saslušani svjedoci Đ.M.i Đ.M.u svom iskazu su tvrdili čak i da ne poznaju okrivljenog M.M.a, a u toku postupka je utvrđeno da su mu oni bili žiranti za dva kredita, kao i supruzi M.M.a. Iz takvog kazivanja i nespornih činjenica da su bili žiranti okrivljenom M.u, vidi se koliko su ovi svjedoci bili objektivni i nepristrasni . Uz to nesporno je utvrđeno da je dokumentaciju za podizanje kredita Đ.M.svojeručno potpisao, mada je tvrdio da to nije učinio niti je poznavao okrivljenog M.a. Uz to, utvrđeno je da su administrativne zabrane i izjave zavedene u dokumentaciji škole u kojoj su svjedoci bili zaposleni, da su ovjerene i potpisane od strane odgovornog lica. To znači, da okrivljena P.S.a niti je napravila lažne isprave, niti je unijela neistinite podatke za žirante za kredit M.M.a. Treba napomenuti da su saslušani svjedoci potvrdili i da su svi žiranti bili upoznati sa podizanjem kredita M.M.a i činjenicom da su bili saglasni da budu žiranti, a da su kao radnici iste škole u kojoj je radila i okrivljena P.S.a imali međusobno povjerenje i na taj način su i bili žiranti međusobno i trećim licima. S toga, predložio je da sud okrivljenu P.S.u oslobodi od optužbe.  </span>
</p>
<p class="p4"></p>
<p class="p4">
<span>	Okrivljeni M.M., u svojoj odbrani u istražnom postupku, pred Osnovnim sudom u Baru, izjavio je da je vlasnik i izvršni direktor privrednog društva “M. - C .” u Bijelom Polju, te da je za potrebe firme odlučio da podigne kredit kod “Oportunity” banke. Zamolio je P.S.u da mu bude žirant, na šta je ona pristala, pa kako su mu bila potrebna tri žiranta, rekla mu  je da će ona naći još dva žiranta. Naveo je da S.a radi u jednoj osnovnoj školi u selu kod Bijelog Polja, S.a ili K.a i donijela mu je ovjerene papire kod škole da su saglasni da mu budu žiranti i to za nju, Đ.M.a i Đ.M.a, kao i kopije ličnih karata, a te papire je on predao banci i podigao kredit. Nije znao i nikako nije mogao znati, da su ti papiri falsifikovani. S.u poznaje već 10-12 godina i nije imao nikakav razlog da sumnja ni tada, a ni sada, da bi ona falsifikovala papire. Dalje je istakao da je on kredit uredno vraćao 3 godine, a kada je zapao u finansijsku krizu, nije mogao da vraća puni iznos rate, ali redovno šalje žirantima iznos koji im se odbija. </span>
</p>
<p class="p4"></p>
<p class="p4">
<span>	Na glavnom pretresu ponovio je odbranu datu u istražnom postupku, s tim što je dodao da je za kredit koji je podigao kod “Oportunity” banke u visini od 15.000,00€ obezbijedio 5 žiranata, od kojih je on obezbijedio dva žiranta i to P.S.u i H.J.a, a S.u je zamolio da mu nađe druge žirante, na šta je ona pristala i obezbijedila žirante Đ.M.a, Đ.M.a i B.B.a. Dalje je istakao da on sa tim ljudima nije razgovarao u vezi sa podizanjem kredita, niti zna da li su isti pristali, već je sav taj posao obavila P.S.a. On za tu uslugu P.S.i nije učinio bilo kakvu protivuslugu. Istakao je i to da prilikom razgovora sa P.S.om i H.J.om nije pominjao iznos kredita, već samo da mu budu žiranti, na šta su oni pristali. Dokumentaciju “Oportunity” banci sa svim podacima koji se odnose na žirante lično je on predao u Filijali “Oportunity” banke. Mislio je da su Đ.M.i M. znali da su mu bili žiranti, jer je on njima više puta popravljao automobile u selu K.a, gdje oni žive, dok B.B.a nikada nije sreo, niti zna o kome se radi. Nije pitao S.u o detaljima kako je ona uspjela da nađe ove žirante, međutim, nije sumnjao da je tu nešto neregularno. Zna da je S.a jednom zvala B.B.a i pitala ga da li želi da njemu (okrivljenom) bude žirant. Zna da je S.a njemu predala dokumenta za četiri žiranta i to za nju i tri žiranta, a petog je on našao i kada mu je predala dokumenta za žirante istovremeno mu je predala i njihove fotokopije ličnih karata. Takođe, izjavio je da mu je jedan od Đ.a i ranije bio žirant kod “Agro-invest” banke i takođe ga je i ranije S.a obezbijedila, a poznaje i drugog Đ.a jer su se intenzivno družili sa P.S.om. </span>
</p>
<p class="p4"></p>
<p class="p4">
<span>	Završne riječi okrivljenog nije bilo a njegov branilac u istoj je izjavio da  izmijenjenom i preciziranom optužnicom na glavnom pretresu njegovom branjeniku se stavlja na teret da je upotrijebio kao prave, navodno, falsifikovane isprave na ime Đ.M.a i B.B.a. Da bi mogao da izvrši krivično djelo na način kako je optužbom precizirano iste isprave morale su biti falsifikovane. Kako u toku ovog postupka nijednim dokazom nije nesumnjivo dokazano da su predmetne isprave falsifikovane, to i sud sumnju u ovu odlučujuću činjenicu treba da cijeni u korist okrivljenog, odnosno, da ga oslobodi optužbe . Dalje je istakao da što se tiče navodno falsifikovanih isprava na ime B.B.a, nastupjela je zastarjelost za preduzimanje krivičnog gonjenja u pogledu istih, s obzirom da su postale predmet krivičnog gonjenja tek na današnjem glavnom pretresu. Istakao je neophodnost postojanja umišljaja, odnosno namjere da se navodno falsifikovane isprave upotrijebe kao prave, što nije dokazano, niti je moglo biti dokazano, s obzirom da okrivljeni M. nije znao, niti je mogao da zna, niti je imao bilo kakvu obavezu da cijeni da li je neki papir službeno ovjeren, falsifikovan ili ne. Takođe, istakao je da činjenični opis krivičnog djela iz optužnice ne odgovara utvrđenom činjeničnom stanju, s obzirom da je kao korisnik kredita označen "M.-C." D., odnosno pravno lice, te da je okrivljeni M. pri podizanju kredita djelovao kao odgovorno lice u pravnom licu, te je propuštena eventualna odgovornost pravnog lica. Takođe, što se tiče same izjave Đ. M.a okrivljeni M. nije imao nikakvog razloga da sumnja da je ista falsifikovana s obzirom da mu je isti i ranije bio žirant za druge kredite. Imajući sve navedeno u vidu predložio je da sud okrivljenog M.M.a oslobodi od optužbe.</span>
</p>
<p class="p4"></p>
<p class="p4">
<span>	Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke B.B.a; Đ.M.a; Đ.M.a; H.J.a; V.M.a; Š.S.a; izvršio suočenje svjedoka Š.S.a i Đ.M.a; izvršio suočenje svjedoka Š.S.a i Đ.M.a; izvršio suočenje svjedoka B.B.a i Š.S.a; pročitao ugovor o kreditu br. LD/07067/00158 od 08. 03. 2007. godine zaključen između »Oportunity« banke i D. »M. - C .«; pročitao dopis JU OŠ »M. Đ.« br. 426 od 29. 04. 2009. godine; pročitao administrativnu zabranu i izjavu žiranta Đ.M.a br. 1041 od 12. 02. 2007. godine; pročitao administrativnu zabranu i izjavu žiranta na ime Đ.M.a br. 982-2 od 11. 01. 2007. godine; pročitao administrativnu zabranu od 20. 02. 2007. godine i izjavu žiranta od 21. 02. 2007. godine na ime P.S.; pročitao administrativnu zabranu i izjavu žiranta zavedene pod brojem 1041 na ime B.B.a; pročitao nalaz i mišljenje vještaka grafološke struke N.V.od 24. 09. 2011. godine; pročitao nalaz i mišljenje vještaka grafološke struke N.V.broj 83/11 od 25. 11. 2011. godine i na glavnom pretresu saslušao vještaka grafološke struke N.V.; pročitao nalaz i mišljenje vještaka grafološke struke N.V.br. 21/12 od 06. 02. 2012. godine i izvršio uvid u izvode iz kaznene evidencije na ime okrivljenih P.S. i M.M.a.  </span>
</p>
<p class="p4"></p>
<p class="p6">
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima iz odbrane okrivljenih, sud je utvrdio činjenično stanje i na osnovu tako utvrđenog činjeničnog stanja zaključio je, da su okrivljeni, izvršili krivično djelo, na način opisan u dispozitivu ove presude, za koje su i krivi.</span>
</p>
<p class="p6"></p>
<p class="p6">
<span> Naime, sud je cijenio iskaz svjedoka B.B.a iz kojeg proizilazi da je u OŠ »M. Đ.« u S.i, radio kao nastavnik engleskog jezika do 31. 08. 2008. godine. M.M.u nije žirirao za kredit i nije dao svoju ličnu kartu M.M.u niti P.S.i. Nije potpisao administrativnu zabranu gdje se potpisuje dužnik a ko je i kada zaveo administrativnu zabranu nije mu poznato. Tada je u toj OŠ bio zaposlen na određeno vrijeme, tako da nikom nije mogao da bude žirant i da je htio, a posebno ne nikako na sumu od 15.000,00 €. Naveo je i to da ga nikada P.S.a nije pitala da bude žirant M.M.u i da nijedan od podataka u administrativnoj zabrani i izjavi,  koji su priloženi uz zahtjev za kredit, nije on lično unio a nije mu poznato ko ih je unio i na koji način. M.u nikada nije dao ličnu kartu radi fotokopiranja, a koliko se sjeća nije ni P.S.i. Njega sekretar škole Š.S. nikada nije pozivao, niti je on njemu nosio na ovjeru ova dokumenta. Kada je pozvan od banke nije znao o čemu se radi, pa je kasnije u školi provjerio po djelovodnom broju upisanom na administrativnoj zabrani u djelovodnoj knjizi OŠ u S.i i pod tim djelovodnim brojem je stajalo je da su žiranti P.S.a i V.M.e, s tim što, koliko mu je poznato, M. se kasnije nije javio kao žirant u toj banci. Dalje je naveo da njemu do sada po ovom osnovu nije ništa odbijeno od zarade, s tim što ne zna da li će se u buduće odbijati. Naveo je da se ne može sjetiti, a moguće je da je bio žirant nekom kod iste banke. Nikada ga nije P.S.a zvala telefonom i tim putem ga pitala da li pristaje da bude žirant M.M.u. Sud je iskaz ovog svjedoka u potpunosti prihvatio kao jasan određen i objektivan. </span>
</p>
<p class="p6"></p>
<p class="p6">
<span>Sud je cijenio iskaz svjedoka Đ.M.a, koji u svom iskazu u bitnom navodi da je zaposlen u OŠ »M. Đ.« u S.i kao domar – kurir. U februaru mjesecu 2009. godine, u školi gdje je zaposlen, dobio je administrativnu zabranu tako da su mu počeli odbijati rate prvo u iznosu od 90,00 eura, a kasnije u iznosu od 80,00 eura, na ime neotplaćenog kredita D. »M. - C .« iz Bijelog Polja. Sa vlasnikom preduzeća nije nikada razgovarao oko žiriranja kredita a ne bi pristao da mu bude žirant na iznos od 15.000,00 eura. Nije potpisao administrativnu zabranu na mjestu gdje se potpisuje dužnik, a ko je i kada zaveo administrativnu zabranu nije mu poznato, s tim što se na mjestu, ovlašćene osobe u preduzeću,  potpisao  tadašnji direktor V.M.e. Dalje je naveo da njega sekretar škole Senudin Š. nije pozivao da ga upozna da treba da ovjeri administrativnu zabranu po kojoj je on navodno žirant M.M.u. Nikada ga P.S.a nije pitala da bude žirant M.M.u i nije mu poznato na koji način je on žirant M.u, niti kako je fotokopija njegove lične karte dospjela uz ostala dokumenta za podizanje kredita. Dalje je naveo da on M.M.a poznaje jer je jedanput dovozio svoje vozilo u servis M.a u naselju Lješnica, radi opravke, s tim što nikada M. nije kod njega dolazio u selo K.a radi opravke auta. Naveo je i to da nikada nije davao ličnu kartu P.S.i. Sud je iskaz ovog svjedoka u potpunosti prihvatio kao jasan određen i objektivan.</span>
</p>
<p class="p6"></p>
<p class="p6"></p>
<p class="p6">
<span>Sud je cijenio iskaz svjedoka H.J.a, koji u svom iskazu u bitnom navodi da ga je negdje u martu mjesecu 2007. godine pozvao njegov drug M.M., koga poznaje dvije godine i zamolio ga da mu bude žirant za kredit u iznosu od 3.000,00 eura i bio bi mu peti žirant. On je na to pristao i njegovi potpisi se nalaze na administrativnoj zabrani i izjavi za kredit, ali na istim dokumentima nije bila napisana suma koju je trebao da podigne M.M., a po njegovom mišljenju isti je podigao ne 3.000,00 eura, već 15.000,00 eura, te ga je M. prevario. Sud je iskaz ovog svjedoka u potpunosti prihvatio kao jasan određen i objektivan, međutim iz istog nije mogao utvrditi pravno relevantne činjenice koje se tiču precizirane optužbe. </span>
</p>
<p class="p6"></p>
<p class="p6">
<span>Sud je cijenio iskaz svjedoka V.M.a, koji u svom iskazu u bitnom navodi  da je sve do 06. 02. 2007. godine bio je direktor OŠ „M. Đ.“ u S.i i da je tačno da je do tada potpisivao administrativne zabrane radnika, kao ovlašćena osoba u školi. Što se tiče potpisa koji je stavljen na administrativne zabrane za lica P.S.u, B.B.a i Đ.M.a u pitanju je njegov potpis, ali je po njegovom mišljenju isti falsifikovan. Dana 31. 08. 2007. godine, napustio je OŠ, a u 2007. godini, nije podizao kredit i nije mu jasno kako je njegovo ime zavedeno u djelovodniku OŠ 12. 02. 2007. godine, jer tada nije imao nikakva ovlašćenja, jer je tada u školi primao platu kao nastavnik i nije obavljao funkciju direktora. Dalje je naveo da se ne može sjetiti da li je, kao direktor, potpisao administrativnu  zabranu radniku škole B.B.u. Sud je iskaz ovog svjedoka u potpunosti prihvatio kao jasan određen i objektivan.</span>
</p>
<p class="p6"></p>
<p class="p6">
<span>Sud je cijenio iskaz svjedoka Š.S.a, koji u svom iskazu u bitnom navodi  da je zaposlen u OŠ u S.i na radnom mjestu sekretara škole. Što se tiče administrativne zabrane na ime Đ.M.a ista je zavedena pod djelovodnim brojem – štambilj 982/2 u njihovoj školi, ali ne pod datumom 11. 02. 2007. godine, već je to datum 29. 12. 2006. godine i on je zaveo tu administrativnu zabranu u djelovodnoj knjizi, s tim što pečat škole on nije stavio, a isti dokument je potpisao bivši direktor škole V.M.e. Što se tiče administrativne zabrane na ime Đ.M.a ista je zavedena pod djelovodnim brojem 1014, ali ne pod datumom 09. 03. 2007. godine, već je to datum 12. 02. 2007. godine, on je tu zabranu zaveo u djelovodnoj knjizi, s tim što pečat na istu nije stavio, a dokument je potpisao VD M. H.. Što se tiče administrativne zabrane na ime P.S. broj 10/07 od 20. 02. 2007. godine, ista nije zavedena u školi u S.i, djelovodni broj – štambilj on nije stavio, a ko je stavio pečat nije mu poznato a u dokumentu stoji potpis V.M.e. Što se tiče administrativne zabrane na ime B.B.a ista je zavedena pod brojem 1041 pod datumom 12. 02. 2007. godine, djelovodni broj – štambilj je on stavio, dok se na dokumentu nalazi potpis bivšeg direktora V.M.a. Dalje je naveo da u praksi njihove škole nije bilo obavezno lično prisustvo njihovog radnika koji želi da bude žirant, već je je to donosio i drugi radnik ali obavezno radnik njihove škole. On je obično prije ovjere administrativnih zabrana upoznavao lica koja se pojavljuju kao žiranti, što bi učinio u zbornici škole, ili na drugi način, sa činjenicom da ovjerava adm. zabranu na njihovo ime. Konkretno sa činjenicom da su žiranti upoznao je Đ.M.a, Đ.M.a, P.S.u i B.B.a. Žirant nije bio obavezan da se svojeručno potpisuje u djelovodnoj knjizi već samo na administrativnoj zabrani. Sud iskaz ovog svjedoka nije prihvatio cijeneći ga sračunatim u cilju izbjegavanja eventualne sopstvene odgovornosti, obzirom da je suočenjem sa svjedokom B.B.om, svjedok B. za ovaj sud uvjerljivo posvjedokčio da nije nikada pristao da bude žirant M.u, nije se potpisivao na dokumentaciju vezanu za taj kredit, niti je ikada istu nosio na ovjeru kod sekretara OŠ u S.i, nakon čega je svjedok Š. izjavio da se ne može precizno sjetiti obzirom da je bilo prije 3 godine, da li je lično dolazio B.B.da ovjeri dokumenta, ili je to učinila P.S.a. Takođe svjedok Đ.M.prilikom suočenja sa svjedokom Š.em uvjerljivo je kazao da on nije donosio kod sekretara škole Š.S.a administrativnu zabranu da je ovjeri za kredit koji je podigao M.M.. Takodje je kazao da ga Š. Š. nije upoznao da je neko drugi donio da ovjeri te papire a na njegovo ime, nakom čega je svjedok Š. izjavio da ne zna ko je donio konkretno administrativnu zabranu br. 982 zavedenu na ime Đ.M.a njemu na ovjeru a poznato mu je da je P.S.i davao ličnu kartu i svoj automobil. Prilikom suočenja je kazao i da je  administrativna zabrana na ime Đ.M.a ispunjena je od strane P.S. jer prepoznaje njen rukopis, a za potpis Đ.M.a nije siguran.</span>
</p>
<p class="p6"></p>
<p class="p6">
<span>Iz pisanog dokaza – ugovora o kreditu br. LD/07067/00158 od 08. 03. 2007. godine zaključenog  između »Oportunity« banke i D. »M. - C .« proizilazi da je zaključen dana 08.03.2007. godine, u Bijelom Polju kojim je banka odobrila korisniku kredita iznos od 15.000,00 €. U čl. 7, pomenutog Ugovora konstatovano je i da će korisnik kredita, vraćanje kredita obezbijediti sredstvima obezbeđenja - žirantima i to: P.S.a, B.B., Đ.M., Đ.M.i H.J.. </span>
</p>
<p class="p8"></p>
<p class="p6">
<span>Iz dopisa JU OŠ »M. Đ.« br. 426 od 29. 04. 2009. godine, proizilazi da su pod rednim brojem 982 od 29.12.2006. godine, u djelovodnoj knjizi OŠ "M. Đ." zavedeni, Đ. M. i to pod brojem 982, zatim B.H.a pod brojem 982-1 i Đ.M.pod brojem 982-2, dok zabrana na ime P.S. pod rednim brojem 10/07 od 20.02.2007. godine, nije zavedena.</span>
</p>
<p class="p6"></p>
<p class="p6">
<span>Iz administrativne zabrane žiranta na ime Đ.M.a br. 982-2 od 11. 01. 2007. godine, proizilazi  da je zavedena kod Osnovne škole "M. Đ." pod brojem 982-2 dana 11.01.2007. godine. U administrativnoj zabrni je konstatovano da je Đ.M.zaposlen kod ove Škole te da je izrazio želju da bude žirant korisniku kredita D. "M. C.", za kredit u iznosu od 15.000,00 €, a na mjestu potpis radnika jemca stoji potpis Đ.M.a predmetni formular je ovjeren pečatom Osnovne škole "M. Đ.". Iz izjave žiranta na ime Đ.M.a proizilazi da je zavedena pod djelovodnim brojem 982-2 dana 11.01.2007. godine, kod OŠ "M. Đ.", a u izjavi je konstatovano da je Đ.M.saglasan da bude žirant korisniku kredita D. "M. C.", za kredit u iznosu od 15.000,00 €. U rubrici svojeručni potpis žiranta stoji potpis Đ.M.e. </span>
</p>
<p class="p6"></p>
<p class="p6">
<span>Iz administrativne zabrane na ime P.S. proizilazi da je kod Osnovne škole "M. Đ." u S.i ista zavedena pod brojem 10/07 od 20.02.2007. godine a u istoj je navedeno da je P.S.a zaposlena kod ove Škole te da je izrazila želju da bude žirant korisniku kredita  D. "M. C.", za kredit u iznosu od 15.000,00 €. Dok iz izjave žiranta P.S. proizilazi da na istoj nema djelovodnog pečata OŠ "M. Đ." u S.i, a u samom pismenu izjave konstatovano je da je P.S.a saglasna da bude žirant D. "M. C.", za kredit u iznosu od 15.000,00 €. </span>
</p>
<p class="p6"></p>
<p class="p6">
<span>Iz administrativne zabrane zavedene pod brojem 1041 na ime B.B.a, proizilazi da je zavedena kod OŠ "M. Đ." pod brojem 1041 od 12.02.2007. godine. U administrativnoj zabrani je konstatovano da je B.B.zaposlen kod navedene Škole te da je izrazio želju da bude žirant korisniku kredita D. "M. C.", za kredit u iznosu od 15.000,00 €. Na formularu administrativne zabrane u donjem lijevom uglu nalazi se potpis radnika - jemca, dužnika B. B. i pečat Osnovne škole "M. Đ.", dok iz izjave žiranta proizilazi da je zavedena kod ove Škole pod brojem 1041 dna 12.02.2007. godine. U sadržini izjavi konstatovano je da je B.B.saglasan da bude žirant D. "M. C.", za kredit u iznosu od 15.000,00 €, a na mjestu svojeručni potpis žiranta stoji B. B.. </span>
</p>
<p class="p6"></p>
<p class="p6">
<span>Iz nalaza i mišljenja vještaka grafološke struke N.V.broj 83/11 od 25. 11. 2011. godine, proizilazi da potpis u rubrikama spornih, administrativne zabrane i izjave br. 892-2 od 11.01.2007. godine, kao i potpis "Đ.M.e" nije svojeručno ispisao Đ.M.e. Vještak je u svom nalazu dalje navela, da je sporne potpise "B. B." koji se nalaze u rubrikama "Svojeručni potpis  žiranta" i "Potpis radnika(jemca) dužnika", predmetne kreditne dokumentacije Oportuniti banke, br. 1041 od 12.02.2007. godine, a koja glasi na ime D. "M. C." ispisala je P.S.a. Neposrednim saslušanjem na glavnom pretresu vještak N. je ostala pri nalazu br. 83/11 od 25.11.2011. godine, pojašnjavajući da je prilikom pisanja ovog nalaza, napravila grešku navodeći umjesto Đ.M.a, Đ.M.a pa je objasnila da treba da stoji Đ.M.e.  </span>
</p>
<p class="p6"></p>
<p class="p6">
<span>Iz nalaza i mišljenja vještaka grafološke struke N.V.br. 21/12 od 06. 02. 2012. godine, proizilazi da je ispitivanjem nespornog rukopisa P.S., i teksta u administrativnoj zabrani u izjavi na ime Đ.M.a, uočena sličnost koja upućuje na zaključak da je P.S.a vjerovatno ispisala podatke o žirantu u rubrikama na administrativnoj zabrani i izjavi broj 982-2 od 11.01.2007. godine, a da nije mogla sa sigurnošću zaključiti da li je P.S.a skripter spornih potpisa Đ.M.a. </span>
</p>
<p class="p6"></p>
<p class="p6">
<span>Iz izvoda iz kaznene evidencije na ime okrivljenih P.S. i M.M.a utvrđuje se da je okrivljena P. do sada osuđivana dva puta, a okrivljeni M. jedanput. </span>
</p>
<p class="p6"></p>
<p class="p4">
<span>Sud je cijenio iskaz svjedoka Đ.M.a, nalaz i mišljenje vještaka grafološke struke N.V.br. 69/11 od 24. 09. 2011. godine, te administrativnu zabranu i izjavu žiranta Đ.M.a br. 1041 od 12. 02. 2007, s tim što iste nije posebno obrazlagao, nalazeći da nemaju karakter odlučnih činjenica za drugačiju odluku u ovoj krivično pravnoj stvari nakon izmjene optužbe od strane ODT-a.</span>
</p>
<p class="p6">
<span> </span>
</p>
<p class="p4">
<span>	Tokom postupka, nesporno je utvrđeno da je preduzeću D. M. C. od "Opportunity banke", dana 09.03.2007. godine, odobren kredit u iznosu od 15. 000,00 € dok se kao žiranti za navedeni kredit pojavljuju P.S.a, B.B., DJ. M., Đ.M.i H.J..</span>
</p>
<p class="p4"></p>
<p class="p4">
<span>	Sporno je da li su Đ.M.i B.B.pristali da budu žiranti po navedenom kreditu , te da li je sadržaj u administrativnoj zabrani, izjavi žiranta odraz volja  Đ.M.a i B.B.a te ko je i kada sačinio i upotrijebio navedene isprave.  </span>
</p>
<p class="p4">
<span>   </span>
</p>
<p class="p4">
<span>	Okrivljena P.S.a u svojoj odbrani nije sporila da je ona ispunila podatke i potpisala, u administrativnoj zabrani i izjavi B.B.a, što je navodno učinila uz predhodnu saglasnost B.B.a. Navodi koje je navela okrivljena P.S.a da je ona potpisala B.B.a u spornoj dokumentaciji potvrdjeni su i grafološkim vještačenjem. </span>
</p>
<p class="p4"></p>
<p class="p4">
<span>	 Medjutim, svjedok B.B.u svom jasnom i doslednom iskazu negirao je da je znao da je žirant u predmetnom kreditu te da ga je P.S.a pozivala navodno telefonom radi upoznavanja sa ovom činjenicom. U prilogu ubjeđenja suda da svjedok B. nije znao niti je pristao da bude žirant u predmetnom kreditu, upućuje i činjenica da se svjedok B. ne poznaje sa okrivljenim M.M.om, pa je s tog razloga i nelogično da navodno pristaje da budne žirant istom u uslovima kada je bio zaposlen na odredjeno, a kod činjenice da je podižen kredit u iznosu od 15.000,00€. Imajući u vidu ove činjenice, ovaj sud prihvata iskaz svjedoka B.a, da nije znao niti je pristao da bude žirant po predmetnom kreditu, iz čega sud izvodi zaključak da je okrivljena P.S.a, napravila lažne isprave na način što je u obrasce administrativna zabrana i izjava Opportunity banke unijela neistinite podatke da je B.B.saglasan da bude žirant po predmetnom kreditu, koje je kasnije nesporno predala okrivljenom M.M.u, a ovaj, takve isprave upotrijebio kao prave predajući ih uz zahtjev za dobijanje kredita na ime D. "M. C." koji mu je i odobren dana 09.03.2007. godine u iznosu od 15.000,00 €. </span>
</p>
<p class="p4">
<span>	Navode branioca okrivljene P. kako je navodno nastupila zastarjelost krivičnog gonjenja, ovaj sud ne prihvata obzirom da se zastarjelost cijeni prema učiniocu djela, pa imajući u vidu obilježje predmetnog krivičnog djela, to proizilazi da se postupak istrage vodio protiv okrivljenih P.S. i M.M.a i to za dokumentaciju priloženu za dobijanje kredita u iznosu od 15.000,00 € a po osnovu ugovora o kreditu br. LD/07067/00158 od 08. 03. 2007. godine.</span>
</p>
<p class="p4">
<span>	 Takođe, sud je nesporno utvrdio, kako iz iskaza svjedoka Đ.M.a tako i po osnovu grafološkog vještačenja da svjedok Đ.M.nije potpisao administrativnu zabranu i izjavu priloženu za dobijanje predmetnog kredita. Takodje, iz grafološkog vještačenja je utvrđeno da je okrivljena P.S.a najvjerovatnije ispisala sadržaj u predmetnim spornim dokumentima, a ista nije isključena i kao mogući skripter potpisa svjedoka Đ.M.a u spornim dokumentima. S toga kako svjedok Đ.M.nije ispisao niti se svojeručno potpisao na spornim dokumentima, imajući u vidu, kako je to navela u svom nalazu vještak grafološke struke, da je P.S.a sklona varijabilnom pisanju, to sud i zaključuje da je ista i sačinila predmetnu spornu dokumentaciju koju je zatim i ovjerila. Dakle, svjedok Đ.M.nije svojevoljno pristao da bude žirant po predmetnom kreditu. Imajući u vidu ovakvo utvrdjeno činjenično stanje to proizilazi da je okrivljena P.S.a u predmetne isprave - administrativne zabrane i izjave na ime B.B.a i Đ.M.a unjela neistinite podatke,  koje neistinite isprave su ovjerene-zavedene, a njihova ovjera je i upisana u odgovarućim knjigama OŠ "M. Đ.", pa kao takve administrativne zabrane i izjave na ime B.B.a i Đ.M.a, predstavljaju isprave koje je okrivljena sačinila kao lažne isprave. </span>
</p>
<p class="p4"></p>
<p class="p4">
<span>	Okrivljeni M.M. u svojoj odbrani nije sporio da je administrativne zabrane i izjave na ime B.B.a i Đ.M.a, predao službenicima "Opportuniy" banke u Bijelom Polju, pa je na taj način lažne administrativne zabrane i izjave na ime B.B.a i Đ.M.a, upotrijebio kao prave. </span>
</p>
<p class="p4"></p>
<p class="p4">
<span>	Sporno je da li je okrivljeni M.M. znao da se radi o lažnim ispravama. Po ocjeni ovog suda imajući u vidu da okrivljeni M.M. nije lično razgovarao sa potencijalnim žirantima B.B.om i Đ.M.em, a podigao je kredit u iznosu od 15.000,00 €, te kod činjenice da je od okrivljene P.S. tražio da mu obezbijedi žirante, to ove činjenice upućuju na zaključak da je okrivljeni M.M. znao da se radi o lažnim ispravama, obzirom da su žiranti njemu bili potrebni, a on ne stupa u kontakt sa istima ni nakon što dobije isprave od Pantvović S.e, što bi trebao učiniti obzirom da su žiranti solidarni dužnici, a što očigledno nije učinio jer je znao da su isprave lažne.  </span>
</p>
<p class="p4"></p>
<p class="p4">
<span>	 Iz navednih razloga, ne prihvatajući odbrane okrivljenih, a iz dokaza izvedenih tokom postupka, sud je utvrdio činjenično stanje kao u dispozitivu presude, pa su se u opisanim radnjama okrivljene P.S., po ocjeni ovog suda stekla su se sva bitna obilježja  bića krivičnog djela falsifikovanja iz člana 412 st. 1 Krivičnog zakonika, za koje je i oglašena krivom, jer je okrivljena svjesno napravila lažne isprave, obzirom da je B.B.i Đ.M.e, nijesu ovlastili da u njihovo ime sačini sporne isprave, niti da ih potpiše, a sve je učinila sa namjerom da se iste upotrijebe kao prave, po predhodnom dogovorom sa okrivljenim M.M.om, pa je time i bila svjesna svog djela i krivično djelo je izvršila sa direktnim umišljajem. Takodje, u radnjama okrivljenog M.M.a stekla su se sva bitna obilježja bića predmetnog krivičnog djela, obzirom da je svjesno postupao, kada je lažne isprave upotrijebio kao prave, predajući ih službenicima "Oportunity" banke, od koje mu je i odobren kredit u iznosu od 15.000,00 €,  pa je time i bio svjestan svog djela i krivično djelo je izvršio sa direktnim umišljajem. </span>
</p>
<p class="p4">
<span>	 </span>
</p>
<p class="p6">
<span>Za krivično djelo falsifikovanje isprave iz čl. 412 st. 1 Krivičnog zakonika, predvidjena je kazna zatvora do 3 godine.  </span>
</p>
<p class="p4"></p>
<p class="p4">
<span>	Odlučujući u pogledu vrste i visine kazne a cijeneći sve okolnosti iz čl. 42 Krivičnog zakonika, sud je kod okrivljene P.S. nije našao olakšavajuće okolnosi dok je od otežavajućih okolnosti našao da je ista do sada osudjivana dva puta i to za istovjetno djelo pa je istu osudio na kaznu zatvora od 60 dana.</span>
</p>
<p class="p4">
<span>	Kod okrivljenog M.M.a od olakšavajućih okolnosti sud je našao da se radi o porodičnoj osobi ocu dvoje djece, licu lošeg imovnog stanja, dok je od otežavajućih okolnosti našao da je isti ranije osudjivan i to za istovrsno krivično djelo, pa je istog osudio na kaznu zatvora od 30 dana, cijeneći da će se izrečenim kaznama postići svrha kažnjavanja iz čl. 32 Krivičnog zakonika. </span>
</p>
<p class="p4"></p>
<p class="p4">
<span>	Shodno čl. 226 i 229 Zkp-a, odlučeno je da okrivljeni plate  sudu na ime paušala iznos od po 30,00 €, pri čemu je sud vodio računa o složenosti i trajanju krivičnog postupka, te i o imovinskim prilikama okrivljenih, kao i da plate sudu na ime ostalih troškova postupka, solidarno, iznos od 643,50€, a koji troškovi se odnose na troškove vještačenja u više navrata, vještaka grafologa N. V., kao i pristupa istog vještaka na glavni pretres, a okrivljeni M. i iznos od 150,00 eura, koji se odnosi na privođenje istog na glavni pretres, a koji troškovi su isplaćeni iz budžetskih sredstava suda.</span>
</p>
<p class="p4"></p>
<p class="p6">
<span>Iz iznijetih razloga, shodno čl. 374 Zkp-a, odlučeno je kao u izreci presude.</span>
</p>
<p class="p6"></p>
<p class="p6"></p>
<p class="p6"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p2">
<span>dana  22. 03. 2012. godine,   </span>
</p>
<p class="p4"></p>
<p class="p4">
<span>Zapisničar,								       S u d i j a,</span>
</p>
<p class="p4">
<span>Jovanka Raičević, s.r.    						Ivan Adamović, s.r. </span>
</p>
<p class="p4"></p>
<p class="p4"></p>
<p class="p3"></p>
<p class="p3"></p>
<p class="p9"></p>


</body>
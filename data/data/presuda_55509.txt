<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.316/13/13</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv okrivljene I D zbog krivičnog djela prevare iz člana 244 stav 1 KZ CG, koji se vodi po optužnom predlogu ODT Kotor Kt. broj 654/12 od 12.09.2013 godine, nakon održanog glavnog i javnog pretresa dana 13.12.2013 godine u prisustvu zamjenika ODT Kotor Danke Živković i okrivljene I D, istoga dana donio je i javno objavio sledeću</span>
</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">OKRIVLJENA I D, JMBG  , od oca J i majke S, rođene R, rođena  godine u B P, stalno nastanjena u B, J put bb (kod M M), državljanka Crne Gore, po zanimanju radnica, sa završenom SSS, razvedena, majka jednog djeteta, lošeg imovnog stanja, neosuđivana, protiv koje se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span1">K r i v a   j e</span>
</p>
<p>&nbsp;</p>
<p>
<span class="span1">Što je </span><span class="span1">neutvrđenog dana u junu 2012  godine u B, u namjeri da sebi pribavi protivpravnu imovinsku korist, lažnim prikazivanjem da će pribaviti rješenje o privremenoj lokaciji i odobrenje o postavljanju štanda na šetalištu u B, iznad V "M", iako je znala da ne postoji mogućnost dobijanja takvog odobrenja tj. da isto neće dobiti, dovela u zabludu oštećenu V M i navela je da joj, na štetu svoje imovine preda iznos od 1.000.- eura, kao cijenu pod zakupa predmetne lokacije za ljetnju sezonu 2012 godinu, nakon čega rješenje nije pribavila, niti novac vratila oštećenoj, čime je pribavila protivpravnu imovinsku korist, a oštećenoj V M nanijela štetu  u navedenom iznosu, pri čemu je bila uračunljiva i svjesna svog djela i njegove zabranjenosti a čije izvršenje je htjela.</span>
</p>
<p>&nbsp;</p>
<p>
<span class="span1">- čime je izvršila krivično djelo prevare iz člana 244. stav 1. Krivičnog zakonika CG.</span>
</p>
<p>&nbsp;</p>
<p>
<span class="span1">Pa joj sud na osnovu naprijed navedene krivičnopravne odredbe i čl. 3, 5, 8, 13, 15, 36, 42, 52, 53. i 54. KZ CG i čl. 368. i 374 ZKP  i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 2 ( dva ) mjeseca i istovremeno određuje da se kazna neće izvršiti ukoliko okrivljena za vrijeme od jedne godine, od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužna je okrivljena da na ime sudskog paušala iznos od 50,00 eura, u roku od trdeset dana od dana pravosnažnosti presude, na žiro račun br. 832-16-52 u korst Budžeta Crne Gore i dokaz o uplati dostaviti ovom sudu s pozivom na br. K. 316/13/13.</span>
</p>
<p>&nbsp;</p>
<p>
<span class="span1">Obavezuje se okrivljena da na ime imovinsko pravnog zahtjeva oštećenoj V M  iz N, ul. A B broj 34, isplati iznos od 1.000 eura, u roku od 3 mjeseca od dana pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor aktom Kt. broj 654/12 od 12.09.2013 godine optužilo je I D zbog izvršenja krivičnog djela prevare iz člana 244 stav 1 KZ CG.</span>
</p>
<p>&nbsp;</p>
<p>
<span class="span1">U svojoj odbrani okrivljena I D je navela da ne priznaje izvršenje krivičnog djela, niti krivicu za isto. Navela je da je zaposlena u Poreskoj upravi u B, te da od</span><span class="span2"> </span><span class="span1">ranijih godina postoji određeni socijalni program za socijalno ugrožene stanovnike opštine koji se ogleda u besplatnom davanju privremenih lokacija tokom ljeta pa kako je lošijih primanja to je pred sezonu 2012. godine otišla u Sekretarijat za urbanizam opštine B i obratila se načelnici M D i interesujući se da li ima pravo na taj vid pomoći i ona joj je rekla da obzirom da su joj mjesečna primanja ispod 300 eurra, da bih mogla računati na neku lokaciju, ali već tada joj je D M je rekla da se rješenje o takvoj lokaciji ne može izdati jer ne postoji zapravo zakonski okvir za to, tj. Zakon ne poznaje izdavanje privremenim lokacija po tom osnovu socijalne pomoći a u prvoj zoni gdje su inače smještene sve privremene lokacije po tom osnovu. Na pitanje kako se uopšte neko ko je korisnik takve privremene lokacije legitimiše kao korisnik ukoliko nema rješenje navela je da je to funkcionisalo na principu određenih spiskova kojie je sačinjavao predstavnik takvih korisnika lokacija u konkretnom slučaju B K i onda bi na osnovu takvog spiska, koliko zna Komunalna policija davala određene brojeve koji bi zapravo značili pravo na lokaciju, a ne i samo definisanje, odnosno lociranje lokacije. Zna da je ove godine čak prilikom jedne kontrole komunalni inspektor S O popisao njih koje je zatekao na </span><span class="span1">šetalištu da bi ih imao evidentirane a ne zna da li je taj popis radjen u cilju dobijanja brojeva, zna samo da na osnovu tog spiska su prilikom vršenja čestih kontrola tokom sezone naplaćivane svima njima mandatne kazne od po 30 eura. Misli da se radilo o nekom rješenju da oni ostanu na lokacijama a da Komunalna policija opet sankcioniše taj rad bez papira. Ima svoj improvizovani štand a to je zapravo sto koji je postavila negdje u aprilu ili maju 2012. godine i zna da joj je isti jednom po nalogu Komunalne policije uklonjen ali to se sve dešavalo prije nego je imala ikakav dogovor sa V M , ili u toku tog dogovora. Što se tiče samog dogovora ona je tada stanovala u kući S P gdje je kao zakupac bio jedan momak koji se zove B i koji je jednom prilikom upitao da li zna kako može da se dobije privremena lokacija, na što mu je ona rekla da to ide ili preko Morskog dobra ili preko Opštine. Obzirom da su on a onda i njegova djevojka M koju je kasnije srela a ustvari je znala od ranije, prilikom njihovih susreta pričali kako bi iznajmili lokaciju, kako su prošle godine kupili neki skupi aparat za cijedjenje soka, kako bi da zarade i sl., ona im je onda rekla da ima lokaciju kao korisnik socijalnog programa i ponudila im da ako hoće na istoj drže štand po pola, da oni naprave taj štand jer je on rekao da je majstor i da može za kratko vrijeme i jeftino da napravi štand. Odmah im je predočila da nema rješenje i svu dokumentaciju koja je inače potrebna za privremenu lokaciju ali da im zapravo nudi sigurno mjesto, tj. sigurnu lokaciju za obavljanje djelatnosti obzirom da zna da i godinama unazad niko od korisnika lokacija iz tog programa nije nikad ni imao odobrenje za rad a radio je uz možda povremeno plaćanje kazni. M i B su pristali na taj aranžman tako da su već pristupili dogovaranju oko izgleda štanda a obzirom da je ona prodavala nakit a oni su planirali da prodaju crkvene suvenire. Čak im je jednom prilikom i dala 100 eura jer su tvrdili da su potrošili puno para za štand i da nemaju više novca. Netačno je da je za ustupanje lokacije od njih tražila 1000 eura i netačno je da su joj oni taj novac dali. Na pitanje koji je njen interes u izdavanju lokacije ukoliko nije ugovorila naknadu niti podjelu zarade navela je da je očekivala dobijanje druge lokacije u SG  po drugom osnovu, pa je zapravo htjela na taj način sačuvati ovu lokaciju a i obzirom da je u maju imala povredu ramena i probleme oko izlaganja, odnosno pakovanja i raspakivanja robe, to je ustupanjem dijela lokacije zapravo i očekivala pomoć u radu. </span>
</p>
<p>
<span class="span1">Inače štand je odmah nakon izrade postavljen i to je bilo negdje početkom juna. Zna da su ga već tih prvih dana a obzirom da je prethodno Komunalna policija njoj bila naložila uklanjanje njenog prvobitnog stola - štanda, oni su sami uklonili štand kako bi izbjegli Komunalnu policiju a onda su isti nakon par dana vratili i od tog trenutka do septembra dok ga M i B sami nisu uklonili štand je nesmetano radio, odnosno na istom su radili i ona i oni. Vezano za rad štanda ne postoje nikakvi troškovi koje bi dijelili jer se i struja pribavlja tako što se od ulične rasjvete sprovede kabal za jednu sijalicu. Zna da je negdje tokom sezone zbog problema sa susjednim štandom došlo do svađe uslijed koje je ta vlasnica štanda prekinula kabal za struju, što je izrevoltiralo B koji je zbog navedenog  verbalno napao nju, pa ga je prijavila policiji, plašeći se da će je fizički napasti, pa misli da je i ova prijava rezultat toga. Dakle, nije Mirjani ni Bojanu obećavala Rješenje o lokaciji, niti im je u tom pravcu tražila novac, niti su joj oni dali bilo kakav novac a ona im jeste obezbijedila ono što im je obećala a to je nesmetano mjesto za prodaju, odnosno mjesto na šetalištu koje im je prethodno pokazala a na kojem je i bio postavljen štand. Mandatne kazne koje je Komunalna policija tokom sezone izricala, njih 6 platila je isključivo ona, čak neke još nije ni platila, a radi se o kaznama u iznosima od po 30 eura.  </span>
</p>
<p>&nbsp;</p>
<p>
<span class="span1">U dokaznom postupku koji je sproveden u clju utvrđenja činjeničnog stanja i krivice okrivljene sud je proveo sledeće dokaze: saslušao svjedoka Oroz Slavka, </span><span class="span1">na saglasnost stranaka pročitao iskaz svjedoka oštećene V M sa zapisnika pred ODT Kotor od 19.02.2013. godine, iskaz svjedoka B B sa zapisnika pred ODT Kotor od 05.09.2013 godine, izvršio uvid u spise komunalne polilcije opštine B broj 08-U-639/1 i </span><span class="span1">u izvod iz kaznene evidencije za okrivljenu UP PJ  B Pod 16.09.2013 godine.</span>
</p>
<p>&nbsp;</p>
<p>
<span class="span1">Svjedoka O S je naveo </span><span class="span1">da je glavni inspektor u Komunalnoj policiji Opštine B i upoznat je sa tim da već duži niz godina, veći broj lica - njih dvadesetak nelegalno postavljaju svoje improvizovane štandove na potezu od restorana O do V  M  i to na dijelu šetališta ispod J  S. Ta lica su se ranijih godina pa i 2012. godine često obraćala njihovoj inspekciji tražeći rješenje i dozvolu za obavljanje djelatnosti, odnosno postavljanje štandova i oni su ih uvijek upućivali na Sekretarijat za urbanizam jer je upravo taj Sekretarijat nadležan za donošenje rješenja o privremenim lokacijama. Ne postoji ni jedno rješenje niti način da Komunalna policija dozvoli postavljanje štandova, odnosno odobri korišćenje privremene lokacije. Zna da u konkretnom slučaju ova lica takva rješenja nisu mogla ni dobiti jer taj potez nije bio u programu privremenih lokacija, odnosno privremene lokacije koje su bile predvidjene na tom dijelu već su bile izdate, tako da zapravo njima takvo rješenje od Urbanizma nije ni moglo biti izdato. Ova lica su sa tim bila upoznata ali oni su se organizovali predstavljajući sebe kao socijalne slučajeve i tražeći od Opštine da im kao socijalno ugroženima da predmetne lokacije na korišćenje ali zna da se tu zapravo radi o njihovoj konstrukciji koja nije ozvaničen, a niti su oni bili predmet bilo kakvog programa za socijalne slučajeve iako zna da su od strane nadležnih u opštini tražili sprovođenje takvog programa. Tokom 2012. godine su negdje početkom juna napravili jednu akciju tj. na osnovu donijetih rješenja o zabrani postavljanja privremenih objekata, donijeta je naredba za uklanjanje na osnovu koje su uklonili sve štandove na tom dijelu. Koliko se sjeća za svaki objekat je donijeto posebno rješenje i naredba u okviru istog a rješenja su donošena na ime lica. Pojasnio je da obzirom da je prilikom ranijih kontrola i pokušaja identifikacije vlasnika privremenog objekta zatečana lica su uvijek govorila da se radi o lokacijama koje su u vlasništvu svih njih, on je tražio da se napravi spisak kako bi imali evidenciju tih lica i taj spisak im je zvanično i dostavljen a sačinio ga je B K i ne zna još ko, kao predstavnici tih lica. Na osnovu ovog spisa oni su donijeli rješenje a nakon toga tokom sezone više puta izricali novčane kazne shodno Zakonu o inspekcijskom nadzoru našto su jedino i ovlašćeni. Inače  I D poznaje od ranije, zna da ona već više sezona postavlja improvizovane štandove i prodaje robu i ona je bila na spisku a zna da je i dolazila u Komunalnu policiju tražeći neko rješenje povodom čega su je uvijek upućivali na nadležni Sekretarijat za urbanizam. Dakle, potpuno je nesporno da je I D znala da kod njih ne može dobiti rješenje o privremenoj lokaciji a ni ranijih godina takvo rješenje nije mogla dobiti, a smatra da ga nije mogla dobiti ni u Sekretarijatu za urbanizam, jer se radi o prvoj zoni gdje ne postoji mogućnost proširenja programa privremenih lokacija bez Odluke Skupštine i to je višegodišnja praksa od 2008. godine i za nju su znali sva lica koja su postavljala nelegalne štandove. Nije mu poznato da je I imala ikakvu lokaciju u S G. Želi samo da naglasi da su sva ova lica imali improvizovane male štandove koje bi odmah po nailasku Inspekcije uklanjali a u večernjim satima nakon 23,00 časa kada je Inspekcija angažovana za kontrolisanje buke, oni bi nesmetano radili.  </span>
</p>
<p>&nbsp;</p>
<p>
<span class="span1">Oštećena V M je navela </span><span class="span1">da okrivljenu D I poznaje već nekih 13 godina i to upravo iz razloga što su i jedna i druga radile na šetalištu, okrivljena prodavajući različite stvari na svom improvizovanom štandu a ona je radila na sladoledu. Nezavisno od toga njen momak B B e obzirom da je ranije stanovao u istoj zgradi kao i I D u razgovoru sa njom saznao da ista treba da dobije dvije privremene lokacije  za sezonu i to jednu na šetalištu a drugu u S G pa kako je ona bila zainteresovana da uzme lokaciju, povodom čega je išla i u Opštinu da se raspitam u tom pravcu, a gdje joj je rečeno da su sve lokacije zauzete, on je popričao sa D I da li bi ona eventualno izdala lokaciju na šetalištu. Okrivljena mu je tada rekla da obzirom da ima dvije, da bi tu na šetalištu izdala, pa kad joj je B to prenio, ona je otišla na razgovor i tada tek vidjela da je u pitanju D koju poznaje i ona joj je ponovila priču navodeći da bi joj lokaciju na šetalištu izdala za 1.500,00 €. Pristala je na cijenu i rekla joj da će joj novac dati kad obezbjedi papire, odnosno rješenje o privremenoj lokaciji. Okrivljena im je pokazala mjesto gdje je njena lokacija, a na kojem je ona već imala postavljeni improvizovani stočić. Ubrzo joj je okrivljena javila da nije dobila lokaciju u Starom gradu te da će zadržati tu lokaciju, a ponudila joj da istu dijele, odnosno da obzirom da su njoj S O iz komunalne policije i D iz Opštine, rekli da će imati pravo na korišćenje lokacije u dužini od 2 m, okrivljena je ponudila da koristi 2/3, a ona 1/3 tog prostora, tražeći za to 1.000,00 €. I na to je pristala i dogovorili su se da napravi štand koji će dijeliti u navedenom odnosu. Tada je rekla okrivljenoj da će finansirati izradu štanda, misleći da troškovi neće preći iznos od 300,00 €, međutim, štand je u konačnom koštao 800,00 € zbog čega je tražila od okrivljene D I da učestvuje, odnosno plati polovinu tog iznosa, što je ona odbila. Na navedenom nije insistirala jer nisu bili u startu dogovorili da će dijeliti troškove izrade štanda. U to vrijeme je često zvala i pitala šta je sa papirima, jer je već bila nabavila robu i htjela je da radi, ali okrivljena je stalno govorila da čeka potpis O, da će sigurno dobiti Rješenje, pa je ona, vjerujući joj, posebno kad je precizirala dan navodnog potpisivanja, dala traženih 1.000,00 € i to u njenoj sobi u kojoj boravi, a u prisustvu svog momka B. Iako Rješenje nije uslijedilo onog dana kad je ona rekla, oni su štand ipak postavili negdje krajem juna na lokaciji koju je ona pokazala i izložili oni njihovu, a okrivljena njenu robu. Međutim, već posle tri dana došla je inspekcija i donijela Rješenje o uklanjanju štanda. To Rješenje je glasilo upravo na ime D I, a ne zna kako je glasilo na njeno ime obzirom da nije nam nikad pokazala Rješenje o postavljanju odnosno o privremenoj lokaciji. Tada je tražila od nje objašnjenje, obzirom na činjenicu da joj je dala novac upravo radi legalnog zakupa, a okrivljena je rekla da inspekcija tjera sve prodavce i da ćemo se samo skloniti i ponovo vratiti. Oštećena navodi da je odmah tražila novac nazad, jer je upravo svrha plaćanja bila legalan zakup i rad sa papirima jer bi u suprotnom ona sama bez davanja novca okrivljenoj, nelegalno postavila štand na šetalištu, ali je okrivljena odgovorila da ona ne bere novac na grani i bila je vrlo drska. Nakon toga je rekla da vrate štand jer je navodno išla u Komunalnu kod gospodina Oroza i isti joj je rekao da će biti donijeto Rješenje i da može da se vrati štand. Vratili su štand jer joj je bilo bitno da radi i zaradi. Međutim, nakon par dana je opet neko javio da Komunalna uklanja štandove sa šetališta, pa su oni sami sklonili štand da bi ga sutradan opet vratili jer je okrivljena I D  i dalje tvrdila da će Rješenje biti izdato. Do kraja sezone oni su radili na tom štandu bez rješenja i to do 01.09.2012 godine. Tokom tog perioda inspekcija nije nalagala uklanjanje štandova, ali jeste izricala mandatne kazne koje je izricala na ime okrivljene I D, a ne zna da li ih je ona plaćala, a radilo se o tri kazne od oko 30,00 €. Inače, tokom rada dešavalo se da ona u večernjim časovima prodaje robu okrivljene, a ona tokom dana njenu i oni su praktično tako završili sezonu bez papira, mada joj je okrivljena već u julu rekla da će do septembra da joj vrati 500,00 €, a ostatak kad bude mogla. Međutim, 01.09.2012. godine okrivljena je zajedno sa Biserkom, jednom ženom koja je takođe radila na šetalištu, isjekla kabal za struju na </span><span class="span1">štandu njenog momka koji je bio u blizini, vjerovatno ga provocirajući da reaguje i time osujeti vraćanje novca. Povodom toga je pitala okrivljenu o čemu se radi i tražila joj ponovo novac, da bi okrivljena tu počela da viče izigravajući žrtvu a nakon toga ih čak i prijavila u policiju, povodom čega su davali izjave. Nakon par dana, a vidjevši da nema namjeru da joj vrati novac, podnijela je krivičnu prijavu. Tačno je da je tokom sezone radila na predmetnom štandu, ali je činjenica da je htjela da radi legalno i da je iz tog razloga Danki dala novac, a ispostavilo se da je radila bez papira plašeći se stalno inspekcije što je mogla činiti i bez datih 1.000,00 €. Kao dokaz da im  je izdala navedeno u podzakup i za to uzela novac može prezentirati i poruke koje joj je okrivljena slala gdje se iz poruke poslate 04.09.2012. godine vidi da okrivljena navodi da nije jedina koja je izdavala lokacije u zakup, a i logično je da im je tražila novac jer nije imala nikakvog interesa da im isti da besplatno. Za svo vrijeme sezone okrivljena je svima govorila da je ona zapravo njena radnica, a ne zakupac dijela njene lokacije. Pridružila se krivičnom gonjenju i postavila je imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok B Bje naveo da je okrivljenu </span><span class="span1">D I upoznao u maju 2012. godine i to tako što su oboje stanovali kod S P u B, koja ima apartmane i ponekad bi popili kafu, pa mu je tako prilikom jednog razgovora rekla da ona ima lokaciju površine 2 m2 na šetalištu u B kod V M  i da bi istu izdala. Povodom toga je obavjestio svoju djevojku V M, jer je znao da je ista zainteresovana da radi nešto tokom sezone i ona je došla u kuću  gdje su oni boravili, i tada konstatovala da zapravo I D poznaje od ranije, i one su se sastale 2-3 puta da se dogovore oko najma lokacije. Prisustvovao je tim razgovorima. </span>
</p>
<p>
<span class="span1">Zna da je okrivljena I Dprvo htjela da iznajmi lokaciju za iznos od 1500 €, ali kako je Mi  to bila previsoka cijena, okrivljena je odlučila da je snizi na 1000 €, s tim što će izdati pola prostora, odnosno dogovoreno je da joj za taj iznos izda lokaciju, da M  napravi štand,a da onda 2/3 prostora na štandu koristi M, a 1/3 okrivljena.Okrivljena D I je čak rekla da će učestvovati u troškovima izrade štanda, što nije učinila. Mirjana joj  zaista prilikom dogovora nije tražila da vidi papire, ali je smatrala da je sve to uredno, vjerovala je I D,a  obzirom da je znala od ranije. Bio je prisutan kada je nakon konačnog dogovora M  okrivljenoj  I D predala 1000 €. Primopredaji novca nije prisustvovala P S, vlasnica objekta, mada je bila prisutna povremeno tokom ranijih razgovora između D  i M . Nakon toga, oni su jednu noć šetajući, zatekli okrivljenu I D sa improvizovanim stočićem na kome je prodavala neku bižuteriju na šetalištu i ista im je rekla da se radi o toj lokaciji. Nakon njihovog dogovora napravio je štand za koji je samo materijal koštao 800 €, koje je Mira obezbjedila i oni su ga postavili na onom mjestu negdje u prvoj polovini juna, ali već istog dana je komunalna policija uklanjala sve štandove sa šetališta, pa im je okrivljena I D rekla da sklone naš i da ga vrate za neki dan. M  je tražila objašnjenje za navedeno, tj. činjenicu da očigledno ne postoji rješenje o lokaciji, na što joj je okrivljena I D rekla da očekuje da ga dobije za koji dan. Nakon nekoliko dana okrivljena I D im je rekla da vrate štand, ali im rješenje nije dala. Zna da je tokom sezone nekoliko puta dolazila komunalna inspekcija i oni su svaki put uklanjali štand i ponovo ga vraćali. Zna da je komunalna donijela rješenje da se uklone svi štandovi na tom potezu i bilo im je jasno da rješenja o lokaciji nema, pa je M tražila od okrivljene  I D da joj vrati novac jer nije htjela da radi na takav način. Međutim, okrivljena I D joj je rekla da ne bere novac na grani, da bi joj nakon toga rekla da vrati štand i radi, a da će joj u septembru kad zaradi novac, vratiti barem pola novca. Tako je i bilo, odnosno M je zbog činjenice da je sezona bila u toku i želje da zaradi, radila na tom štandu koji je dijelila sa D , uz stalne kontrole inspekcije. U septembru okrivljena I D međutim nije vratila novac, već je, da bi preduprijedila </span><span class="span1">M  traženje, podnijela prijavu protiv njih policiji tvrdeći da je ugrožavamo i da ih se plaši. Nakon što su bili pozvani od strane policije, M  je upravo zbog takvog postupka okrivljene I D, sutradan nju prijavila zbog činjenice da je uzela 1000 € za lokaciju koju ni sama nije posjedovala. Ne sjeća se da je okrivlejna pominjala ikakav socijalni program u okviru koga je ona trebala da dobije tu lokaciju, a stalno je ponavljala da će njoj načelnik u komunalnoj policiji O ati rješenje jer joj je obećao da će takvo rješenje dobiti, a zapravo je od komunalne dobila samo rješenje o uklanjanju objekta. Mira je odmah nakon podnošenja prijave uklonila štand sa predmetne lokacije i više nije imala komunikaciju sa okrivljenom I D sem nekih poruka koje joj je okrivljena I Dslala, a u kojima je koliko se sjeća navodila da nema da joj vrati novac, a zna da joj do danas novac nije ni vratila. </span>
</p>
<p>&nbsp;</p>
<p>
<span class="span1">Uvidom u spise komunalne policije opštine Budva broj 08-U-639/1 utvrđeno je da je komunalni inspektor M M dana 28.06.2012 godine utvrdio da je okrivljena I D na dijelu šetališne staze postavila pokretnu tezgu za prodaju neprehrambenih proizvoda bez odobrenja nadležnog organa. Dalje, utvrđeno je da je dana 02.07.2012 godine komunalna policija donijela rješenje kojim je naređeno okrivljenoj I D da izvrši uklanjanje pokretne tezge sa djela javne površine-šetališta S O u B. Iz zapisnika o izvršenom inspekcijskom pregledu od 12.07.2012 godine, od 24.07.2012 godine i 26.07.2012 godine utvrđeno je da okrivljena I D nije postupila po rješenju od 02.07.2012 godine i uklonila predmetni štand. </span>
</p>
<p>&nbsp;</p>
<p>
<span class="span1">U</span><span class="span1">vidom u izvod iz kaznene evidencije za okrivljenu UP PJ B P od 16.09.2013 godine utvrđeno je da okrivljena I D  nije ranije osuđivana.</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span1">Cijeneći provedene dokaze pojedinačno i u uzajamnoj povezanosti shodno članu 370 stav 3 Zkp-a, sud je utvrdio činjenično stanje navedeno u izreci presude.</span>
</p>
<p>&nbsp;</p>
<p>
<span class="span1">Činjenično stanje sud je utvrdio na osnovu ocjene odbrane okrivljene I  D, iskaza svjedoka O S oštećene VM i svjedoka B B. </span>
</p>
<p>&nbsp;</p>
<p>
<span class="span1">Naime, oštećena V M je navela da se sa okrivljenom I Ddogovorila da koristi 2/3 njene lokacije na šetalištu, a okrivljena 1/3 tog prostora, za iznos od 1.000 eura, nakon čega je često zvala i pitala okrivljenu šta je sa papirima jer je već bila nabavila robu i htjela je da radi, ali joj je okrivljena stalno govorila da čeka potpis načelnika komunalne policije S O, da će sigurno dobiti rješenje, pa je vjerovajući okrivljenoj, posebno kad joj je ista precizirala dan navodnog potpisivanja, dala traženih 1.000 eura i to u sobi okrivljene, a u prisustvu svog momka B B, međutim rješenje nije uslijedilo onog dana kada je okrivljena rekla, ali su oni ipak postavili štand negdje krajem juna 2012 godine, da bi već posle tri dana došla inspekcija i donijela rješenje o uklanjanju štanda, nakon čega je tražila objašnjenje od okrivljene i da joj </span><span class="span1">vrati novac, jer je upravo svrha plaćanja bila legalan zakup i rad sa papirima, jer bi u suprotnom ona sama bez davanja novca okrivljenoj nelegalno postavila štand na šetalištu, čiji iskaz je sud prihvatio jer je isti logičan i u saglasnosti sa iskazom svjedoka B Bkoji je naveo da mu je okrivljena I D rekla da ima lokaciju na šetalištu kod V M i da bi istu izdala, povodom čega je obavjestio svoju djevojku V M, koja se sa okrivljenom dogovorila da joj ista za 1000 eura izda 2/3 prostora na štandu, dok bi 1/3 prostora koristila okrivljena, te su polovinom juna 2012 godine postavili štand, ali je komunalna policija uklanjala štandove sa šetališta, pa im je okrivljena I D rekla da sklone štand i da ga vrate za neki dan, zbog čega je oštećena V M tražila objašnjenje od okrivljene zbog činjenice da ne postoji rešenje o lokaciji, na šta je okrivljena I D navela da će da ga dobije za koji dan, međutim rešenje im nije dala, te kako je bilo jasno da rešenja o lokaciji nema, oštećena V M je tražila od okrivljene  I D da joj vrati novac, koja joj je obećala da će joj ga vratiti u septembru, što se nije desilo. </span>
</p>
<p>&nbsp;</p>
<p>
<span class="span1">Dalje, svjedok O S je naveo da je okrivljena I D znala da od komunalne policije ne može dobiti rješenje o privremenoj lokaciji, a takođe ga nije mogla dobiti ni u Sekretarijatu za urbanizam Opštine B, jer se radi o prvoj zoni gdje ne postoji mogućnost proširenja programa privremenih lokacija bez odluke Skupštine opštine, i za nju su znali sva lica koja su postavljali nelegalne štandove, čiji iskaz je sud prihvatio jer nije našao nijedan motiv na strani ovog svjedoka da svojim iskazom oteža krivično pravni položaj okrivljene.</span>
</p>
<p>&nbsp;</p>
<p>
<span class="span1">Imajući u vidu ovakvo ponašanje okrivljene I D tj. činjenicu da je i pored toga što je znala da kod komunalne policije ne može dobiti rješenje o privremenoj lokaciji, niti je isto mogla dobiti u Sekretarijatu za  urbanizam ( sa čime je bila upoznata obzirom da je duži niz godina postavljala improvizovane štandove po šetalištu- kako to proizilazi iz iskaza svjedoka O S), sa oštećenom V M postigla dogovor po kome joj je izdala u podzakup 2/3 štanda za iznos od 1.000 eura sa obavezom da pribavi rešenje o privremenoj lokaciji, sud je utvrdio da je okrivljena I D postupala sa unaprijed stvorenom prevarnom namjerom, odnosno da je oštećenoj V Mobećala da će obezbijediti rješenje o privremenoj lokaciji i odobrenje za postavljanje štanda, a da je pri tom već znala da navedenu dokumentaiju ne može pribaviti, a sve kako bi oštećenu dovela u zabludu i navela je da joj na svoju štetu preda iznos od 1000 eura. Da je okrivljena postupala sa unaprijed stvorenom prevarnom namjerom sud je utvrdio i iz činjenice da je okrivljena stalno govorila oštećenoj da čeka potpis S O-načelnika komunalne policije, iako ne postoji način da komunalna policija dozvoli postavljanje štandova odnosno odobri korišćenje privremene lokacije, zbog čega je komunalna policija sva lica koja su postavljala improvizovane štandove upućivala na sekretarijat za urbanizam Opštine B. Koliko je okrivljena otišla daleko u lažnom prikazivanju činjenica oštećenoj najbolje govori okolnost da je čak oštećenoj precizirala dan navodnog potpisivanja rješenja od strane načelnika komunalne policije, iako izdavanje predmetnog rješenja uopšte nije u nadležnosti tog opštinskog organa, što je okrivljena i sama potvrdila u svojoj odbrani navodeći da se obraćala načelnici za urbanizam Opštine B D M, koja joj je rekla da se rešenje o takvoj lokaciji ne može izdati jer ne postoji zakonski okvir za to, pa je za sud očigledno da je okrivljena postupala sa unaprijed stvorenom prevarnom namjerom, iako je bila svjesna da predmetni dokumentaciju ne može pribaviti.</span>
</p>
<p>&nbsp;</p>
<p>
<span class="span1">Sud nije prihvatio navode odbrane okrivljene I D u kojoj negira izvršenje krivičnog djela, jer su isti obezvrijeđeni svim provedenim dokazima i po mišljenju suda usmjereni na izbjegavanje krivice. Prije svega, sud nije prihvatio navod odbrane okrivljene da nije oštećenoj V M  niti B B obećavala rješenje o privremenoj lokaciji, jer je ovakav navod u suprotnosti sa iskazima oštećene V M i svjedoka B B, koji su se na međusobno saglasan i uvjerljiv način izjasnili o načinu na koji su tekli pregovori sa okrivljenom o zakupu predmetne lokacije i postignutom dogovoru, a čije iskaze je sud prihvatio. Takođe, sud nije prihvatio navod odbrane okrivljene da oštećenoj nije tražila novac, niti su joj oni dali bilo kakav novac a ona im jeste obezbijedila ono što im je obećala a to je ,,nesmetano'' mjesto za prodaju, jer je ovakva odbrana po mišljenju suda nelogična, obzirom da je sasvim životno nelogično da neko ustupi drugom 2/3 svog štanda za prodaju a da pritom za sebe ne ugovori nikakvu nadoknadu. S tim u vezi, navod odbrane okrivljene da se njen interes za ustupanje lokacije bio u tome da sačuva ovu lokaciju s obzirom da je očekivala dobijanje druge lokacije u S G, odnosno da se njen interes bio u tome da ustupanjem dijela lokacije dobije i pomoć u radu s obzirom da je mala povredu ramena i zbog toga probleme oko izlaganja-pakovanja i raspakivanja robe, sud nije prihvatio, jer su ova dva alternativna ,,razloga'' za ,,besplatno'' ustupanje dijela štanda u potpunosti obezvrijeđena iskazima oštećene V M i svjedoka B B koji su na jasan, uvjerljiv i detaljan način opisali predaju predmetnog novca ( u iznosu od 1000 eura) okrivljenoj.</span>
</p>
<p>&nbsp;</p>
<p>
<span class="span1">Okrivljena  I D je postupala sa direktnim umišljajem, svjesna svog djela, čije izvršenje je htjela, a namjeri da pribavi protivpravnu imovinsku korist, a koju je i pribavila na štetu oštećene V M u iznosu od 1000 eura, iako je znala da je ovakav osnov sticanja protivpravan.</span>
</p>
<p>&nbsp;</p>
<p>
<span class="span1">Prilikom odlučivanja o krivičnoj sankciji koji okrivljenoj treba izreći sud je pošao od toga da je za krivično djelo prevare</span><span class="span1"> </span><span class="span1">iz člana 244. stav 1 Krivičnog zakonika CG propisana novčana kazna ili kazna zatvora do tri godine. U smislu člana 42 Krivičnog zakonika CG kao olakšavajuće okolnosti na strani okrivljene sud je cijenio da je ista majka jednog djeteta i okolnost da ranije nije osuđivana, dok otežavajućih okolnosti na strani okrivljene sud nije našao.</span><span class="span1"> Imajući naprijed navedeno u vidu, sud je okrivljenoj I D izrekao uslovnu osudu, kojom mu je utvrdio kaznu zatvora u trajanju od 2 (dva) mjeseca i istovremeno odredio da se ista neće izvršiti ukoliko okrivljena za vrijeme od godinu dana od dana pravosnažnosti presude ne učini novo krivično djelo. </span><span class="span1">Sud smatra da je izrečena krivična sankcija srazmjerna težini izvršenog krivičnog djela, okolnostima pod kojima je izvršeno i okrivljenoj kao izvršiocu, te da će se upozorenjem uz prijetnju kaznom dovoljno uticati na okrivljenu da ubuduće ne čini krivična djela tj. da će se ostvariti ciljevi specijalne prevencije. </span>
</p>
<p>&nbsp;</p>
<p>
<span class="span1">Na osnovu naprijed navedenih krivičnopravnih odredbi, te odredbi člana </span><span class="span1">3, 5, 8, 13, 15, 36, 42, 52, 53. i 54. KZ CG i čl. 368. i 374 ZKP-a, sud je odlučio kao u izreci presude.</span>
</p>
<p>
<span class="span1">Obavezana je okrivljena da na ime sudskog paušala uplati iznos od 50,00 eura u roku od tri mjeseca od dana pravosnažnosti presude, na žiro račun br. 832-16-52 u korist budžeta Crne Gore i dokaz o uplati dostaviti ovom sudu s pozivom na br. K. 316/13/13.</span>
</p>
<p>
<span class="span1">Shodno članu  239. Zkp-a sud je obavezao okrivljenu da oštećenoj V M  iz N, ulica A B broj 34, na ime imovinsko pravnog zahtjeva isplati iznos od 1.000,00  eura, u roku od 3 mjeseca od dana pravosnažnosti presude. </span>
</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 13.12.2013. godine</span>
</p>
<p>&nbsp;</p>
<p>
<span class="span1">      Zapisničar,                                                        </span><span class="span1"></span><span class="span1">                    Sudija,</span>
</p>
<p>
<span class="span1">  Ana Marija Petković                                                               </span><span class="span1">Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
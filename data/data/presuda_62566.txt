<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-size:13pt;font-weight:bold;}
.s3{font-weight:bold;color:black;}
.s4{color:black;}
.s5{color:black;font-variant:small-caps;}
.s6{font-family:Courier New;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:start;hyphenate:auto;font-family:Times New Roman;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p9{text-align:start;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:FranklinGothicBook;font-size:13pt;}
.p11{text-indent:0.5in;margin-right:0.0013888889in;text-align:justify;hyphenate:auto;font-family:Times New Roman;font-size:13pt;}
.p12{margin-bottom:0.083333336in;text-align:start;hyphenate:auto;font-family:Times;font-size:13pt;}
.p13{text-indent:0.5in;text-align:center;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times New Roman;font-size:12pt;}
</style>
<meta content="milijana.minic" name="author">
</head>
<body class="b1 b2">
<p class="p1">
<span class="s1">K. 169/11</span>
</p>
<p class="p1"></p>
<p class="p2">
<span class="s2">         </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">         U IME CRNE GORE </span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljene </span><span class="s1">M. M.</span><span>, zbog krivičnog djela samovlašće iz čl. 384 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 126/11 od 26.05.2011. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužioca u Baru C. A. i okrivljene, dana 16.11.2011. godine donio je i javno objavio,</span>
</p>
<p class="p4"></p>
<p class="p5">
<span class="s1">                                               P R E S U D U</span>
</p>
<p class="p4"></p>
<p class="p4">
<span>Okrivljena </span><span class="s3">M. M.</span><span class="s4"> od</span><span class="s3"> </span><span class="s4">oca P. i majke B. rođene Đ., rođena ... godine u B., sa prebivalištem u S., naselje H.-N., državljanka Crne Gore, radnica, bez zaposlenja, udata, majka troje djece, pismena. završila srednju školu, lošeg imovnog stanja, neosuđivana;</span>
</p>
<p class="p4"></p>
<p class="p4"></p>
<p class="p3">
<span class="s1">      K r i v a  j e</span>
</p>
<p class="p3"></p>
<p class="p3"></p>
<p class="p6">
<span class="s4">Što je,</span>
</p>
<p class="p7">
<a name="sadrzaj_3"></a>
</p>
<p class="p4">
<span class="s4">U vremenu do 02.11.2010. godine do 03.03.2011. godine, u naselju N.-N. u S., Opština Bar, protivno odredbi čl. 179 st. 1. Zakona o energetici („SL List Crne Gore“ 28/10) samovlasno pribavila pravo za koje smatra da joj pripada, na način što je svoj stambeni objekat priključila na elektromrežu, iako prethodno nije pribavila elektrosaglasnost od Elektroprivrede Crne Gore AD Nikšić-Elektrodistribucija u Baru, što su radnici Elektrodistribucije konstatovali zapisnicima o kontroli mjernog mjesta dana 02.11. 2010. godine, 24.12.2010. godine i 03.03.2011. godine,</span>
</p>
<p class="p7"></p>
<p class="p8">
<span class="s4">-  čime je učinila </span><span class="s3">produženo krivično djelo - samovlašće iz čl. 384 st. 1. u vezi čl. 49 Krivičnog zakonika.</span>
</p>
<p class="p9"></p>
<p class="p8">
<span>pa joj sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a,  i z r i č e</span>
</p>
<p class="p9">
<span>      </span>
</p>
<p class="p3">
<span class="s1">     USLOVNU OSUDU</span>
</p>
<p class="p3"></p>
<p class="p7">
<span>            Kojom joj utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljena u roku od 2 (dvije) godine, od dana pravosnažnosti, ne učini novo krivično djelo.</span>
</p>
<p class="p9"></p>
<p class="p7">
<span>	Oštećena Elektroprivreda Crne Gore AD Nikšić - Elektrodistribucija Bar se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p9"></p>
<p class="p7">
<span>	Okrivljena je dužna da plati troškove krivičnog postupka u iznosu od 200,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p7"></p>
<p class="p4">
<span class="s1">                                             O b r a z l o ž e n j e</span>
</p>
<p class="p4"></p>
<p class="p4">
<span>Optužnim predlogom Osnovnog državnog tužioca u Baru Kt.br. 126/11 od 26.05.2011 godine stavljeno je na teret okrivljenoj izvršenje krivičnog djela bliže opisanog u izreci presude. </span>
</p>
<p class="p4"></p>
<p class="p7">
<span>          Okrivljena je u svojoj odbrani izjavila da njena </span><span class="s4">porodica ima kuću u naselju H. N. u Sutomoru. Radi se o novoizgrađenom objektu u koji su se uselili krajem 2008. godine. U istom u početku nisu imali struje. Negdje 2009. godine postavili su brojilo tačnije radnik iz Elektrodistribucije im je postavio brojilo i objekat priključio na elektro mrežu. Njen suprug je podnio zahtjev da se brojilo zavede kod Elektrodistribucije kao legalno brojilo. Oni su imali dug od 800 € za utrošenu električnu energiju, pa su im u Elektrodistribuciji u Baru rekli da u ratama izmire dugovanja pa će biti zavedeni kao legalni potrošači. Njena porodica nije imala finansijskih sredstava da izmiri dugovanje pa je na tome ostalo. Oni su prikopčani na elektromrežu, ali nisu dobili saglasnost od Elektrodistribucije jer nisu izmirili dugovanja. I prije kontrole od 2.11.2010. godine dolazili su radnici Elektrodistribucije da očitaju stanje na brojilu i da vide jesu li legalni potrošači, ali su svaki put uspijevali da se sa njima dogovore da im struju ne isključe. U maju mjesecu 2010. godine njen suprug je platio iznos od 300 € na ime duga za utrošenu električnu energiju. Dana 2.11.2010. godine ona nije bila prisutna niti iko od ukućana kada je vršena kontrola od strane radnika Elektrodistribucije. Takođe nije bila prisutna dana 24.12.2010. godine kada je vršena kontrola od strane radnika Elektrodistribucije. Nakon tih izvršenih kontrola njima nije isključena struja, a o tome da su dolazili radnici Elektrodistribucije je obaviještena je od komšinice. Dana 3.3.2011. godine dolazili su radnici Elektrodistribucije, vršili su kontrolu mjernog mjesta, sačinili zapisnik o kontroli koji je ona potpisala. Isti su htjeli da isključe struju, ali ih je ona zamolila da to ne učine te da će izmiriti dugovanja. Radnici Elektrodistribucije tom prilikom nisu isključili struju. Njen suprug je nakon posljednje kontrole podnio zahtjev za odobrenje kredita kod Podgoričke banke, kako bi sa istim isplatili dugovanja prema Elektrodistribuciji. Na glavnom pretresu je dodala da je 2009. godine sprovedena akcija priključenja nelegalnih potrošača. Na osnovu te akcije trebalo je da se izvrši priključenje nelegalnih potrošača na elektromrežu koji bi se evidentirali i dobijali račune za utrošenu električnu energiju. Ona se prijavila na tu akciju i iz Elektrodistribucije u Sutomoru došao je V. S. koji je njenu kuću priključio na elektromrežu. Zbog duga od 800 €  koji je trebalo da plate, a koji nije mogla da plati oni nisu ušli u tu kategoriju nelegalnih potrošača. Ona nije bila prisutna kada su u dva navrata u novembru i decembru 2010. godine izvršene kontrole od strane radnika Elektrodistribucije. Tom prilikom, radnici Elektrodistribucije su brojilo u njenoj kući isključili sa elektromreže, međutim, kada bi ona došla kući i to vidjela ona je molila da kuća bude priključena na elektromrežu i oni su udovoljavali toj njenoj molbi i kuću bi ponovo priključili na elektromrežu. Dakle, ona ni u jednom slučaju nije lično ili preko nekog drugog lica kuću priključivala na elektromrežu, već su to radili radnici Elektrodistribucije. Prilikom kontrole koja je izvršena u martu 2011. godine ona je bila prisutna i tom prilikom ona je zahtijevala da se kuća ne isključuje sa elektromreže. Ispravila je iskaz i navela da u njenoj kući ni jednom nije bila isključena struja, dakle ni u novembru ni u decembru 2011. Godine, a ona nije bila prisutna prilikom vršenja kontrole, o kontrolama je obavještavala komšinica i ona bi nakon toga odlazila u Elektrodistribuciju i konkretno tehničkog direktora G.R. molila da se struja ne isključuje i da joj se odobri plaćanje u ratama, ali on to nije dozvoljavao već je zahtijevano da sve plati odjednom.</span>
</p>
<p class="p7"></p>
<p class="p4">
<span>U dokaznom postupku saslušani su </span><span class="s4">ovlašćeni predstavnik JP Elektrodistribucija Bar D. P., svjedoci R. A. i J. D., na saglasan predlog stranaka pročitan je iskaz svjedoka B. N. iz prethodnog postupka, pročitani su : zapisnik o kontroli mjernog mjesta br. 760 od 2.11.2010. godine, zapisnik o kontroli mjernog mjesta br. 6182 od 24.12.2010. godine, obračun br. 246 /01/10 od 29.12.2010. godine, zapisnik o kontroli mjernog mjesta br. 4101-915 od 3.03.2011. godine, obračun br. 254/01/11 od 4.03.2011. godine, nalaz i mišljenje sudskog vještaka elektrostruke R. L. od 19.04.2011. godine, izvod iz kaznene evidencije na ime okrivljene br. 14-03/3-245/11-2735/2 od 28.04.2011. godine, analitička kartica na dan 18.10.2011. godine na ime Vojvodić M..</span>
</p>
<p class="p4"></p>
<p class="p4">
<span>Ovlašćeni predstavnik Elektrodistribucije u Baru </span><span class="s1">P.D. </span><span>je izjavila da </span><span class="s4">pridružuje krivičnom gonjenju i postavlja imovinsko pravni zahtjev u iznosu od 2.054,11 €.</span>
</p>
<p class="p4">
<span> </span>
</p>
<p class="p4">
<span>Svjedok </span><span class="s1">R. A.</span><span> </span><span class="s4">je izjavio da je sa kolegom J. D. u više navrata vršio kontrolu mjernih mjesta u naselju H. N. u Sutomoru . Kod potrošača M. M. na njenom stambenom objektu preciznije kući u dva navrata tačnije dana 24.12.2010. godine i 3.3.2011. godine, a o čemu su sačinjeni zapisnici, konstatovali su nepravilnost koja se ogleda u tome da je ista nelegalno priključena na NN mrežu. Dana 24.12.2010. godine niko od ukućana nije bio prisutan pa su istu isključili sa elektromreže tačnije sa tep ormara i plombirali isti. U kontroli od 3.3.2011. godine konstatovali su da se potrošač ponovo nelegalno priključio, a da se ne vodi u bazi podataka dok potrošač tačnije M. M. nije dozvolila isključenje sa elektromreže što je zapisnikom konstatovano. Ista je potpisala zapisnik uz obećanje da će izmiriti svoja dugovanja prema Elektroprivredi te da će legalizovati svoj priključak. Na glavnom pretresu je dodao da je kao radnik Elektrodistribucije u više navrata kontrolisao brojilo vlasništvo M. M.. Sjeća se da se brojilo i tep ormar nalaze van kuće i oni su prilikom kontrole 24.12.2010. godine utvrdili da se brojilo ne nalazi u bazi nakon čega su brojilo isključili sa elektromreže na tep ormaru na način što su skinuli osigurač i izvršili plombiranje na tep ormaru. Na tep ormaru nalaze se 3 osigurača i oni su tom prilikom sva tri osigurača skinuli i stavili jednu plombu na šarafu poklopca tep ormara.</span>
</p>
<p class="p4"></p>
<p class="p4">
<span class="s4">Svjedok </span><span class="s3">J. D.</span><span class="s4"> je izjavio da je tokom 2010.  i 2011. godine u više navrata vršio kontrolu u naselju H. N. u</span><span class="s5"> </span><span class="s4">Sutomoru, kod potrošača M. M.. Više puta su on i njegovo kolege zatekli nepravilnost koja se ogleda u tome što se električno brojilo koje se nalazi na njenom stambenom objektu ne vodi u bazi podatka ED Bar, što znači da je ista nelegalno priključena. Dana 02.11.2010. godine prilikom obavijene kontrole konstatovali su prethodno navedeno kolega N. B. i on, pa su potrošača isključili sa elektromreže. Niko od ukućana tom prilikom nije bio prisutan što je i konstatovano na zapisniku. Kontrolom istog mjernog mjesta od 24.12.2010. godine kolega R. A. i on su konstatovali da se potrošač samovoljno ponovo priključio pa su istog nakon konstatacije da se ne nalazi u bazi podatka isključili sa tep ormara i isti plombirali. Ni tom prilikom niko od ukućana nije bio prisutan. Dana 3.3.2011. godine u kontroli istog mjernog mjesta sa kolegom R. A. konstatovali su istu nepravilnost i ponovno samovoljno priključenje na TEP ormar, dok M. M. koja je bila prisutna prilikom kontrole mjernog mjesta te koja je potpisala zapisnik o kontroli istog nije dozvolila isključenje. Kako ista to nije dozvolila isključenje potrošača nisu izvršili, a tom prilikom je rekla da će otići u Elektrodistribuciji, izmiriti dugovanje i legalizovati priključak, što do danas kako je njemu poznato nije učinila. Na glavnom pretresu je dodao da je priključenje kuće M. M. na elektromrežu izvršeno nelegalno prije akcije legalizacije nelegalnih potrošača, a postojala je u toku 2009. godine akcija  u dva navrata čiji je cilj bio da se nelegalni potrošači zavedu u bazu podataka kako bi dobijali račune za plaćanje i kako bi plaćali utrošenu električnu energiju. Jedan od uslova za legalizaciju bio je i plaćanje zaostalih dugova, tačnije već utrošenih kilovata što M. M. nije uradila. Oni su u dva navrata 2.11.2010. godine i 24.12.2010. godine konstatovali da se kuća, tačnije brojilo ne nalazi u bazi podataka i vršili su isključenje na tep ormaru, a prilikom tih kontrola nije bio prisutan niko od ukućana. Sledeći put kada je izvršena kontrola i kada su konstatovali da se kuća i dalje ne nalazi  bazi nelegalnih potrošača, a potrošač se u međuvremenu nelegalno priključio, M. M. je bila prisutna i tom prilikom nije dozvolila da se izvrši isključenje.</span>
</p>
<p class="p4"></p>
<p class="p4">
<span class="s4">Svjedok </span><span class="s3">B. N. </span><span class="s4">je izjavio da</span><span class="s3"> </span><span class="s4">je sa kolegom J. D. dana 2.11.2010. godine vršio kontrolu u naselju H.N. u S. kod potrošača M. M. Radilo se o stambenom objektu tačnije kući. Uz konsultaciju sa dispečer službom utvrdili su da se ista ne vodi u bazi podataka ED Bar pa je i isključena sa elektromreže na tep ormaru. Tep ormar je plombiran. Niko od ukućana nije bio prisutan prilikom vršenja kontrole što je i konstatovano na zapisniku.</span>
</p>
<p class="p4"></p>
<p class="p4">
<span class="s4">U zapisniku o kontroli mjernog mjesta br. 760 od 2.11.2010. godine konstatovano je da se potrošač M. M. ne vodi u bazi podataka. Isključenje je izvršeno na tep ormaru i stavljena plomba 8/2009. Prilikom kontrole potrošač nije prisutan.  </span>
</p>
<p class="p4"></p>
<p class="p4">
<span class="s4">U zapisniku o kontroli mjernog mjesta br. 6182 od 24.12.2010. godine konstatovano je da se potrošač M. M. ne vodi u bazi podataka. Isključenje je izvršeno na tep ormaru i stavljena plomba 8/09. Prilikom kontrole potrošač nije prisutan.  </span>
</p>
<p class="p4"></p>
<p class="p4">
<span class="s4">Iz obračuna br. 246 /01/10 od 29.12.2010. godine utvrđeno je da je dug okrivljene iznosio 1.861,32 €. </span>
</p>
<p class="p4"></p>
<p class="p4">
<span class="s4">U zapisniku o kontroli mjernog mjesta br. 4101-915 od 3.03.2011. godine konstatovano je da je potrošač M. M. nelegalno priključena na NN mrežu, ne bodi se u bazi podataka, i ne dozvoljava isključenje sa NN mreže. Okrivljena je zapisnik potpisala bez primjedbi. </span>
</p>
<p class="p4"></p>
<p class="p4">
<span class="s4">Iz obračuna br. 254/01/11 od 4.03.2011. godine utvrđeno je da je dug okrivljene iznosio 2.879,77 €. </span>
</p>
<p class="p4"></p>
<p class="p4">
<span class="s4">Iz nalaza i mišljenja sudskog vještaka elektrostruke R. L. od 19.04.2011. godine utvrđeno je da je stambeni objekat M. M., koji se nalazi u naselju H. N., S., nelegalno je priključen na elektroenergetsku mrežu, bez elektroenergetske saglasnosti i saglasnosti za priključenje. Mišljenje je formirano na osnovu podataka i činjenica navedenih u Zapisnicima o kontroli mjernog mjesta br. 19453 od 2.11.2010. godine, br. 21397 od 24.12.2010. godine i br. 23295 od 3.03.2011. godine. Vrijednost neovlašćeno korišćenje energije je  2878,83 €.</span>
</p>
<p class="p4"></p>
<p class="p4">
<span class="s4">Iz izvoda iz kaznene evidencije na ime okrivljene br. 14-03/3-245/11-2735/2 od 28.04.2011. godine utvrđeno je da nije osuđivan. </span>
</p>
<p class="p4"></p>
<p class="p4">
<span class="s4">Iz analitičke kartice na dan 18.10.2011. godine na ime V. M. utvrđeno je da dug okrivljene iznosio 2.054,11 €. </span>
</p>
<p class="p4"></p>
<p class="p4">
<span class="s4">Na prethodnom glavnom pretresu donijeto je rješenje da se u dokaznom postupku sasluša svjedok V. S.. Svjedok V. S. je u penziji, sud ne raspolaže sa njegovom sadašnjom adresom, po ocjeni suda činjenično stanje je utvrđeno zbog čega je donijeto rješenje da se u dokaznom postupku neće saslušati svjedok V. S.</span>
</p>
<p class="p6"></p>
<p class="p4">
<span>Ocjenom izvedenih dokaza utvrđeno je da je okrivljena učinila krivično djelo koje joj je stavljeno na teret. Radnici Elektrodistribucije u Baru su u tri navrata i to dana 02.11.2010. godine, dana 24.12.2010. godine i dana 03.03.2011. godine </span><span class="s4">izvršili kontrolu u stambenom objektu vlasništvo okrivljene i tom prilikom su utvrdili da električno brojilo u objektu nije evidentirano u evidenciji tog preduzeća. Prilikom kontrola koje su obavljene dana </span><span>24.12.2010. godine i dana 03.03.2011. godine konstatovano je da je objekat ponovo priključen na nisko naponsku mreži i pored činjenice da je prilikom ranijih kontrola objekat bio isključen sa elektro mreže na tep ormaru i nakon toga izvršeno plombiranje. </span><span class="s4">Činjenično stanje utvrđeno je iz jasnih, saglasnih i objektivnih iskaza svjedoka B.N., koji je prisustvovao kontroli koja je izvršena dana 02.11.2010. godine, svjedoka R. A. koji je prisustvovao kontrolama koje su izvršena dana 24.12.2010. godine i dana 03.03.2010. godine i J. D. koji je prisustvovao svim kontrolama. Iskazi svjedoka potvrđuju se sadržinom zapisnika o kontrolama mjernog mjesta. Okrivljena je u svojoj odbrani u prethodnom postupku izjavila da prilikom kontrola koje su izvršene dana 02.11.2010. godine i dana 24.12.2010. godine radnici Elektrodistribucije nisu isključili električnu energiju u njenoj kući. Na glavnom pretresu je prvo izjavila da su prilikom navedenih kontrola radnici Elektrodistribucije prvo isključili električnu energiju, na njenu molbu istu su uključivali, da bi nakon toga na istom pretresu izjavila da u njenoj kući ni jednom nije bila isključena električna energija. Iz iskaza svjedoka i zapisnika o kontroli mjernog mjesta utvrđeno je da su prilikom kontrola dana 02.11.2010. godine i dana 24.12.2010. godine radnici Elektrodistribucije isključivali električnu energiju za kuću okrivljene na tep ormaru. Odbrana okrivljene da struja u njenoj kući nije isključivana usmjerena je na izbjegavanje krivice, jer ukoliko nema isključenja električne energije nema ni samovlasnog priključenja, a što je u postupku na nesumnjiv način utvrđeno. </span>
</p>
<p class="p4"></p>
<p class="p4">
<span class="s4">Okrivljena je ostvarila objektivna obilježja krivičnog djela samovlašće, jer je samovlasno pribavila pravo koje je smatra da joj pripada, jer je smatrala da joj pripada pravo da svoj stambeni objekat priključi na elektrodistributivnu mrežu, radi dobijanja električne energije. Okrivljena je krivično djelo učinila sa direktnim umišljajem jer je bila svjesna da pravo koje smatra da joj pripada pribavlja samovlasno, odnosno bila je svjesna da nema elektroenergetsku saglasnost da stambeni objekat priključi na niskonaponsku mrežu. Okrivljena je postupila suprotno čl. 179 st.1 Zakona o energetici kojim je propisano da je z</span><span>abranjeno samovoljno priključivanje objekata, uređaja ili instalacija na prenosni ili distributivni sistem električne energije ili gasa ili instalaciju drugog kupca, kao i na sistem za distribuciju toplote za daljinsko grijanje i/ili hlađenje.</span>
</p>
<p class="p10"></p>
<p class="p4">
<span>Sud je prihvatio pravnu kvalifikaciju iz optužnog predloga pravno kvalifikujući krivično djelo kao produženo krivično djelo samovlašće iz čl. 384 st.1 u vezi čl. 49. </span><span class="s4">Krivičnog zakonika. Odredbom čl. 49 Krivičnog zakonika propisano je da </span><span>produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sljedećih okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Optužena je učinila tri radnje istog krivičnog djela, koja su vremenski povezana, na istom prostoru, kojom prilikom je ispoljila jedinstveni umišljaj. </span>
</p>
<p class="p4"></p>
<p class="p4">
<span class="s4">Sud je precizirao optužni predlog. U optužnom predlogu je navedeno da je okrivljena krivično djelo učinila „u vremenu do 02.11.2010. godine do 03.03.2011. godine“. Kako je po ocjeni suda u pitanju očigledan greška u kucanju sud je kao vrijeme krivičnog djela naveo vrijeme od 02.11.2010. godine do 03.03.2011. godine. Ocijenjeno je da se navedenim preciziranjem ne narušava identitet optužnog predloga i presude. </span>
</p>
<p class="p4">
<span class="s4"> </span>
</p>
<p class="p4">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike jer je okrivljena udata i majka troje djece, raniji život jer nije osuđivana, dok je od otežavajućih okolnosti sud cijenio upornost koju je pokazala prilikom izvršenja krivičnog djela. Ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude prema u potpunosti postići svrha izricanja uslovne osude i na taj način dovoljno uticati da u buduće ne čini krivična djela. </span>
</p>
<p class="p11"></p>
<p class="p11">
<span>Odluka o imovinsko pravnom zahtjevu zasniva se na odredbi čl. 239 st. 2</span><span class="s6"> </span><span>ZKP. Ovlašćeni predstavnik oštećenog preduzeća je izjavila </span><span class="s4">da postavlja imovinsko pravni zahtjev u iznosu od 2.054,11 €. O</span><span>krivljenoj nije stavljeno na teret da je izvršenjem krivičnog djela pribavila imovinsku korist, obavezivanjem okrivljene da oštećenom preduzeću plati imovinsko pravni zahtjev izreka presude bi bila nerazumljiva, iz kojih razloga je sud uputio oštećeno preduzeće da imovinskopravni zahtjev ostvari u parničnom postupku.</span>
</p>
<p class="p12"></p>
<p class="p4">
<span>Odluka o troškovima krivičnog postupka zasniva se na odredbi čl. 229 ZKP-a. Okrivljeni je dužan da plati troškove krivičnog postupka koji se odnose na plaćanje troškova vještaka elektro struke u iznosu od 103,40 €, i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p4"></p>
<p class="p4">
<span>Na osnovu izloženog odlučeno je kao u izreci presude</span>
</p>
<p class="p13"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 16.11.2011. godine</span>
</p>
<p class="p3"></p>
<p class="p3"></p>
<p class="p7">
<span class="s1">ZAPISNIČAR,				                                   S U D I J A</span>
</p>
<p class="p7">
<span class="s1">Milijana Minić 				                           Goran Šćepanović</span>
</p>
<p class="p7"></p>
<p class="p9"></p>
<p class="p7">
<span class="s1">PRAVNA POUKA</span><span>:Protiv ove presude može se </span>
</p>
<p class="p7">
<span>izjaviti žalba Višem sudu u Podgorici u roku od</span>
</p>
<p class="p7">
<span>8 (osam) dana od dana prijema pismenog otpravka.</span>
</p>
<p class="p7">
<span>Žalba se predaje ovom sudu u dva primjerka.</span>
</p>
<p class="p9"></p>
<p class="p9"></p>
<p class="p9">
<span class="s1">DNA</span><span>:- 1 x ODT</span>
</p>
<p class="p9">
<span>          - 1 x okrivljenoj</span>
</p>
<p class="p9">
<span>          - 1 x oštećenoj ED Bar nakon pravosnažnosti</span>
</p>
<p class="p9">
<span>          - u spise</span>
</p>
<p class="p14"></p>
<p class="p14"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-indent:0.375in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 259/2011</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju kao prvostepeni krivični, i to sudija Rahmo Banda, kao sudija pojedinac, uz učešće zapisničara Ljiljane Popović, u krivičnom predmetu protiv okrivljenog F.M.a iz Bijelog Polja, zbog krivičnog djela ugrožavanje javnog saobraćaja iz čl. 339. st.1. KZ, po Optužnom predlogu ODT iz B.Polja Kt.br.4/11 od 28.04.2011.godine, nakon održanog, usmenog, glavnog i javnog pretresa u prisustvu Zamjenika ODT iz Bijelog Polja Perović Cmiljane, a u odsustvu uredno obaviještenih okrivljenog F.M.a i oštećenog F.M.a,  donio je i javno objavio dana  22.06.2011. godine:</span>
</p>
<p class="p4"></p>
<p class="p3">
<span class="s1">P R E S U D U</span>
</p>
<p class="p5"></p>
<p class="p4">
<span class="s1">Okrivljeni F.M.</span><span>, od oca D. i majke N. rodjene D., rodjen ....godine u Bijelom Polju, živi u mjestu rodjenja – Ul. N.M., Crnogorac, državljanin Crne Gore, pismen, završio SSS – frizer, neoženjen, vojsku nije služio, srednjeg imovnog stanja, ne osudjivan. </span>
</p>
<p class="p6"></p>
<p class="p7">
<span class="s1">K r i v    j e</span>
</p>
<p class="p8"></p>
<p class="p4">
<span class="s1">Što  je:</span>
</p>
<p class="p4">
<span>- dana 14.12.2010.godine oko 00,10 h, ne pridržavajući se saobraćajnih propisa upravljao putničkim motornim vozilom marke '' Vento '' reg.br. PTZ 020, magistralnim putem Ribarevine – Berane, te je dolaskom u mjesto Brzava, opština Bijelo Polje, ugrozio saobraćaj i time doveo u opasnost život ili tijelo ljudi i imovinu, na način što je protivno čl. 244 i čl. 200 Zakona o bezbjednosti saobraćaja na putevima, upravljao vozilom sa neispravnim propisanim uredjajima i opremom – pneumaticima i pod dejstvom alkohola sa koncentracijom od 1,03 pro milla apsolutnog alkohola u krvi, usled čega i protivno čl. 31. istog Zakona nije prilagodio brzinu kretanja vozila okolnostima, karakteristikama i stanju puta, pa je pri izlazu iz lijeve horizontalne krivine, pri prelasku sa suvog na zaledjeni kolovoz, izgubio upravljivost nad vozilom zbog čega se bočno izmicao i zanosio ulijevo, napustio kolovoz po  lijevoj ivici i zadnjim lijevim dijelom udario u zemljanu kosinu zasjeka, iznad kolovoza, kojom prilikom je saputnik u vozilu, oštećeni F.M., zadobio lake tjelesne povrede u vidu nagnječenja glave sa trakastim krvnim podlivom u predjelu spoljašnjeg ugla desnog oka, </span>
</p>
<p class="p4"></p>
<p class="p4">
<span>-čime je izvršio krivično djelo ugrožavanje javnog saobraćaja iz čl. 339. st. 1. Krivičnog Zakonika. </span>
</p>
<p class="p4"></p>
<p class="p4">
<span>-pa mu sud primjenom citiranih zakonskih propisa i čl.2, 4,5,13,15,16,32,36,42,52,53, i 54 KZ, te čl. 199, 202 i 364. ZKP-a, </span><span class="s1">i z r i č e:</span>
</p>
<p class="p3">
<span class="s1">USLOVNU OSUDU</span>
</p>
<p class="p2"></p>
<p class="p4">
<span>Kojom mu utvrdjuje kaznu zatvora u trajanju od  60 dana /šezdeset dana/  i istovremeno odredjuje da se kazna neće izvršiti ukoliko okrivljeni u roku od 2 / dvije / godine, po pravosnažnosti presude, ne izvrši neko  novo  krivično djelo. </span>
</p>
<p class="p4"></p>
<p class="p4">
<span>Obavezuje se okrivljeni da na ime paušala plati  ovom sudu iznos od 30,00 € ( trideset eura/,  kao i na ime troškova krivičnog postupka iznos od 316,25 € / tristašesnaest eura i dvadesetpet centi /, a  sve prednje u roku od 15. dana po pravosnažnosti presude.</span>
</p>
<p class="p4"></p>
<p class="p8">
<span> 	Imovinsko – pravnog zahtjeva nije bilo. </span>
</p>
<p class="p8"></p>
<p class="p3">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>Optužnim predlogom ODT iz Bijelog Polja Kt.br.4/11 od 28.04.2011. godine, okrivljenom F.M.u iz Bijelog Polja, stavljeno je na teret izvršenje  krivičnog djela ugrožavanje javnog saobraćaja iz čl. 339.st. 1. KZ. </span>
</p>
<p class="p4"></p>
<p class="p4">
<span>Glavni pretres je održan i zaključen u odsustvu uredno obaviještenih  okrivljenog F.M.a i oštećenog F.M.a, a na predlog Zamjenika ODT iz B.Polja, Perović Cmiljane, shodno čl. 453. ZKP-a. </span>
</p>
<p class="p4"></p>
<p class="p9">
<span>Zamjenik ODT Perović Cmiljana u završnoj riječi je izjavila, da ostaje pri podnijetom Optužnom predlogu, jer okrivljeni u svojoj odbrani datoj tokom istražnog postupka, priznaje izvršenje krivičnog djela. S toga je predložila da ga sud oglasi krivim i osudi na kaznu po Zakonu. </span>
</p>
<p class="p6">
<span>Okrivljeni F.M. priznaje izvršenje krivičnog djela, pa je u svojoj odbrani datoj u istražnom postupku istakao, da je tačno da je dana 14.12.2010.godine negdje oko 00,10 h, upravljao PMV marke Vento, reg.br. PTZ 020, koje je kupio od svog ujaka D.V.a i o kojem posjeduje punomoćje o upravljanju, magistralnim putem iz pravca B.Polja u pravcu Berana. Istakao je da kritične večeri bio mu je rodjendan, pa je konzumirao alkohol, tako da je tačno da je upravljao vozilom pod dejstvom alkhola u krvi, čija koncentracija mu je utvrdjena prilikom uvidjaja. Sa njim u vozilu nalazio se njegov brat M.., koji je sjedio na mjestu suvozača. U trenutku upravljanja vozilom nije znao da je upravljao vozilom sa neispravnim pneumaticima, obzirom da je zadnja dva pneumatika par dana prije udesa zamijenio. Dolaskom u mjesto Brzava, opština B.Polje, kretao se brzinom od oko 60 km/h, kada je naišao na dio puta pod ledom, na kojem je izgubio upravljivost nad vozilom, pa je prešao na suprotnu kol.traku i zadnjim lijevim dijelom vozila udario u uzbrdicu sa lijeve strane kolovoza. Njegov saputnik u vozilu – brat M.. nije zadobio tjelesne povrede kao ni on, dok ne na vozilu nastupila manja materijalna šteta. </span>
</p>
<p class="p8"></p>
<p class="p6">
<span>Radi utvrdjivanja odlučnih činjenica i krivice okrivljenog sud je u dokaznom postupku saslušao vještaka medicinske struke dr. K.G., na predlog Zamjenika ODT Perović Cmiljane, pročitao iskaz svjedoka – oštećenog F.M.a, dat na zapisniku kod istražnog sudije od 17.03.2011.godine, pročitao zapisnik o uvidjaju Osnovnog suda u Bijelom Polju Kr.br. 126/2010 od 30.12.2010.godine, izvršio uvid u Zapisnik o vanrednom tehničkom pregledu za putničko motorno vozilo reg.br. PTZ 020 od 14.12.2010.godine, izvršio uvid u analizu na prisustvo alkohola u organizmu Kliničkog centra CG A.br. 1998 od 20.12.2010.godine, izvršio uvid u medicinsku dokumentaciju na ime oštećenog : - izvještaj ljekara specijaliste – hirurga Opšte Bolnice u Beranama br. 6510/2010 od 15.12.2010.godine i odpusna lista sa epikrizom br. 6510/2010 od 13.12.2010.godine, pročitao nalaz i mišljenje vještaka medicinske struke dr. S.M.ja datog na zapisniku kod istražnog sudije od 30.03.2011.godine, pročitao nalaz i mišljenje vještaka saobraćajne struke dipl.ing. M.a Č. od 22.03.2011.godine, izvršio uvid u fotodokumentaciju sa skicom lica mjesta saobraćajne nezgode Uprave Policije PJ Bijelo Polje br. 499/2010 od 14.12.2010.godine, izvršio uvid u izvod iz KE na ime okrivljenog F.M.a, izdat od strane Uprave Policije - PJ Bijelo Polje br.1051 od 02.06.2011.godine, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog, shodno čl. 360. st. 2. ZKP-a, sud utvrdio činjenično stanje kao u izreci presude.</span>
</p>
<p class="p6"></p>
<p class="p6">
<span>Naime, okrivljeni u podpunosti priznaje izvršenje krivičnog djela stavljenog mu na teret, opisujujći do detalja način na koji je došlo do konkretne saobraćajne nezgode. Naveo je da je kritičnog dana oko 00,10 h, upravljao PMV marke Vento reg.br. PTZ 020, magistralnim putem iz pravca B.Polja u pravcu Berana. A sa njim u vozilu na mjesto suvozača bio je njegov brat M... Dolaskom u mjesto Brzava, opština Bijelo Polje, kretao se brzinom od oko 60 km/h, i tada je naišao na dio puta pod ledom, na kojem je izgubio upravljivost nad vozilom i prešao na suprotnu kol.traku i zadnjim lijevim dijelom vozila udario u uzbrdicu sa lijeve strane kolovoza i vozilo je manje oštetio. Posebno je naglasio da mu je bio rodjendan pa je kritične večeri konzumirao alkohol, i tako upravljao vozilom pod dejstvom alkohola, ali da nije znao da je upravljao vozilom sa neispravnim pneumaticima, obzirom da je dva zadnja pneumatika par dana prije udesa zamijenio. </span>
</p>
<p class="p6"></p>
<p class="p6">
<span>Priznanje okrivljenog potvrdjeno je ostalim izvedenim dokazima.Tako, nalazom i mišljenjem vještaka saobraćajne struke dipl.ing. Č.a M.a od 22.03.2011.godine, dati su, osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilima, mjesto i način nezgode, brzina kretanja vozila, vremensko prostorna analiza,  </span><span class="s1">te mišljenja</span><span> da noću, pri vedrom vremenu u uslovima prelaska sa suvog na zaledjen asfaltni kolovoz ledom debljine 1 do 2 sm, u dužini 200 m, na potezu magistralnog puta izvan naselja, gdje je magistralni put u zasjeku, na izlazu iz hirizontalne lijeve nepregledne krivine i stupanju na pravac, gdje je put sa podužnim usponom od oko 2 % u uslovima neograničenja brzine kretanjaj vozila saobraćajnim znakom i po kolovozu obilježene uzdužne središnjej isprekidane linije, pri kretanju putničkog vozila brzinom od 53 do 57 km/h, došlo je do gubljenja upravljivosti nad putničkim vozilom bočnim izmicanjem u lijevo i zanošenjem u lijevo, tako da je putničko vozilo napustilo kolovoz na lijevoj ivici, prelazeći u rigolu, sa koje je udarilo zadnjim lijevim dijelom u zemljanu kosinu zasjeka iznad kolovoza. Na putu izgujbljene upravljivosti bočnim izmicanjem u lijevo i zanošenjem u lijevo do mjesta udara putničkog vozila u kosinu zasjeka sa lijeve strane kolovoza, putničko vozilo je neutralisalo brzinu kretanja od oko 47,6 km/h, pa za kretanje brzinom manjom od 47,6 km/h, do udara putničkog vozila u kosinu zasjeka nebi došlo. Za bezbjedno usporavanje putničkog vozila od utvrdjene brzine 57 km/h, do utvrdjene bezbjedne brzine kretanja putničkog vozila od 47,6 km/h, preduzimanjem bezbjednog usporavanja na dijelu kolovoza do stupanja na zaledjeni kolovoz u datim uslovima, bio je potreban zaustavni put od oko 25,28 m, pri čemu bi put reagovanja vozača i mahanizma za kočenje na putničkom vozilu iznosio oko 15,83 m, a aput bezbjednog usporavanja putničkog vozila oko 9,45 m. Neprilagodjavanjem brzine kretanja putničkog vozila prelasku sa suvog na zaledjen kolovoz u opisanim uslovima vozač putničkog vozila učinio je propust koji se smatra osnovnim razlogom za nastanak ove nezgode. Neodržavanjem kolovoza puta na dijelu puta u zasjeku u blizini rijeke, tako da se spriječi opisana zaledjenost kolovoza je propust u održavanju kolovoza puta koji je značajno doprinio da dodje do ove nezgode. </span>
</p>
<p class="p6"></p>
<p class="p6">
<span>A iz medicinske dokumentacije te nalaza i mišljenja vještaka med.struke dr. S.M.ja, koji je dat u istražnom postupku od 30.03.2011.godine se vidi, da od med.dokumentacije na ime oštećenog F.M.a, priložena je odpusna lista iz Opšte Bolnice u Beranama od 14.12.2010.godine iz koje se vidi, da je oštećeni primljen na odjeljenje zbog povrede glave zadobijene u saob.nezgodi. U istoj se navodi da je oštećeni zadobio povredu u vidu nagnječenja glave sa trakastim krvnim podlivom u predjelu spoljšnjeg ugla desnog oka a drugih vidljivih povreda nije bilo. I navedena povreda spada u laku tjelesnu povredu. A iz nalaza vještaka med.struke – psihijatra dr. K.G., dat neposredno na glavnom pretresu od 22.06.2011.godine, da na osnovu analize o prisustvu alkohola u krvi br. 1998 od 20.12.2010.godine, zaključuje se da je u krvi F.M.a 14.12.2010.godine u 2,50 h, nadjeno 0,63 promila alkohola. Kako je od vremena nastanka saobraćajne nesreće do vremena vadjenja krvi prošlo 160 minuta, to se izračunava i količina alkohola koja je izlučena za to vrijeme i sabira sa nadjenom koncentracijom da bi dobili količinu alkohola u krvi u vrijeme saobraćajnog udesa. Faktor eliminacije je konstatan koji iznosi najmanje 0,1 a najviše 0,2 u prosjeku 0,15 promila na sat. Što znači da je u krvi vozača bilo najmanje 0,89, najviše 1,116, a u prosjeku 1,03 promila alkohola. Alkohol u ovim koncentracijama utiče i na fizičke i na psihičke karakteristike organizma. Što se tiče psihičkih karakteristika izražena je neka vrsta vještačke hrabrosti, slabije se mari za posledice svog ponašanja i slabije se predvidjaju posledice sopstvenog ponašanja. Od fizičkih karakteristika alkohol naročito utiče na čulo vida i procjena dimenzija u pokretu a smanjuje se brzina reagovanja na neki podražaj i oštećuje se fina motorna kordinacija pokreta. </span><span class="s1">Zbog svega navedenog osoba sa koncentracijom alkohola u krvi od najmanje 0,89, najviše 1,16 i u prosjeku 1,03, promila alkohola, dakle osoba u pripitom stanju nije bila sposobna za bezbjednu vožnju. </span><span>Inače nalaze i mišljenja predhodnih vještaka sud je cijenio kao objektivno i stručno date.</span>
</p>
<p class="p4"></p>
<p class="p4">
<span>Pored izloženog, zapisnikom o uvidjaju saobraćajne nezgode Osnovnog suda B.Polje Kr.br. 126/2010 koji je sačinjen povodom konkretne saobraćajne nezgode, dati su podaci o učesnicima nezgode, lice mjesta saobraćajne nezgode, položaj vozila i  oštećenja na vozilima. A iz zapisnika o vršenju tehničkog pregleda '' L.A.'' D.P.za PMV marke '' Vento'', reg.br. PTZ 020 od 14.12.2010.godine, se utvrdjuje da je sistem za upravljanje i kočenje bio u ispravnom stanju, dok su pneumatici prednji bili neispravni. </span>
</p>
<p class="p8"></p>
<p class="p4">
<span>Iz  izvještaja Kliničkog centra Podgorica o analizi prisustva alkohola u krvi za okrivljenog F.M.a, A.br. 1998 od 21.12.2010.godine, se utvrdjuje da se isti nalazio u pripitom stanju. </span>
</p>
<p class="p4"></p>
<p class="p4">
<span>Fotodokumentacijom sa skicom lica mjesta saobraćajne nezgode Uprave Policije - PJ Bijelo Polje br. 499/2010, bliže je prikazano lice mjesta saob.nezgode, koja se dogodila u mjestu Brzava, opština B.Polje dana 14.12.2010.godine. </span>
</p>
<p class="p4"></p>
<p class="p4">
<span>Dakle, u konkretnom slučaju jasno proizilazi da je okrivljeni F.M., počinio krivično djelo kako je to predstavljeno Optužnim aktom tužioca, a što je za posledicu imalo nastupanje lakih tjelesnih povreda kod oštećenog F.M.a. Po nalaženju ovog suda alkoholisanost okrivljenog F.M.a je u direktno-uzročnoj vezi sa nastalom posledicom – saobraćajnom nezgodom, jer je alkoholisanost uticala na psihofizičke mogućnosti okrivljenog, tako da isti nije bio sposoban za bezbjednu vožnju, na koji način je okrivljeni u odnosu na osnovno krivično djelo – ugrožavanje saobraćaja, postupio sa eventualnim umišljajem, jer je bio svjestan da upravljajući vozilom u alkoholisanom stanju može ugroziti saobraćaj i dovesti u opasnost živote ljudi, pa je i pored svijesti o tome upravljao vozilom, što znači da je pristao na nastupanje zabranjene posledice, a u odnosu na nastupanje lakih tjelesnih povreda kod oštećenog, okrivljeni je postupao s nehatom, jer je bio svjestan da takvom vožnjom može doći do povredjivanja ljudi – učesnika u saobraćaju, ali je olako držao da takva posledica neće nastupiti.</span>
</p>
<p class="p4"></p>
<p class="p4">
<span>Naime, odredbom čl. 244 ZOBS-a na putevima propisano je:- vozila u saobraćaju na putu moraju da ispunjavaju propisane uslove u pogledu dimenzija, ukupne mase, osovinskog opterećenja i zaštite okoline, kao i da imaju ispravne propisane uredjaje i opremu koju utvrdjuje organ državne uprave nadležan za poslove saobraćaja.  A odredbom čl. 200 ZOBS-a na putevima propisano je:- vozač ne smije da upravlja vozilom u saobraćaju na putu, niti da počne da upravlja vozilom ako je pod dejstvom alkohola. A da je pod dejstvom alkohola lice za koje se analizom krvi ili urina ili drugom metodom mjerenja utvrdi sadržina alkohola. A odredbom čl. 31. istog Zakona propisano je:- vozač je dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi. </span>
</p>
<p class="p4"></p>
<p class="p4">
<span>Za krivično djelo ugrožavanje javnog saobraćaja iz čl. 339. st. 1. KZ, propisano je da će se učinilac kazniti zatvorom do 3. godine. </span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o mladjem licu, koji do sada nije osudjivan, kod okolnosti nepridruživanja oštećenog krivičnom gonjenju niti postavljanja imovinsko pravnog zahtjeva, dok otežavajućih okolnosti nije našao. Imajući u vidu predhodno utvrdjene olakšavajuće okolnosti Sud je okrivljenom za predmetno krivično djelo utvrdio kaznu zatvora preciziranu izrekom presude, i istovremeno odredio da se iste neće izvršiti pod uslovom da okrivljeni u roku od 2.( dvije), ne izvrši neko novo krivično djelo. Ovaj Sud smatra da će se u konkretnom slučaju prema okrivljenom i samim upozorenjem uz prijetnju kazne ( uslovnom osudom ) dovoljno uticati na istog da više ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika. </span>
</p>
<p class="p4"></p>
<p class="p4">
<span>Ovaj sud nije prihvatio predlog ODT-a da se okrivljenom F.M.u, izrekne mjera zabrane upravljanja motornim vozilom, imajući u vidu da je izricanje te mjere fakultativno, a po ocjeni ovog suda i nije cjelishodno izreći ovu mjeru u konkretnom slučaju, imajući u vidu da se okrivljeni kritičnom prilikom nalazio u pripitom stanju i da okrivljeni do sada nije vršio krivična djela.  </span>
</p>
<p class="p4"></p>
<p class="p4">
<span>Kako je okrivljeni oglašen krivim, to ga je sud obavezao na plaćanje troškova krivičnog postupka u iznosu od 316,25 €, koji troškovi se odnose na ime nagrade vještacima medicinske i saobraćajne struke za izvršena vještačenja tokom postupka, shodno čl. 202 ZKP-a, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 199. ZKP-a.</span>
</p>
<p class="p4">
<span>Imovinsko – pravnog zahtjeva nije bilo.</span>
</p>
<p class="p4">
<span>Sa iznijetog odlučeno je kao u izreci presude, shodno čl. 364. ZKP-a.</span>
</p>
<p class="p4"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 22.06.2011.godine</span>
</p>
<p class="p8">
<span class="s1">Zapisničar,							              S u d i j a,</span>
</p>
<p class="p8">
<span class="s1">Ljiljana Popović       	                                                    Rahmo Banda </span>
</p>
<p class="p8"></p>
<p class="p2"></p>
<p class="p5"></p>


</body>
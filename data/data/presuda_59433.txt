<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times;font-size:13pt;}
.p2{text-align:center;hyphenate:auto;font-family:Times;font-size:13pt;}
.p3{text-align:start;hyphenate:auto;font-family:Times;font-size:13pt;}
.p4{text-align:justify;hyphenate:auto;font-family:R;font-size:13pt;}
.p5{text-align:center;hyphenate:auto;font-family:R;font-size:13pt;}
.p6{text-align:start;hyphenate:auto;font-family:R;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p10{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p11{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:R;font-size:12pt;}
.s1{color:black;}
.s2{font-family:R;color:black;}
.s3{font-weight:bold;}
.s4{font-family:Times New Roman;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K br. 214/04 </span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednika vijeća i sudija porotnika S. D. i J. F., kao članova vijeća, sa zapisničarom Anom Stanišić u krivičnom predmetu okrivljenog B. D., zbog krivičnog djela -  napad na službeno lice u vršenju službene dužnosti iz čl. 376 st.3 u vezi sa st 2 i.1 KZ CG, po optužnici Osnovnog državnog tužioca u Baru, Kt.br. 396/03 od 21.05.2004.godine, nakon održanog glavnog, javnog pretresa dana 03.02.2010. godine u prisustvu zastupnika optužbe – ZODT Zorana Vučinića, okrivljenog i njegovog branioca D. D., advokata iz Bara, dana 05.02.2010.godine donio je i javno objavio</span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p5"></p>
<p class="p4">
<span class="s1">Okrivljeni B. D., od oca R. i majke M., rodjene P., rodjen ... godine u Pljevljima, sa prebivalištem u Baru, ul. J. T., Crnogorac, nezaposlen, neoženjen, pismen, završio srednju školu, oslobodjen služenja vojnog roka, vodi se u VE VO Bar, neosudjivan.</span>
</p>
<p class="p4"></p>
<p class="p5">
<span class="s1">KRIV JE</span>
</p>
<p class="p4">
<span class="s1">Zato što je:</span>
</p>
<p class="p4"></p>
<p class="p4">
<span class="s1">Dana 14.08.2003. godine, oko 02,00 časova u Baru, u blizini ugostiteljskog objekta „T.“ u S., napao službeno lice – policajca MUP CB Bar F. M., u vršenju poslova javne bezbjednosti – sprečavanje narušavanja javnog reda i mira, jer je prethodno došlo do fizičkog obračuna dva lica, na način što je, u trenutku kada ga je oštećeni F. M. opomenuo da se udalji sa lica mjesta, uputio oštećenom riječi „Jebat ću ti mater, znaš li ti ko sam ja“, zatim ga fizički napao, udarajući ga dva puta stisnutim pesnicama u predjelu lica i u predjelu grudnog koša, nanoseći mu laku tjelesnu povredu u vidu nagnječenja i otoka obije usne, nakon čega su oštećeni i ostali službenici CB Bar – R. Z., D. M., Dž. O., V. V. i S. Ž., dejstvom poluge savladali otpor okrivljenog, pri čemu je okrivljeni zaprijetio oštećenom F. M. riječima „Ja ću nakon tri dana da izadjem, pa ću da te ubijem“,</span>
</p>
<p class="p4"></p>
<p class="p4">
<span class="s1">- čime je izvršio krivično djelo – napad na službeno lice u vršenju službene dužnosti iz čl. 376 st. 3 u vezi sa st. 2 i 1 KZ. </span>
</p>
<p class="p4"></p>
<p class="p4">
<span>Pa mu sud primjenom članova 4, 32, 36 , 42, 52, 53 i 54  Krivičnog Zakonika CG i čl. 359,360 i 364 ZKP-a  i z r i č e </span>
</p>
<p class="p6"></p>
<p class="p5">
<span>USLOVNU OSUDU</span>
</p>
<p class="p4"></p>
<p class="p4">
<span>Kojom mu utvrdjuje kaznu zatvora u trajanju od 6 /šest/ mjeseci, u koju kaznu mu se uračunava vrijeme provedeno u pritvoru od 14.08.2003. godine do 03.09.2003. godine i istovremeno utvrdjuje da se kazna neće izvršiti ukoliko okrivljeni u roku od 2 /dvije/ godine ne izvrši novo krivično djelo. </span>
</p>
<p class="p4"></p>
<p class="p6">
<span>Okrivljeni je dužan da plati troškove krivičnog postupka u iznosu od  2.150,00 €  u roku od 15 dana od dana pravosnažnosti pod prijetnjom izvršenja. </span>
</p>
<p class="p4"></p>
<p class="p4">
<span>                                                 O b r a z l o ž e nj e</span>
</p>
<p class="p4"></p>
<p class="p4">
<span>Optužnicom Osnovnog državnog tužioca u Baru, Kt.br. 396/03 od 21.05.2004.godine, okrivljenom je stavljeno na teret izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p4">
<span>Okrivljeni je u svojoj odbrani u prethodnom postupku u bitnom naveo da je dana 14.08.2003. godine oko 2 časa izašao iz diskoteke "T." u S. i sa drugom M. M. krenuo prema kolima da bi ga odveo do kuće. U neposrednoj blizini diskoteke, na šetalištu vidio je gužvu i primijetio inspektore M. D., M., V. i O. . Vidio je da privode lica koja su se prethodno svadjala, a  sve je to bilo u neposrednoj blizini njegovog vozila. Vidio je da inspektori stavljaju lisice ovim momcima kojih je bilo dvojica, dok su i ostali momci bili u blizini, a tu su došla i dva uniformisana policajca koji su postrojili ove momke u vrstu pored jednog vozila, iza kojeg vozila se nalazilo vozilo okrivljenog. Vidio je da se ova dva momka nešto guraju. Da bi stigao do svog vozila morao je proći pored ova dva policajca i pored ovih momaka, jedan policajac je razdvajao ova dva momka sa lisicama, a kako je okrivljeni prolazio pored njih, to je policajac pomislio da je i on učesnik u svađi. Ovaj drugi policajac ga hvata za majicu u predjelu grudi i naređuje mu da stane. Okrivljeni mu je rekao da on nema veze sa tom svadjom, i kako se otrgao unazad, a policajac ga držao za majicu, majica se pocijepala i onda ga je policajac motorolom udario u predjelu glave po lijevoj strani. Reagujući refleksno, okrivljeni je stavio ruke iznad glave, a ruke su mu bile okrenute prema policajcu koji ga je i dalje vukao za majicu. Tada su inspektori M. i M. stali između njega i ovog policajca koji ga je onda pustio i to tako što su ga ovi inspektori sklonili od okrivljenog. Objasnio im je da nema veze sa ovom svađom i da je htio da dodje do svog vozila, ali mu je tada M. D. stavio lisice na ruke. Tada mu je prišao ovaj policajac koji ga je prethodno vukao za majicu, okrivljeni ga je upitao zašto ga je udario kada on nema veze sa događajem i tada mu je ovaj policajac opet udario šamar u predjelu lijeve strane lica. Za to vrijeme inspektori su stojali u njegovoj neposrednoj blizini razgovarajući preko mobilnig telefona. U tom trenutku dolazi policijski "Golf", iz njega izlaze dvojica saobraćajnih policajaca, u vozilo ulazi jedan učesnik iz tuče zatim M. M. i okrivljeni koji je sjeo na zadnje sjedište. Vozilom su išli unazad jedno 20-tak metara i u jednom trenutku je N. D., komandir interventne jedinice, rekao da se vozilo zaustavi. N. je došao, otvario zadnja vrata i izvukao okrivljenog iz vozila. Okrivljeni mu je objašnjavao šta se desilo i u tom trenutku mu opet prilazi poliajac koji ga je prethodno udario motorolom i vukao ga za majicu, i sada ga ponovo udara pesnicom u predjelu glave ispod oka po lijevoj strani, a zatim i N. ga udara u predjelu glave i to pesnicom. U tom trenutku je vidio još specijalaca, odnosno interventni vod, koji su bili u civilu, i svi su počeli da ga udaraju pesnicama u predjelu glave. Okrivljeni se sagnuo i počeo da pada i ostao u polučučećem položaju i onda su svi počeli da ga udaraju nogama. Od ovih udaraca je izgubio vazduh i onesvijestio se. Dalje je naveo da uopšte ne zna ko je policajac F. M. jer mu to ime ništa ne znači, ali tvrdi da nijednog policajaca nije udario. Ne zna odakle su povrede policajcu F., jer te večeri on nikoga nije udarao niti je imao ikakvog razloga i motiva da napadne policiju, niti da se miješa u ovaj događaj. Na glavnom pretresu je dodao da je F. M. počeo da hvata grupu mladića koja se prethodno tukla, i nakako se u toj gužvi našao i okrivljeni. U toj panici, F. je čupao i njega za majcu, okrivljeni ga je odgurnuo rukom i rekao mu da nema veze sa tim događajem, i tada je F. zamahnuo motorolom koju je imao u ruci, okrivljeni je stavio ruke ispred glave da je zaštiti. Tada su policajci koji su bilu u civilu savladali cijelu grupu koja se prethodno tukla, a među njima i okrivljenog jer je F. rekao da ga je okrivljeni udario. Ne zna kako je F. zadobio povredu, moguće je da je zadobio prilikom obračuna sa ovom grupom mladića.</span>
</p>
<p class="p4"></p>
<p class="p4">
<span>U dokaznom postupku sud je proveo sledeće dokaze:</span><span class="s1"> pročitani su iskazi oštećenog F. M.,  svjedoka R. Z., D. M., V. V., Dž. O., S. Ž., M. M. iz prethodnog postupka i sa glavnog pretresa, pročitan je nalaz i mišljenje sudsko medicinskog vještaka K. N. od 08.12.2008. godine, nalaz i mišljenje vještaka dr D. Č. o vrsti i težini povreda koje je zadobio F. M. i B. D., iskazi vještaka dr K. N. i dr D. Č. dati na zapisniku K br. 214/04 od 24.09.2009. godine, izvod iz kaznene evidencije za okrivljenog pribavljen od MUP-a CB Bijelo Polje br. ... od 20.08.2003. godine i nalaz i mišljenje sudskog medicinskog fakulteta u Podgorici br. ... od 02.11.2009. godine. </span>
</p>
<p class="p4">
<span class="s1"> </span>
</p>
<p class="p4">
<span class="s1">Svjedok oštećeni F. M. je u prethodnom postupku u bitnom naveo da je navedene noći sa R. Z. bio u patroli. Po pozivu iz dežurne službe došli su ispred diskoteke "T.". Dolaskom na lice mjesta vidio je da su tu već bili inspektori koji su razdvajali dva lica koji su bili učesnici tuče. Počeo je da moli posmatrače da se razidju, i u jednom trenutku je naišlo jedno lice, za koje je kasnije saznao da je B. D., i koji je nešto rekao M. koji je bio jedan od učesnika tuče. Tada je oštećeni rekao B. da se udalji kako bi mogao da uzme podatke od lica koja su učestvovala u tuču. Medjutim, okrivljeni mu je odgovorio "ko si ti da meni kažeš da se ja udaljim?". Tada mu je F. rekao "udaljićeš se kada sam ti ja rekao", a okrivljeni je reagovao riječima "jebaću ti mater, znaš li ti ko sam ja". B. je tada krenuo prema njemu, oštećeni se malo trgao unazad, medjutim okrivljeni ga je zakačio u predjelu usne i nosa. Drugi put ga je udario pesnicom u grudi ali je, kako navodi, uspio to da eskivira tako da udarac nije bio nešto posebno jak. Nakon toga ga je oštećeni ščepao za ruku. B. je bio jako agresivan pa su pritrčali inspektori koji su bili na licu mjesta, medjutim okrivljeni je i dalje vikao, "ubiću te, znaš li ko sam ja, možeš ti da me zatvoriš, ali ću ja za tri dana da izadjem i da te ubijem". Odmah nakon toga je oštećeni izvadio lisice i zajedno sa inspektorima uspio da okrivljenom stavi lisice na ruke. Dalje je naveo da te noći nije imao motorolu kod sebe, već je po pravilima službe motorola bila kod vodje smjene R., tako da nije istina da je B. udario motorolom u glavu. Na glavnom pretresu je dodao da ga je B. mjesec dana nakon ovog dogadjaja pozvao telefonom da se izvini, a nakon toga su se vidjeli i razgovarali tako da su se izmirili pa se ne pridružuje krivičnom gonjenju, niti postavlja imovinskopravni zahtjev.</span>
</p>
<p class="p4"></p>
<p class="p4">
<span class="s1">Svjedok R. Z. je u svom iskazu u prethodnom postupku u bitnom naveo da je navedene noći bio vođe patrole u kojoj je bio i policajac F. M., a na dužnosti su bili od 22 do 06 časova. Po obavještenju iz dežurne službe došli su do diskoteke T. ispred koje je došlo do tuče. Kada su stigli, inspektori su već legitimisali ova lica. Jednom od tih lica su bile stavljane lisice na ruke. U tom trenutku mu je prišao B. D., kojeg poznaje od ranije. Svjedok je za to vrijeme držao jedno lice sa lisicama na rukama da ne bi pobjegao, a F. se za to vrijeme nalazio udaljen od njega 2-3 metra. Tada je F. pitao B. da li je i on učesnik u tuči, na šta mu je okrivljeni odgovorio da nije. Tada ga je F. zamolio da se udalji sa lica mjesta, na šta B. reaguje riječima " ko si ti da mi narediš da se maknem odavde". F. se tada pitanjem "šta ste rekli" zanosi licem prema B., a ovaj reaguje udarcem pesnice u predjelu gornje vilice. Iako je oštećeni prethodno glavom zamahnuo unazad, ipak je zadobio udarac. Nakon toga svjedok, D. M. i S. skaču prema B., primjenjuju polugu naslanjajući ga na jedno vozilo i stavljaju mu lisice. U tom trenutku je svjedoku ispala motorola na zemlju, a B. se opirao hapšenju i bio je agresivan. Ne može da isključi mogućnost da je u tom momentu motorola mogla biti kod F.. Međutim, kategorički tvrdi da F. nijednom nije udario B.. Vidio je da F. ima oteklinu u predjelu gornje usne i nosa. Na glavnom pretresu je pojasnio da je vidio kako B. i F. razgovaraju i da su se nekako unijeli jedan drugom u lice, i primjetio je, kada je F. rukom odgurnuo B. u predjelu tijela, da B. udara F. u predjelu tijela. </span>
</p>
<p class="p4"></p>
<p class="p4">
<span class="s1">Svjedok D. M. je u svom iskazu datom u prethodnom postupku u bitnom naveo da je navedene noći bio ispred diskoteke "T.", a došli su po pozivu jer je u toj diskoteci bila tuča. Vidio je B. koji je uhvatio rukom jedno lice koje je bilo učesnik u tuči, čuo je kolegu F. kada je rekao B. da se odbije odatle jer nema potrebe da je tu. Međutim, reakcija B. je bila neočekivana. Počeo je da psuje, zaletio se i pesnicom udario F. u predjelu gornje usne i nosa. On i kolega R. M. su odmah skočili da ih razdvoje, pa su putem poluge savladali okrivljenog i stavili mu lisice. Nije tačno da je F. na bilo koji način udario B., niti mu bilo šta uradio, već ga je okrivljeni iz čista mira udario pesnicom u predjelu lica, a svjedok je sve to vidio jer je bio udaljen svega jedan metar od njih. </span>
</p>
<p class="p4"></p>
<p class="p4">
<span class="s1">Svjedok V. V. je u svom iskazu u prrethodnom postupku u bitnom naveo da je te noći sa svojim kolegama razdvojio učesnike tuče, a tu su bili 5 inspektora i 2 policajac. Odjednom se tu stvorio B. koji je jednog učesnika u tuče vukao za ruku i počeo da ga vuče prema kolima i da mu nešto priča. Kolega F. je normalno rekao da se udalji i da se odmakne, medjutim B. ga je opsovao i pesnicom udario u lice, negdje oko usana i brade. Vidio je da se F. zanio, a nakon toga je B. opet krenuo prema njemu. Tada su svi policajci skočili na njega da ga savladaju. B. su stavljene lisice, a naknadno je čuo da je okrivljeni i prijetio F.. Nije istina da je F. udario B., već je B. iz čista mira udario F. pesnicom. </span>
</p>
<p class="p4"></p>
<p class="p4">
<span class="s1">Svjedok Dž. O. je u svom iskazu u prethodnom postupku u bitnom naveo da je te večeri bio ispred diskoteke "T." gdje su on i njegove kolege razdvojili učesnike u tuči. Pozvali su patroli policije da ova lica odveze u stanicu policije u S. . Došao je F. koji je bio u patroli zajedno sa R. . U jednom trenutku svjedok je registrovao B. i M. koji su im prišli i vidio je da je B. uhvatio S., koji je bio jedan od učesnika u tuči, za ruke i povukao ga, na šta je reagovao kolega F., rekavši B. da se ne miješa. Na to je B. iz čista mira pesnicom udario F. u predjelu lica. Okrivljeni se nije na tome zaustavio već je i dalje kidisao na F. da ga udari, psovao ga i prijetio mu, a nakon toga su priskočili ostali policajci i stavili mu lisice na ruke. Dalje je naveo da je B. bio izuzetno agresivan, govoreći F. da će nakon tri dana kad ga zatvore izaći, da će ga onda naći i slično. Svjedok tvrdi da F. te noći uopšte nije udario B., već je B. iz čista mira udario njega.</span>
</p>
<p class="p4"></p>
<p class="p4">
<span class="s1">Svjedok S. Ž. je u svom iskazu u prethodnom postupku u bitnom naveo da je te noći sa kolegama inspektorima i dva policajca bio ispred diskoteke "T." zbog tuče koja se prethodno tu dogodila. U jednom trenutku tu se stvorio B. koji je počeo da priča nešto Stojanoviću, učesniku u tuči. Čuo je kada je F. rekao B. da se udalji jer nije učesnik tuče, medjutim B. je počeo ga da psuje i iz čista mira ga udario pesnicom u predjelu usne. Od ovog udarca F. se zanio, ali nije pao zahvaljujući vozilu koje je bilo tu. Nakon toga B. je opet krenuo prema F., medjutim tada su skočili R. i D. koji su ga jedva savladali, stavili mu lisice, da bi on i nakon toga nastavio da vrijedja F.. </span>
</p>
<p class="p4"></p>
<p class="p4">
<span class="s1">Svjedok M. M. je u svom iskazu u prethodnom postupku u bitnom naveo da je navedene noći bio u društvu B. D.. Izašli su iz diskoteke "T." i krenuli prema D. vozilu koje je bilo parkirano u neposrednoj blizini. Pored parkinga vidjeli su veliku gužvu, policajce i inspektore i zaključili su da je neka tuča u pitanju. Da bi stigli do vozila morali su proći pored ove gužve. Tada je jedan policajac, a u momentu kada je B. prolazio pored njega, počupao B. za rukav majice i drugom rukom u kojoj je bila motorola udario ga u čeoni dio glave. Vidio je da je B. odgurnuo ovog policajca u predjelu grudi, a u tom trenutku, kako se našao iza B., svi su skočili na njih. Odmah su im stavili lisice i krenuli da ih privode vodjeći ih prema vozilu policije. Njih dvojicu su stavili na zadnje sjedište vozila. Međutim, odjednom je došao u civilu komandir N. i još nekoliko policajaca. N. je otvorio zadnja vrata od vozila, izvukao D. iz vozila, zatim su ga poveli iza kola i svjedok je čuo da ga tamo biju. </span>
</p>
<p class="p4"></p>
<p class="p4">
<span class="s1">U nalazu i mišljenju sudsko medicinskog vještaka K. N. od 08.12.2008.godine je navedeno da F. M. dana 14.08.2003. godine nije zadobio tjelesne povrede.  </span>
</p>
<p class="p4"></p>
<p class="p4">
<span class="s1">U nalazu i mišljenju vještaka medicinske struke dr D. Č. je navedeno da je F. M. u predmetnom događaju zadobio povredu- nagnječenje i otok obije usne. Navedena povreda se u vrijeme nanošenja kvalifikuje kao laka tjelesena povreda i nastala je djelovanjem tupine mehaničkog oruđa gdje spada i šaka stisnuta u pesnicu i mogla je nastati jednoskratnim djelovanjem predmetne tupine. </span>
</p>
<p class="p4"></p>
<p class="p4">
<span class="s1">Na glavnom pretresu su i saslušani vještaci dr K. N. i dr D. Č. koji su u cjelosti ostali pri svojim ranije datim nalazima. S toga je sud odredio vještačenje koje je povjerio sudskomedicinskom odboru Medicinskog Fakulteta u Podgorici. Tako je sudskomedicinski odbor u svom mišljenju naveo da je u vrijeme odigravanja predmetnog događaja F. M. je zadobio tjelesne povrede i to u vidu nagnječenja i otoka obje usne. Navedene povrede posledica su dejstva tupog, teškog i zamahnutog mehaničkog orudja (moguće i pesnica) na odgovarajući dio tijela - glave, moguće i u jednom istom aktu - jedan udarac. Navedene povrede (nagnječenje i otok) predstavljaju, i pojedinačno i u svom zbiru, laku tjelesnu povredu. Dakle, u vrijeme odgiravanja predmetnog odgajdja F. M. je zadobio laku tjelesnu povredu. </span>
</p>
<p class="p7"></p>
<p class="p4">
<span class="s1">Iz izvoda iz kaznene evidencije za okrivljenog pribavljen od MUP-a CB Bijelo Polje br. ... od 20.08.2003. godine utvrdjuje se da imenovani do sada nije osuđivan. </span>
</p>
<p class="p7"></p>
<p class="p7">
<span>Ocjenom izvedenih dokaza nesporno je utvrđeno da je okrivljeni izvršio krivično djelo na način bliže opisan u izreci presude. Okrivljeni je negirao izvršenje krivičnog djela koje mu je stavljeno na teret, navodeći da je zapravo on bio napadnut od strane oštećenog policajca, koji ga je, bez ikakvog povoda, udario motorolom u predjelu glave, a potom i dalje nastavio da ga udara. Niti jednom, kako navodi, nije udario oštećenog F.. Dalje je naveo da je povrede koju je zadobio oštećeni mogla biti posledica toga što je F. razdvajao druga lica. Međutim, sud ne prihvata odbranu okrivljenog smatrajući da je data sa ciljem izbjegavanja krivičnopravne odgovornosti, a njegova odbrana je u cjelosti demantovana iskazom oštećenog, kao i iskazima ostalih saslušanih svjedoka-policajaca. Naime, sud u cjelosti prihvata iskaze svjedoka policajaca, jer su u bitnim detaljima u cjelosti saglasni, pa ih kao takve sud cijeni kao istinite i objektivne. Iz njihovih iskaza se nesporno utvrđuje da je konkretnom prilikom okrivljeni, nakon što ga je oštećeni zamolio i upozorio da se udalji sa lica mjesta, iz čista mira udario oštećenog stisnutom pesnicom u predjelu lica i grudnog koša. Takođe, okrivljeni je tom prilikom i prijetio oštećenom izgovarajući riječi bliže opisane u izreci presude. Oštećeni F. je jasno i precizno opisao predmetni događaj, navodeći da ga je okrivljeni "zakačio" </span><span class="s2">u predjelu usne i nosa, a potom ga je udario pesnicom u grudi, ali je uspio to da eskivira tako da udarac nije bio posebno jak. </span><span>Konkretnom prilikom oštećeni je zadobio laku tjelesnu povredu u vidu nagnječenja i otoka obije usne. Ovo je nesporno utvrđeno iz nalaza i mišljenja sudskomedicinskog odbora Medicinskog fakulteta u Podgorici, koji nalaz sud u cjelosti prihvata kao jasan, stručan i objektivan. Dovodeći u vezu ovaj nalaz sa nalazom vještaka medicinske struke dr D. Č. nesporno se utvrđuje da je konkretnom prilikom oštećeni zadobio nagnječenje i otok obije usne koja predstavlja laku tjelesnu povredu. Navedenim vještačenjima diskvalifikovan je nalaz sudskog vještaka medicinske struke dr K. N., koji je u svom nalazu naveo da konkretnom prilikom oštećeni F. nije zadobio tjelesnu povredu. Sud ne prihvata iskaz svjedoka M. M. jer smatra da je dat sa ciljem da se olakša položaj okrivljenog u ovom postupku, koji je inače njegov drug.</span>
</p>
<p class="p7"></p>
<p class="p4">
<span class="s1">Prema tome, nesporno je utvrđeno da se predmetni događaj desio upravo na način kako je to predstavljeno u izreci presude, a da je oštećeni, kritičnom prilikom postupao kao službeno lica u vršenju poslova javne bezbjednosti - sprečavanje narušavanja javnog reda i mira. Naime, prethodno je došlo do fizičkog obračuna između dva lica. Konkretnom prilikom oštećeni je bio u policijskoj uniformi, pa je tako nesporno da je okrivljeni znao da se radi o službenom licu, u smislu ovog krivičnog djela. Pod napadom na službeno lice podrazumijevaju se svi oblici upotrebe sile u odnosu na tjelesni integritet službenog lica koji, kad ima za posledicu laku tjelesnu povredu, predstavlja teži oblik ovog krivičnog djela, dok je prijetnja napadom stavljanje u izgled službenom licu da će se napasti na njegov tjelesni integritet. </span>
</p>
<p class="p4"></p>
<p class="p4">
<span class="s1">Konkretnom prilikom okrivljeni je postupao sa umišljajem jer je znao da napada službeno lice u vršenju službene dužnosti, odnosno bio je svjesan svog djela i htio njegovo izvršenje.</span>
</p>
<p class="p4"></p>
<p class="p4">
<span class="s1">Prema tome, nesporno je utvrđeno da su se u radnjama okrivljenog stekli svi bitni elementi bića krivičnog djela  napad na službeno lice u vršenju službene dužnosti.   </span>
</p>
<p class="p4"></p>
<p class="p4">
<span>Odlučujući se za krivičnu sankciju na strani okrivljenog cijenjene su sve olakšavajuće i otežavajuće okolnosti iz čl. 42 KZCG. Od olakšava​jućih okolnosti na strani okrivljenog sud je cijenio njegove lične prilike, da se radi o relativno mladom čovjeku koji je u vrijeme izvršenja krivičnog djela imao 26 godina, zatim da je do sada neosuđivan, protek vremena od izvršenja krivičnog djela, te da se oštećeni nije pridružio krivičnom gonjenju. Otežavajućih okolnosti na strani okrivljenog nije bilo.</span><span class="s3"> </span><span class="s4">Imajući u vidu kvalitet olakšavajućih, a u nedostatku otežavajućih, sud je okrivljenom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio da se kazna neće izvršiti ukoliko okrivljeni u roku od dvije godine ne izvrši novo krivično djelo. S</span><span>ud smatra da u konkretnom slučaju nije nužno radi krivično pravne zaštite izreći efektivnu kaznu zatvora, već sud smatra da će se upozorenjem uz prijetnju kazne dovoljno uticati na učinioca da više ne vrši krivično djelo. </span>
</p>
<p class="p4"></p>
<p class="p7">
<span>Odluka o troškovima krivičnog postupka zasniva se na odredbi čl. 202.ZKP-a. Okrivljeni je dužan da plati troškove krivičnog postupka u iznosu od 2.150 Eura u roku od 15 dana od dana pravosnažnosti pod prijetnjom izvršenja, koji troškovi se odnose na troškove vještačenja po vještaku medicinske struke u ukupnom iznosu od 2.114,50eura ( 100+150+1.864 eura), kao i troškove za rad suda koji su određeni prema trajanju,složenosti krivičnog postupka i imovinskim prilikama okrivljenog.</span>
</p>
<p class="p8"></p>
<p class="p7">
<span>Sa izloženog odlučeno je kao u izreci presude</span>
</p>
<p class="p7"></p>
<p class="p9">
<span>OSNOVNI SUD U BARU</span>
</p>
<p class="p9">
<span>Dana 05.02.2010.godine</span>
</p>
<p class="p9"></p>
<p class="p10"></p>
<p class="p7">
<span>Zapisničar					         	         PREDSJEDNIK VIJEĆA SUDIJA </span>
</p>
<p class="p11">
<span> Ana Stanišić 				                                    	Aleksandra Leković</span>
</p>
<p class="p11">
<span> </span>
</p>
<p class="p11"></p>
<p class="p11">
<span>PRAVNA POUKA:Protiv ove presude može se izajviti žalba Višem sudu u Podgorici u roku od 15 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p12"></p>
<p class="p12"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.75in 0.25in 0.875in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;font-family:Arial;font-size:12pt;}
.p2{text-indent:0.5in;text-align:justify;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	</span><span class="s2">K. br.  880/09</span>
</p>
<p class="p1"></p>
<p class="p1">
<span>					</span><span class="s1">U IME NARODA </span>
</p>
<p class="p1"></p>
<p class="p2">
<span>Osnovni sud u B.Polju kao prvostepeni krivični i to sudija Rahmo Banda, kao sudija pojedinac uz učešće zapisničara Popović Ljiljane, u krivičnom predmetu protiv okrivljenog Š.M.a iz B.Polja, postupajući po Optužnom predlogu ODT-a iz Bijelog Polja Kt. br. 742/09 od 11.12.2009.godine, zbog krivičnog djela nasilje u porodici ili u porodičnoj zajednici iz čl. 220. st. 1  Krivičnog zakonika CG, nakon dovršenog usmenog, glavnog i javnog pretresa, održanog dana 14.01.2010.godine, u prisustvu savjetnika ODT iz B.Polja Nišavić Tanje, oštećene M.M.i  okrivljenog Š.M.a,  istog dana donio je i javno objavio,					</span>
</p>
<p class="p3"></p>
<p class="p3">
<span>						</span><span class="s1"> P R E S U D U </span>
</p>
<p class="p3"></p>
<p class="p2">
<span class="s1">Okrivljeni  Š.M., </span><span>od oca S. i majke U. rodjene H., rodjen ....godine u Bijelo Polje, živi u mjesto rodjenja – R., Crnogorac, državljanin Crne Gore, pismen, završio srednju školu, radnik Gradišta Komerc, živi u vanbračnoj zajednici, otac jednog maloljetnog djeteta, srednjeg imovnog stanja, ne osudjivan.</span>
</p>
<p class="p3"></p>
<p class="p4">
<span class="s1">K r i v   j e </span>
</p>
<p class="p3"></p>
<p class="p3">
<span class="s1">	   Što je:</span>
</p>
<p class="p3"></p>
<p class="p2">
<span>- dana 02.11.2009.godine oko 00,30 h, u porodičnoj kući u Rasovu Opština Bijelo Polje, primjenom nasilja ugrozio tjelesni i duševni integritet člana svoje porodice – nevjenčane supruge M.M., na način što je oštećenu vukao za kosu, a zatim  je uhvatio za nadlakticu lijeve ruke i stiskajući je povukao, nakon čega je izudarao pesnicama po glavi i nogama svuda po tijelu, kojom prilikom joj je nanio lake tjelesne povrede u vidu dva krvna podliva u predjelu lijeve nadlaktice i krvnog podliva u predjelu gornjeg očnog kapka lijevog oka, </span>
</p>
<p class="p2"></p>
<p class="p2">
<span>-čime je izvršio krivično djelo nasilje u porodici ili u porodičnoj zajednici iz čl. 220. st. 1 Krivičnog zakonika Crne Gore, </span>
</p>
<p class="p3">
<span>			 </span>
</p>
<p class="p2">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52, 53 , 54,  Krivičnog zakonika Crne Gore kao i čl. 199,202, 212 i 364 ZKP-a, </span><span class="s1">i z r i č e </span>
</p>
<p class="p3"></p>
<p class="p5">
<span class="s1">USLOVNU OSUDU</span>
</p>
<p class="p3"></p>
<p class="p3">
<span>	Kojom mu utvrdjuje kaznu zatvora u trajanju od 30 ( trideset dana ) i istovremeno odredjuje da se  ista neće izvršiti ukoliko okrivljeni u roku od 1. / jedne / godine  ne učini neko novo krivično djelo . </span>
</p>
<p class="p3"></p>
<p class="p3">
<span>	Okrivljeni je dužan da ovom sudu na ime troškova krivičnog postupka  uplati iznos od  44,00 (četrdesetčetiri eura ) eura, i na ime troškova paušala iznos od 30,00 (trideset) eura, sve u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>	 Oštećena M.M.a, radi ostvarivanja imovinsko pravnog zahtjeva upućuje se na parnicu. </span>
</p>
<p class="p3">
<span> </span>
</p>
<p class="p3">
<span>					</span><span class="s1">O b r a z l o ž e nj e</span>
</p>
<p class="p3"></p>
<p class="p2">
<span>Osnovni državni tužilac  iz B.Polja podnio je ovom sudu optužni predlog Kt. br. 742/09 od 11.12.2009.godine, protiv Š.M.a iz B.Polja, zbog krivičnog djela nasilje u porodici ili u porodičnoj zajednici iz čl.  220.  st. 1  Krivičnog zakonika CG. </span>
</p>
<p class="p2"></p>
<p class="p2">
<span>Savjetnik  ODT prije davanja završnih riječi je izjavila, da želi da precizira činjenični opis optužnog predloga tako da iza riječi , vukao za kosu, stoje riječi </span><span class="s1">'' a zatim  je uhvatio za nadlakticu lijeve ruke i stiskajući je povukao, nakon čega je izudarao pesnicama po glavi i nogama svuda po tijelu'',</span><span> dok u ostalom dijelu činjenični opis i pravna kvalifikacija ostaju neizmijenjeni.  U završnoj riječi je ostala pri preciziranom optužnom predlogu, jer je iz izvedenih dokaza utvrdjeno da je okrivljeni izvršio krivično djelo stavljeno mu na teret, te stoga traži od suda da  okrivljenog oglasi krivim i osudi na kaznu po zakonu.</span>
</p>
<p class="p2"></p>
<p class="p2">
<span>Oštećena M.M.a u završnoj riječi je izjavila, da se pridružuje krivičnom gonjenju protiv okrivljenog i postavlja  imovinsko pravni zahtjev. </span>
</p>
<p class="p3"></p>
<p class="p2">
<span>Okrivljeni Š.M. u svojoj odbrani u istražnom postupku je istakao, da sa M.M.om živi u vanbračnoj zajednici 3,5 godine i imaju sina od 2.godine. Istakao je da u toku trajanja vanbračne zajednice on nikada nije maltretirao ni psihički ni fizički M., čak joj je omogućio poseban sprat na kojem žive odvojeno od njegovih roditelja, sa kojima ona i ne govori. A dana 02.11.2009.godine bio je odsutan čitav dan od kuće i vratio se oko 21 h,. Kada je došao kući zatražio je da mu M.a da večeru, našta mu je ona rekla da će spremiti za sat vremena. Pošto je večerao i istuširao se M.a je zatražila da raspremi krevet za dijete i nju i rekla mu da joj donese pidžamu, a tom prilikom se nije žalila da je bolesna i sl, već je čitav dan išla po komšiluku. On je donio pidžamu i spustio na nju, a zatim je dodirnuo po ledjima da bi se ona u tom trenutku trgla i bez ikakvog povoda i razloga počela ga udarati rukama i nogama. On je od njenih udaraca 3. puta udarao od sto i padao a zatim vidjevši da ona neće da prestane istu dva puta odgurnuo od sebe, a M.a je oba puta pala na ugaonu. Tom prilikom nije primijetio da se udarila po glavi ili tijelu. Takodje, je istakao da je nakon toga M.a ustala i prišla stolu i glavom lupala u sto govoreći mu '' da će na ovaj način imati povrede za koje će ga navodno prijaviti da ih je on nanio''. Kada je to vidio odmah je otišao u drugu sobu da spava i sjutridan pošao na posao i tamo saznao da gaje M.a prijavila. Na pitanje je odgovorio da nije kritičnom prilikom nijedanput rukama udario oštećenu po glavi i tijelu već da su povrede opisane u med.dokumentaciji nastale na način što je ista svjesno udarala glavom od sto, a da je svojim rukama odgurnuo oštećenu držeći je za ruke. I na pitanje odgovorio da telefon i ključeve nije oduzimao oštećenoj i da se nalaze kod nje. Na glavnom pretresu posebno je istakao da ljekarski izvještaj se odnosi na datum od 04.11.2009.godine a ne 02.11.2009.godine kada je oštećena napustila njegovu kuću. U završnoj riječi je izjavio da se ne osjeća krivim i traži od suda da ga oslobodi od optužbe. </span>
</p>
<p class="p2"></p>
<p class="p2">
<span>Radi utvrdjivanja odlučnih činjenica i krivice okrivljenog, sud je   na glavnom pretresu u dokaznom postupku saslušao oštećenu M.M.u, na saglasni predlog stranaka pročitao izvještaj ljekara specijaliste Opšte Bolnice Bijelo Polje od 04.11.2009.godine izdat na ime oštećene M.M., pročitao nalaz i mišljenje vještaka medicinske struke dr. M.D.a, dat na zapisniku kod istražnog sudije od 03.12.2009.godine i izvršio uvid u izvod iz KE na ime okrivljenog, izdat od strane Uprave Policije –  PJ Bijelo Polje br. 2972 od 28.12. 2009.godine, pa je cijeneći ove dokaze pojedinačno i u sveukupnosti, dovodeći ih u vezu jedne sa drugim i u kontekstu sa navodima okrivljenog, shodno čl. 360. st. 2. ZKP-a, utvrdio činjenično stanje kao u izreci presude.</span>
</p>
<p class="p2"></p>
<p class="p2">
<span>Naime, odbranu okrivljenog na način kako je iznešena a koju je sud djelimično prihvatio, te iskaza svjedokinje – oštećene M.M., koji je sud prihvatio kao objektivan i uvjerljiv, utvrdjeno je, da Š.M. i M.M.a žive u vanbračnoj zajednici oko 3,5 godine i iz te zajednice imaju sina od 2.godine, a žive u porodičnoj kući Šabanovića i to odvojeni na spratu od M. roditelja. I tokom trajanja te zajednice bilo je nesporazuma i netrpaljivosti izmedju istih. A kritičnog dana u noći kada su htjeli da spavaju takodje je došlo do nesporazuma izmedju okrivljenog i oštećene, kojom prilikom je okrivljeni nakon što je prišao do oštećene i počeo je dirati, a ista mu tada rekla da je ne dira. On počeo da je vuče za kosu i hvata je svojim rukama za nadlakticu lijeve ruke i vuče istu, i oborio je sa ugaone, i tada nogom obuvenom u čarapu udarao po tijelu govoreći ‘’ da će da je udavi’’, kojom prilikom je oštećenoj nanio povrede bliže opisane u izreci presude. Nakon čega je oštećena ujutru pošto je okrivljeni pošao na posao otišla u policiju i prijavila dogadjaj a nakon toga se javila kod ljekara u Hitnu Pomoć. </span>
</p>
<p class="p2"></p>
<p class="p2">
<span>Predhodno izloženo udopunjeno je medicinskom dokumentacijom i nalazom i mišljenjem vještaka med.struke dr. M.D.a, iz kojeg se utvrdjuje i to klinički da je oštećena prilikom pregleda imala vidljiva dva manja krvna podliva u predjelu lijeve nadlaktice veličine klikera, kao i manji krvni podliv u predjelu gornjeg očnog kapka lijevog oka i da su ti podlivi na dan pregleda bili u fazi povlačenja. Navedene povrede kako pojedinačno tako i zbirno spadaju u lake tjelesne povrede i iste povrede su po mišljenju vještaka nastale vučenjem oštećene za ruku u predjelu nadlaktice, tako da je zbog jačeg stiska prstiju, su nastali opisani podlivi, a podliv u predjelu očnog kapka najvjerovatnije je nastao od udarca šakom u predio kapka. Inače, Sud je nalaz ovog vještaka cijenio kao objektivno i stručno dat. </span>
</p>
<p class="p2"></p>
<p class="p2">
<span>Odbranu okrivljenog u dijelu navoda gdje tvrdi da kritičnom prilikom nije oštećenu udarao već da je samo odgurnuo i da je ona sama prišla stolu i glavom lupala u sto govoreći da će na ovaj način imati povrede za koje će ga prijaviti da ih joj je on nanio. Ovaj sud nije prihvatio jer je istu cijenio kao usmjerenu na izbjegavanje ili pak umanjenje sopstvene krivice. Pored toga ista je opovrgnuta jasnim i decidnim kazivanjem svjedokinje – oštećene, koja je do detalja opisala kritični dogadjaj tj. kako jeokrivljeni postupao kritičnom prilikom. A u pogledu povreda nalazom i mišljenjem vještaka med.struke, iz kojeg se vidi na koji način su nastale povrede kod oštećene. </span>
</p>
<p class="p2"></p>
<p class="p2">
<span>Dakle, na osnovu izvedenih dokaza nesporno je od strane ovog suda utvrdjeno da je okrivljeni Š.M., dana 02.11.2009.godine oko 00,30 h, u porodičnoj kući u Rasovu Opština Bijelo Polje, primjenom nasilja ugrozio tjelesni i duševni integritet člana svoje porodice – nevjenčane supruge M.M., na način što je oštećenu vukao za kosu, a zatim  je uhvatio za nadlakticu lijeve ruke i stiskajući je povukao, nakon čega je izudarao pesnicama po glavi i nogama svuda po tijelu, kojom prilikom joj je nanio lake tjelesne povrede u vidu dva krvna podliva u predjelu lijeve nadlaktice i krvnog podliva u predjelu gornjeg očnog kapka lijevog oka, a što znači da su u radnjama okrivljenog sadržani svi elementi bića krivičnog djela nasilje u porodici ili u porodičnoj zajednici iz čl. 220. st. 1. KZ CG, za koje je oglašen krivim. Okrivljeni je krivično djelo izvršio s umišljajem, obzirom da je bio svjestan svojeg djela i htio je njegovo izvršenje. </span>
</p>
<p class="p2"></p>
<p class="p2">
<span>Za konkretno krivično djelo u Krivičnom Zakoniku CG, predvidjeno je da će se učinilac kazniti novčanom kaznom ili zatvorom do jedne godine.</span>
</p>
<p class="p3"></p>
<p class="p2">
<span>Prilikom odlučivanja o vrsti i visini kazne za okrivljenog, sud je imao u vidu sve okolnosti koje su od uticaja da kazna bude veća ili manja u smislu odredbi čl. 42 KZ CG, pa je od olakšavajućih okolnosti na strani okrivljenog našao da se radi o relativno mladjem licu – ocu jednog maloljetnog djeteta, da isti nije osudjivan, što ukazuje da do sada nije dolazio u sukob sa Zakonom,  dok posebno otežavajućih okolnosti nije našao, zbog čega mu je za predmetno krivično djelo utvrdio kaznu zatvora u trajanju od 30.dana i istovremeno odredio da se ista neće izvršiti pod uslovom da okrivljeni u roku od 1. godine ne izvrši neko novo krivično djelo. Ovaj sud je mišljenja da u konkretnom slučaju prema okrivljenom nije nužno primijeniti kaznu, već da se osnovano može očekivati da će se i samim upozorenjem uz prijetnju kazne ( uslovnom osudom) dovoljno uticati da više ne vrši krivična djela, odnosno da će se postići svrha izricanja uslovne osude iz čl. 52. u vezi čl. 4. st. 2. KZ CG.</span>
</p>
<p class="p2"></p>
<p class="p3">
<span>	Sud je u smislu odredbi čl.202. ZKP-a, obavezao okrivljenog da ovom sudu  na ime troškova krivičnog postupka  plati  iznos od 44,00 eura koji iznos  se odnosi na  izradu nalaza i mišljenja vještaka medicinske struke, a koji iznos je unaprijed isplaćen iz sredstava suda, a da na ime  paušala uplati iznos od  30,00 eura koji iznos je odmjeren u odnosu na trajanje i složenost krivičnog postupka i imovno stanje okrivljenog, shodno čl. 199. ZKP-a.</span>
</p>
<p class="p3"></p>
<p class="p3">
<span>	Oštećena M.M.a, radi ostvarivanja imovinsko pravnog zahtjeva upućuje se na parnicu, shodno čl. 212. ZKP-a. </span>
</p>
<p class="p3">
<span> </span>
</p>
<p class="p2">
<span>Sa izloženog a u smislu odredbi čl.364. ZKP-a, odlučeno je kao u izreci presude. </span>
</p>
<p class="p3"></p>
<p class="p5">
<span class="s1">OSNOVNI SUD U BIJELOM POLJU</span>
</p>
<p class="p4">
<span class="s1">Dana,  14.01.2010. godine</span>
</p>
<p class="p3"></p>
<p class="p3">
<span class="s1">   Zapisničar 						   		     S u d i j a </span>
</p>
<p class="p3">
<span class="s1">Ljiljana Popović s.r.    					      		 Rahmo Banda s.r.</span>
</p>
<p class="p3"></p>
<p class="p3"></p>
<p class="p1"></p>
<p class="p6"></p>


</body>
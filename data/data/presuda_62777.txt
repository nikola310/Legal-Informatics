<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.39375in;margin-left:0.09861111in;margin-right:-0.5326389in;text-align:center;hyphenate:auto;font-family:Arial;font-size:12pt;}
.p2{margin-right:-0.5326389in;text-align:start;hyphenate:auto;font-family:Arial;font-size:12pt;}
.p3{text-indent:0.39375in;margin-left:0.09861111in;margin-right:-0.5326389in;text-align:justify;hyphenate:auto;font-family:Arial;font-size:12pt;}
.p4{text-indent:0.39375in;margin-left:0.09861111in;margin-right:-0.5326389in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.39375in;margin-left:0.09861111in;margin-right:-0.5326389in;text-align:start;hyphenate:auto;font-family:Times New Roman;font-size:12pt;}
.p6{text-indent:0.39375in;margin-left:0.09861111in;margin-right:-0.5326389in;text-align:start;hyphenate:auto;font-family:Arial;font-size:12pt;}
.p7{text-indent:0.39375in;margin-left:0.09861111in;margin-right:-0.5326389in;text-align:end;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.td1{width:2.5909722in;padding-start:0.075in;padding-end:0.075in;}
.td2{width:3.5590277in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="aleksandra.martinovi" name="author">
</head>
<body class="b1 b2">
<p class="p1"></p>
<p class="p1">
<span>                                                 </span>
<!--Image link to '0.png' can be here--><span>                             K . br. 136/13</span>
</p>
<p class="p2">
<span>  </span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p3">
<span>OSNOVNI SUD U CETINJU, po sudiji Jovović Željki, uz učešće Jovićević Vjere, kao zapisničara, u krivičnom predmetu protiv okrivljenog K. N. zbog krivičnog djela ugrožavanje javnog saobraćaja iz čl. 339 st. 1 Krivičnog zakonika, rješavajući po optužnom predlogu ODT-a Cetinje Kt. br. 35/13 od 31. 07. 2013. godine,  nakon održanog glavnog i javnog pretresa, u prisustvu zastupnika optužbe Đ. M.  po ovlašćenju ODT-a Cetinje, a  u odsustvu uredno pozvanog okrivljenog dana 12. 02. 2014. godine donio je i istog dana javno objavio</span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3"></p>
<p class="p3">
<span>Okrivljeni:</span>
</p>
<p class="p3">
<span>	K. N. od oca B. i majke R. rođene Z. rođen 25. 04. 19... godine u Cetinju, gdje i prebiva,  državljanin Crne Gore, završio srednju školu, oženjen, lošeg imovinog stanja, neosuđivan. </span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span>Kriv je</span>
</p>
<p class="p3"></p>
<p class="p3">
<span>Što je:</span>
</p>
<p class="p3">
<span>	Dana 03. 01. 2013. godine oko 17,30 časova, na magistralnom putu Budva - Cetinje, u mjestu zv. "Vrela", opština Cetinje, upravljajući u saobraćaju putničkim motornim vozilom marke "Audi A3", registarskih oznake CT AA ... ne pridržavajući se soabraćajnih propisa iz čl. 48 st.1 tač. 3 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, iako svjestan da ne smije vozilom da otpočne preticanje ako bi se za vrijeme preticanja vozilom kretao po neisprekidanoj uzdužnoj liniji koja razdvaja saobraćajne trake ili ako bi vozilom prešao preko te linije, te da usljed ne pridržavanja navedenog saobraćajnog propisa može izazvati saobraćajnu nezgodu, odnosno dovesti u opasnost  život i tijelo ljudi, pa je pristao na takvu posljedicu, time što je upravljajući vozilom iz pravca Budve u pravcu Cetinja, dolaskom u mjesto zv. "Vrela", na dijelu puta na kom su kolovozne trake razdvojene uzdružnom neisprekidanom razdjelnom linijom, voljno započeo radnju preticanja putničkog motornog vozila marke "VW Polo", registarskih oznaka BD AJ ... kojim je ispred njega upravljao D. S. iz Bijelog Polja, nakon čega je na prostoru sredine kolovoza prednjim lijevim dijelom vozila udario konja, koji se kretao po kolovozu, a potom u lijevu bočnu stranu putničkog motornog vozila marke "VW Polo", registarskih oznaka BD AJ .... kojim je upravljao D. S. iz Bijelog Polja i kretao se u istom smjeru ispred njegovog vozila desnom kolovoznom trakom, kojom prilikom je oštećeni B.D. koji se nalazio na mjestu suvozača u vozilu okrivljenog zadobio laku tjelesnu povredu u vidu kontuzije - nagnječenja lijevog koljena. </span>
</p>
<p class="p3"></p>
<p class="p3">
<span>	- čime je izvršio krivično djelo ugrožavanje javnog saobraćaja iz čl. 339 st.1 Krivičnog zakonika.</span>
</p>
<p class="p3"></p>
<p class="p3">
<span>	Pa mu Sud za navedeno krivično djelo primjenom čl. 4 st.2, čl. 42, st.1, čl. 52 st.2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p class="p3"></p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom  mu prethodno utvrdjuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p class="p3">
<span>Obavezuje se okrivljeni da plati na ime troškova krivičnog postupka iznos od 123,50 eura u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p class="p3"></p>
<p class="p3"></p>
<p class="p4">
<span>O b r a z l o ž e nj e </span>
</p>
<p class="p5"></p>
<p class="p5"></p>
<p class="p3">
<span>Optužnim predlogom ODT Cetinje Kt. br. 35/13 od 31. 07. 2013. godine stavljeno je na teret okrivljenom K. N. izvršenje krivičnog djela ugrožavanje javnog saobraćaja iz čl. 339 st.1 Krivičnog zakonika. Zastupnik optužbe je u završnoj riječi naveo  da u cjelosti ostaje pri podnijetom optužnom predlogu i predložio da sud okrivljenog oglasi krivim za predmetno krivično djelo i osudi po zakonu. </span>
</p>
<p class="p3">
<span>Glavni pretres je dana 12. 02. 2014. godine, shodno čl. 457 Zakonika o krivičnom postupku, održan u odsustvu okrivljenog K. N. imajući u vidu da je  isti uredno pozvan, pa je sud našao da njegovo prisustvo na glavnom pretresu nije nužno, obzirom da je prethodno saslušan. </span>
</p>
<p class="p3">
<span>Okrivljeni K. N. je u svojoj odbrani u prethodnom postupku na zapisniku o saslušanju osumnjičenog od 22. 04. 2013. godine naveo da je dana 03. 01. 2013. godine, negdje oko 17,30 časova, upravljao  putničkim motornim vozilom marke "Audi A3", reg. oznake CT AA .... koje je faktički njegovo vlasništvo, ali isto nije preveo na svoje ime od bivše vlasnice J. M. Kretao se iz pravca Budve u pravcu Cetinja. Na dijelu kolovoza koji je podijeljen na tri saobraćajne trake, od kojih je jedna namijenjena za kretanje vozila iz pravca Cetinja u pravcu Budve, a preostale dvije namijenjene za saobraćaj iz pravca Budve u pravcu Cetinja a koje su odvojene isprekidanom uzdužnom linijom, izvršio je preticanje vozila marke "VW Polo" reg. oznake BD AJ ....Sve se dešavalo na lokalitetu prije skretanja za selo zv. Vrela. Nakon što je izvršio preticanje, uslijedila je blaga lijeva krivina. Saputnik u njegovom vozilu, B.D. u jednom trenutku mu je rekao "Pazi konj", koga bukvalno nije vidio, ali na te D. riječi je instiktivno reagovao na način što je otpočeo radnju naglog usporenja, koja nije bila dovoljna pa je udario u konja i to na svojoj saobraćajnoj traci. Vjerovatno da je od udara došlo do odbijanja konja od vozila, tako da je završio na suprotnoj saobraćajnoj traci,a što je uostalom konstatovala i policija u skici lica mjesta. Sjeća se da se na taj lokaciji kretao većom brzinom, ali se nije mogao sjetiti kolika je brzina bila u trenutku kada je ostvario kontakt sa konjem. Sa njegove  desne strane tada je prošlo vozilo marke "VW Polo" reg. oznake BD AJ .... koje je prethodno pretekao, a koje je ostvarilo kontakt najprije sa zadnjim dijelom njegovog vozila a potom i sa kompletnom desnom bočnom stranom vozila. Sve se dešavalo na desnoj saobraćajnoj traci, tj. traci kojom se kretao. Nakon ostvarenog kontakta sa tim vozilom, D. mu se požalio da je zadobio jak udarac u koljeno. Na kraju je izjavio da je vozač "Pola" nakon svih radnji produžio kretanje i vozilo zaustavio preko puta placa za prodaju polovnih vozila, koji je bio lociran u neposrednoj blizini saobraćajne nezgode. Završna riječ okrivljenog je izostala, imajući u vidu da je glavni pretres dana 12. 02. 2014. godine održan u odsustvu okrivljenog. </span>
</p>
<p class="p3">
<span>Sud je u dokaznom postupku saslušao svjedoke B.D. i D. S. pročitao zapisnik o uviđaju saobraćajne nezgode Uprave policije - Ispostave Cetinje broj 1/2013 od 11. 01. 2013. godine, na saglasan predlog stranaka pročitao nalaz i mišljenje sudskog vještaka saobraćajne struke ing. M. Š. od maja 2013. godine i vještaka saslušao na glavnom pretresu, po saglasnom predlogu stranaka pročitao nalaz i mišljenje sudskog vještaka medicinske struke dr S. R. dat na zapisniku kod ODT-a Cetinje dana 03. 06. 2013. godine, izvršio uvid u medicinsku dokumentaciju na ime oštećenog B.D.  izvršio uvid u skicu lica mjesta saobraćajne nezgode i pročitao izvještaj Uprave policije - Ispostave Cetinje iz kaznene evidencije na ime okrivljenog K. N. broj 02-245/765 od 15. 03. 2013. godine.</span>
</p>
<p class="p3">
<span>Ocjenom svih provedenih dokaza, pojedinačno i u njihovoj međusobnoj vezi i dovodeći ih u vezu sa odbranom okrivljenog, sud je na nasumnjiv način utvrdio da je okrivljeni K. N. izvršio krivično djelo stavljeno mu na teret, na način, u vrijeme i na mjestu kako je to predstavljeno izrekom presude, pa ga je sud oglasio krivim i izrekao mu sankciju kao u izreci presude iz sledećih razloga:</span>
</p>
<p class="p3">
<span>Svjedok - oštećeni B.D. je u svom iskazu naveo da se dana 03. 01. 2013. godine, nešto oko 17,30 časova, nalazio u putničkom motornom vozilu marke "Audi A3" registarskih oznaka CT AA0.. kojim je upravljao K. N. i koji se kretao iz pravca Budve u pravcu Cetinja. Na dijelu kolovoza koji je podijeljen na tri saobraćajne trake, od kojih  je jedna namijenjena za kretanje vozila iz pravca Cetinja u pravcu Budve, a preostale dvije namijenjene saobraćaju iz pravca Budve u pravcu Cetinja, a koje su odvojene isprekidanom uzdužnom linijom, N. je izvršio preticanje vozila marke "VW polo" reg. oznake BD AJ .... Sve to se dešavalo  na lokalitetu prije skretanja za selo zv. Vrela. Nakon izvršenog preticanja, uslijedila je blaga lijeva krivina. U jednom trenutku primijetio je konja i rekao N.  "pazi konj". Na  te njegove riječi N. je instiktivno reagovao na način što  je otpočeo radnju naglog usporenja, koja medjutim, nije bila dovoljna, tako da je vozilom udario u konja, i to na njihovoj saobraćajnoj traci. Vjerovatno da je od samog udara došlo do odbijanja konja od vozila, tako da je završio na suprotnoj saobraćajnoj traci. Sjeća se da je brzina kretanja njihovog vozila iznosila nekih 70 do 80 km/h. U trenutku kada je N. vozilom ostvario kontakt sa konjem, sa desne  strane njihovog vozila, prošlo je vozilo marke VW Polo reg. oznake BD AJ ... koje su predhodno pretekli, koje je ostvarilo kontakt sa kompletnom desnom bočnom stranom njihovog vozila. Sve se dešavalo na desnoj soabraćajnoj traci, tj. traci kojom je N. upravljao. U nezgodi je zadobio povrede u desnom ramenu i desnom koljenu. Vozač "Pola", nakon svih radnji, produžio je kretanje i vozilo zaustavio preko puta placa za prodaju polovnih vozila, koji je bio lociran u neposrednoj blizini saobraćajne nezgode. Nije se pridružio krivičnom gonjenju protiv okrivljenog  i nije postavio odštetni zahtjev. </span>
</p>
<p class="p3">
<span>Svjedok D. S. je u  iskazu  datom u prethodnom postupku, na zapisniku o saslušanju svjedoka od 13. 05. 2013. godine, naveo da se dana 03. 01. 2013. godine, oko 17,30 časova, kretao putničkim motornim vozilom marke "VW Polo" reg. oznaka BD AJ .... koji je u vlasništvu hotela "Š.", a koji je on koristio u službene svrhe.  Kretao se iz pravca Budve u pravcu Cetinja. Dolaskom u mjesto Vrela, misli da se kretao brzinom od nekih 50-60 km/h, je sa svoje lijeve strane, malo ispred svog vozila, primijetio konja, koji je iskočio na kolovoznu traku namijenjenu za kretanje vozila iz pravca Cetinja u pravcu Budve, sa kojim se u par narednih trenutaka mimoišao, obzirom da je konj išao kako je kazao dijagonalno, tj. ka središnjoj traci koja kolovoznu površinu dijeli na dvije saobraćajne trake. Nije obraćao pažnju  na kretanje vozila iza njega, obzirom da se saobraćaj odvijao u noćnim uslovima. Odmah nakon što se mimoišao sa konjem, iza sebe je čuo neki prasak, a ubrzo potom jedno vozilo je udarilo u lijevu bočnu stranu vozila kojim je upravljao. Budući da je odmah potom na tom dijelu puta saobraćaj počeo da bude frekventan, svoje vozilo je uklonio sa puta i parkirao ga u neposrednoj blizini lica mjesta, kako ne bi ometao odvijanje saobraćaja na tom dijelu puta. Čim se parkirao izašao je iz vozila i pošao do  vozila marke "Audi A3", da vidi treba li im pomoć, na što su mu odgovorili da im nije niša i da osim njih dvojice nema niti jedna osoba u vozilu. Cijelo vrijeme je bio prisutan na licu mjesta i čekao da se završi uvidjaj od strane pripadnika Uprave policije - Ispostava Cetinje. Cjelokupnu štetu koja je nastala na vozilu refundirala mu je osiguravajuća kuća "Uniqa osiguranje", misli da je iznosila oko 800,00 eura. Navodi da je moguće da je momak koji je upravljao vozilom marke "Audi A3" započao preticanje vozila kojim je upravljao, ali to nije mogao sa sigurnošću potvrditi jer, kako je naveo, nije obraćao pažnju na vozila koja su se kretala iza njega. Najpouzdanije dokaz u tom pravcu po njegovom mišljenju je skica lica mjesta saobraćajne nezgode. Na glavnom pretresu održanom dana 12. 02. 2014. godine je u cjelosti ponovio svoj isaz dat u prethodnom postupku i dodao da je na njegovom vozilu došlo do kontakta lijevom stranom. Pojasnio je da je vozilo koje se kretalo iza njega ostvarilo kontakt prvo sa životinjom, koja se nalazila na kolovozu, a zatim sa njegovim vozilom, i da do drugačijeg oštećenja nije ni moglo doći nego po lijevoj strani vozila, jer je samo sa te strane imao kontakt sa vozilom a nakon toga nije udarao ni u životinju, niti u bankinu. </span>
</p>
<p class="p3">
<span>Iz zapisnika o uviđaju Uprave policije - Ispostave Cetinje broj 1/2013 od 11. 01. 2013. godine i skice lica mjesta saobraćajne nezgode utvrđeno je da je lice mjesta saobraćajne nezgode magistralni put Cetinje - Budva, mjesto Vrela, gdje je kolovoz podijeljen na dvije saobraćajne trake neisprekidanom linijom. Na licu mjesta zatečeno je putničko motorno vozilo marke "Audi" registarskih oznaka CT AA ....na sredini kolovoza prednjom stranom zakošeno prema lijevoj ivici kolovoza, okrenuto prema Cetinju; putničko motorno vozilo marke "VW Polo" registarskih oznaka BD AJ ... koje je zatečeno van kolovoza sa desne strane gledano iz pravca Budve, i domaća životinja mazga, koja je zatečena uginuta na lijevoj saobraćajnoj traci, gledano iz pravca Budve. U nezgodi su učestvovali K. N., koji je upravljao putničkim motornim vozilom marke "Audi A3" reg. oznaka CT AA ...., D. S. koji je upravljao putničkim motornim vozilom marke "VW Polo", reg. oznaka BD AJ ... B.D. u nezgodi učestvovao kao saputnik u vozilu Audi A3, i domaća životinja Mazga. Na putničkom motornom vozilu reg. oznaka CTAA0.. su registrovana ooštećenja na prednjem braniku, prednjoj maski, oba fara, poklopac motora, prednje vjetrobransko staklo, desna vrata, desni blatovran, zadnji branik, zadnje vjetrobransko staklo, poklopac prtljažnika, zadnje lijevo štop svijetlo, srednji retrovizor, prednji lijevi blatobran, uz moguća druga oštećenja. Na vozilu reg. oznake  BD AJ ..... su registrovana oštećenja prednjih lijevih vrata, prednjeg lijevog blatobrana, zadnja lijeva vrata i zadnji lijevi blatobran. </span>
</p>
<p class="p3">
<span>Iz nalaza i mišljenja sudskog vještaka saobraćajne struke ing. M. Š. od maja 2013. godine proizilazi da je putničko motorno vozilo marke "Audi" reg. oznake CT AA 0.., voženo brzinom oko 77 km/h ili oko 21,5 m/sec. u trenutku reakcije vozača. Putničko motorno vozilo marke "VW Polo" reg. oznake BD AJ ... voženo je brzinom oko 54 km/h. Grlo stoke, prelazila je kolovoz od lijeve prema desnoj ivici puta i brzina kretanja tog grla bila je oko 5,5 km/h. Fizički kontakt izmedju putničkog motornog vozila marke "Audi" reg. oznake CT AA ..... i životinje ostvaren je približno na sredini operativne širine kolovoza puta, a na oko 3 - 5 metara, prije početka tragova "suljanja" na način što je vozilo svojim prednjim lijevim krajem zahvatilo životinju, nakon čega je bila nošena i odbačena na prostor lijeve kolovozne trake u smjeru kretanja. Da je životinja bila zahvaćena na prostoru desne kolovozne trake smjera kretanja putničkog vozila marke "Audi", obzirom na liniju prostiranja tragova kočenja i usmjerenosti vozila marke "VW Polo" prema desnoj ivici kolovoza, grlo stoke bi se našlo nakon kontakta na prostoru desne kolovozne trake, smjera kretanja vozila, što nije bio slučaj. U trenutku reakcije vozača sa putničkim vozilom marke "Audi" reg. oznake CT AA ...nalazio se na prostornoj distanci 26 metara, prije fizičkog kontakta ovog vozila sa grlom stoke, pa je vozač mogao zaustaviti vozilo samo uz uslov da se vozilom kretao brzinom oko 50 km/h. Grlo stoke je prelazilo kolovoz dijagonalno pa je od momenta stupanja na kolovoz do tačke fizičkog kontakta sa vozilom makre "Audi" prešlo putanju oko 4 metra, brzinom 1,52 m/sec, pa je ovom prilikom utrošilo vrijeme oko 2,5 sekundi, što znači da se vozač sa vozilom marke "Audi" nalazio na udaljenosti oko 62 metra od grla stoke kada je grlo stupilo na kolovoz. Da vozač vozila marke "Audi" reg. oznake CT AA ...nije preduzeo radnju preticanja vozila marke "VW Polo" reg. oznake BD AJ ... na potezu puta gdje je to zabranjeno, jer je locirana puna, razdjelna linija, kako je to predstavljeno na skici lica mjesta, odnosno da se kretao pravilno desnom stranom kolovoza na 0,60 metara od desne ivice puta uspio bi bezbjedno vozilom proći kritični potez puta. Vještak zaključuje, da je do nezgode prevashodno došlo zbog propusta vlasnika grla stoke i propusta u vožnji od strane vozača putničkog motornog vozila marke "Audi" reg. oznake CT AA ....Grlo stoke je prelazilo kolovoz magistralnog puta u noćnim - otežavajućim uslovima odvijanja saobraćaja, bez nadzora vlasnika, čuvara odnosno goniča stoke i našlo se u poziciji fizičke prepreke ispred putničkog vozila marke "Audi" reg. oznake CT AA ....kada se ovo vozilo nalazilo na kritičnoj prostornoj udaljenosti od ovog grla. Gonič, odnosno vlasnik grla, morao je da drži stoku koja se kreće na javnom putu bliže desnoj ivici puta, i ne smije da goni stoku posebno magistralnim putem a grlo je bilo bez nadzora vlasnika, odnosno goniča. Vozač putničkog motornog vozila marke "Audi" reg. oznaka CT AA ...., nije održavao bezbjedni smjer kretanja vozila desnom stranom kolovoza u smjeru kretanja već je prilikom savladjivanja kritičnog poteza puta preduzeo radnju preticanja putničkog motornog vozila marke "VW Polo" reg. oznake BD AJ .... i to na potezu puta gdje ta radnja nije dozvoljena, jer je duž sredine kolovoza locirana puna razdjelna linija, pa je na taj način zahvatio prostor lijeve kolovozne trake u smjeru kretanja, što je dovelo do fizičkog kontakta čeone lijeve regije vozila marke "Audi" i grla stoke na sredini kolovoza puta, a zatim fizičkog kontakta sa putničkim vozilom marke "VW Polo" reg. oznake BD AJ ...., koje se prije toga kretalo ispred vozila marke "Audi" u istom smjeru kretanja, desnom kolovoznom trakom. </span>
</p>
<p class="p3">
<span>Obzirom da je okrivljeni prigovorio nalazu i mišljenju vještaka saobraćajne struke ing. M. Š. da je vozilo "Polo" bilo iza njega te da kontakt nije mogao biti ostvaren na način kako je to vještak našao, to je vještak neposredno na glavnom pretresu objasnio da je fizički kontakt između putničkog vozila marke "Audi"  reg. oznake CT AA .... i grla stoke - konja ostvaren približno na sredini operativne širine kolovoza puta, na način što je vozilo svojom prednjom lijevom stranom zahvatilo životinju, nakon čega je bila nošena i odbačena na prostoru lijeve kolovozne trake u smjeru kretanja. Da je životinja bila zakačena na prostoru desne kolovozne trake smjera kretanja putničkog vozila "Audi" ista bi se mogla naći na prostoru desne kolovozne trake smjera kretanja putničkog vozila "Audi" na šta upućuju i tragovi kočenja, tako da se isključuje mogućnost da je fizički kontakt i način kretanja vozila ostvaren na način kako to predstavlja okrivljeni. </span>
</p>
<p class="p3">
<span>Ovako dati nalaz i mišljenje vještaka saobraćajne struke kao i njegovo izjašnjenje na pretresu, sud je u cjelosti prihvatio obzirom da je vještak na vrlo jasan, precizan i stručan način objasnio dinamiku i tok predmetne saobraćajne nezgode. </span>
</p>
<p class="p3">
<span>Iz nalaza i mišljenja sudskog vještaka medicinske struke dr S. R. koji je dat na zapisniku kod ODT-a Cetinje dana 03. 06. 2013. godine, sa pratećom medicinskom dokumentacijom u spisima predmeta o vrsti i težini tjelesnih povreda kod oštećenog B.D. utvrđeno je da je oštećeni u nezgodi zadobio povredu-nagnječenje lijevog koljena, koja povreda predstavlja laku tjelesnu povredu.</span>
</p>
<p class="p3">
<span>Nalaz i mišljenje vještaka medicinske struke dr S. R. sud je u potpunosti prihvatio kao stručan, jasan i zasnovan na pravilima struke. </span>
</p>
<p class="p3">
<span>Iz izvještaja Uprave policije - Ispostave Cetinje iz kaznene evidencije na ime okrivljenog K. N. broj 02-245/765 od 15. 03. 2011. godine utvrđeno je da okrivljeni nije osuđivan.</span>
</p>
<p class="p3">
<span>Na osnovu naprijed izloženog sud na nesumnjiv način utvrdio da je okrivljeni dana 03. 01. 2013. godine oko 17,30 časova, na magistralnom putu Budva - Cetinje, u mjestu zv. "Vrela", opština Cetinje, upravljajući u saobraćaju putničkim motornim vozilom marke "Audi A3", registarskih oznake CT AA ...., ne pridržavajući se soabraćajnih propisa iz čl. 48 st.1 tač. 3 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, iako svjestan da ne smije vozilom da otpočne preticanje ako bi se za vrijeme preticanja vozilom kretao po neisprekidanoj uzdužnoj liniji koja razdvaja saobraćajne trake ili ako bi vozilom prešao preko te linije, te da usljed ne pridržavanja navedenog saobraćajnog propisa može izazvati saobraćajnu nezgodu, odnosno dovesti u opasnost  život i tijelo ljudi, pa je pristao na takvu posljedicu, time što je upravljajući vozilom iz pravca Budve u pravcu Cetinja, dolaskom u mjesto zv. "Vrela", na dijelu puta na kom su kolovozne trake razdvojene uzdružnom neisprekidanom razdjelnom linijom, voljno započeo radnju preticanja putničkog motornog vozila marke "VW Polo", registarskih oznaka BD AJ ...., kojim je ispred njega upravljao D. S. iz Bijelog Polja, nakon čega je na prostoru sredine kolovoza prednjim lijevim dijelom vozila udario konja, koji se kretao po kolovozu, a potom u lijevu bočnu stranu putničkog motornog vozila marke "VW Polo", registarskih oznaka BD AJ .... kojim je upravljao D. S. iz Bijelog Polja i kretao se u istom smjeru ispred njegovog vozila desnom kolovoznom trakom, kojom prilikom je oštećeni B.D. koji se nalazio na mjestu suvozača u vozilu okrivljenog, zadobio laku tjelesnu povredu u vidu kontuzije - nagnječenja lijevog koljena, čime su se u radnjama okrivljenog stekli svi bitni objektivni i subjektivni elementi bića  krivičnog djela ugrožavanje javnog saobraćaja iz čl. 339 st. 1 Krivičnog zakonika</span>
</p>
<p class="p3">
<span>Naime, činjenično stanje sud je na nesumnjiv način utvrdio iz provedenih dokaza i to uviđajne dokumentacije - zapisnika o uviđaju Uprave policije - Ispostave Cetinje broj 1/2013 od 11. 01. 2013, uvidom u skicu lica mjesta saobraćajne nezgode, iskazom svjedoka D. Saše i konačno nalazom i mišljenjem, te pojašnjenjem nalaza stalnog sudskog vještaka saobraćajne struke ing. M. Š. iz koga je sud nesumnjivo utvrdio da je do predmetne saobraćajne nezgode došlo zbog propusta vlasnika grla stoke i propusta u vožnji od strane vozača putničkog motornog vozila marke "Audi" reg. oznake CT AA ...., grlo stoke je prelazilo kolovoz magistralnog puta u noćnim - otežavajućim uslovima odvijanja saobraćaja bez nadzora vlasnika, čuvara odnosno goniča stoke i našlo se u poziciji fizičke prepreke ispred putničkog vozila marke "Audi" reg. oznake CT AA .... kada se ovo vozilo nalazilo na kritičnoj prostornoj udaljenosti od ovog grla. Vozač putničkog motornog vozila marke "Audi" reg. oznaka CT AA ...., nije održavao bezbjedni smjer kretanja vozila desnom stranom kolovoza u smjeru kretanja, već je prilikom savladjivanja kritičnog poteza puta preduzeo radnju preticanja putničkog motornog vozila marke "VW Polo" i to na potezu puta gdje ta radnja nije dozvoljena, jer je duž sredine kolovoza locirana puna razdjelna linija, pa je na taj način zahvatio prostor lijeve kolovozne trake u smjeru kretanja što je dovelo do fizičkog kontakta čeone lijeve regije vozila marke "Audi" i grla stoke na sredini kolovoza puta, a zatim fizičkog kontakta sa putničkim vozilom marke "VW Polo", koje se prije toga kretalo ispred vozila marke "Audi" u istom smjeru kretanja, desnom kolovoznom trakom. Vrstu i težinu tjelesnih povreda kod oštećenog sud je na nesumnjiv način utvrdio iz nalaza i mišljenja sudskog vještaka medicinske struke dr S. R. zbog čega sud nije prihvatio odbranu okrivljenog K. N. i iskaz svjedoka oštećenog B.D. koji potvrđuje odbranu okrivljenog sa kojim se nalazio u vozilu. Naime, okrivljeni u svojoj odbrani navodi da je na dijelu kolovoza koji je podijeljen na tri saobraćajne trake, od kojih je jedna namijenjena za kretanje vozila iz pravca Cetinja u pravcu Budve, a preostale dvije namijenjene za saobraćaj iz pravca Budve u pravcu Cetinja, izvršio preticanje vozila marke "VW Polo", da je nakon što je izvršio preticanje, uslijedila blaga lijeva krivina, kada mu je  saputnik u njegovom vozilu, B.D. u jednom trenutku rekao "Pazi konj", koga bukvalno nije vidio, ali je instiktivno reagovao na način što je otpočeo radnju naglog usporenja koja medjutim nije bila dovoljna tako da je udario u tog konja i to na svojoj saobraćajnoj traci i vjerovatno da je od udara došlo do odbijanja konja od vozila, tako da je završio na suprotnoj saobraćajnoj traci, a sa njegove  desne strane tada je prošlo vozilo marke "VW Polo" koje je prethodno pretekao, koje je ostvarilo kontakt, najprije sa zadnjim  dijelom njegovog vozila a potom i sa kompletnom desnom bočnom stranom vozila. Ovakva odbrana okrivljenog i iskaz svjedoka oštećenog opovrgnuti su naprijed navedenim dokazima, iz kojih je sud utvrdio činjenično stanje a kako je to predhodno objašnjeno, a posebno pojašnjenjem datim na glavnom pretresu od strane vještaka saobraćajne struke da je fizički kontakt između putničkog vozila marke "Audi"  reg. oznake CT AA .... i grla stoke - konja ostvaren približno na sredini operativne širine kolovoza puta, odnosno 3-5 metra prije početka tragova suljanja, a na način što je vozilo svojom prednjom lijevom stranom zahvatilo životinju, nakon čega je bila nošena i odbačena na prostoru lijeve kolovozne trake u smjeru kretanja a da je životinja bila zakačena na prostoru desne kolovozne trake smjera kretanja putničkog vozila "Audi" ista bi se mogla naći na prostoru desne kolovozne trake smjera kretanja putničkog vozila "Audi" na šta upućuju i tragovi kočenja, tako da se isključuje mogućnost da je fizički kontakt i način kretanja vozila ostvaren na način kako to predstavlja okrivljeni.  </span>
</p>
<p class="p3">
<span>Dakle, okrivljeni se kritičnom prilikom nije pridržavao saobraćajnih propisa iz čl. 48 st.1 tač. 3 Zakona o bezbjednosti saobraćaja na putevima, koji su ga obavezivali na to  da ne smije vozilom da otpočne preticanje ako bi se za vrijeme preticanja vozilom kretao po neisprekidanoj uzdužnoj liniji koja razdvaja saobraćajne trake ili ako bi vozilom prešao preko te linije, pa je doveo sebe u situaciju da je na dijelu puta na kom su kolovozne trake razdvojene uzdružnom neisprekidanom razdjelnom linijom, voljno započeo radnju preticanja putničkog motornog vozila marke "VW Polo", kojim je ispred njega upravljao D. S. nakon čega je na prostoru sredine kolovoza prednjim lijevim dijelom vozila udario konja koji se kretao po kolovozu, a potom u lijevu bočnu stranu putničkog motornog vozila marke "VW Polo", koje se  kretalo u istom smjeru ispred njegovog vozila desnom kolovoznom trakom, kojom prilikom je oštećeni B.D., koji se nalazio na mjestu suvozača u vozilu okrivljenog zadobio laku tjelesnu povreduje, pri čemu je očigledno  bio svjestan da nepropisnim postupanjem u saobraćaju na opisani način može ugroziti javni saobraćaj i dovesti u opasnost život i tijelo ljudi, na što je pristao, u čemu se ogleda njegov eventualni umišljaj a usljed čega su nastupile lake tjelesne povrede kod oštećenog, kao objektivni uslov za predmetno krivično djelo a za koju  je posledicu okrivljeni očigledno olako držao da neće nastupiti ili da će je moći izbjeći, i u odnosu na koju se iscrpljuje njegov svjesni nehat.</span>
</p>
<p class="p3">
<span>Prilikom izbora krivične sankcije, sud je cijenio sve okolnosti predvidjene čl. 42 Krivičnog zakonika pa je od olakšavajućih okolnosti na strani okrivljenog cijenio porodične i materijalne prilike u kojima živi, da je oženjen, lošeg imovnog stanja, stav oštećenog koji se nije pridružio krivičnom gonjenju, ranije dobro ponašanje i s tim u vezi raniju  neosuđivanost, što je sud utvrdio iz izvještaja Uprave policije - Ispostave Cetinje iz kaznene evidencije na ime okrivljenog K. N. dok otežavajućih okolnosti nije bilo, pa je sud primjenom čl. 53 i 54 Krivičnog zakonika okrivljenom predhodno utvrdio kaznu zatvora u trajanju od trideset dana, i istovremeno odredio da se ista neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom, kao mjerom upozorenja, uz prjietnju kaznom zatvora, na uspješan način uticati na okrivljenog, da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude, propisane čl. 52 Krivičnog zakonika u okviru opšte svrhe izricanja krivičnih sankcija propisane čl. 4 istog zakona. </span>
</p>
<p class="p3">
<span>Kako je okrivljeni oglašen krivim sud ga je, shodno odredbi čl. 226 i 229 Zakonika o krivičnom postupku obavezao na plaćanje troškova krivičnog postupka koji se u iznosu od 93,50 eura odnose na troškove vještačenja, dok je paušal u iznosu od 30,00 eura, odredjen shodno trajanju i složenosti postupka, kao i imovinskom stanju okrivljenog. </span>
</p>
<p class="p3">
<span>Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude. </span>
</p>
<p class="p6"></p>
<p class="p6"></p>
<p class="p6"></p>
<p class="p1">
<span>OSNOVNI SUD U CETINJU,</span>
</p>
<p class="p1">
<span>dana 12. 02. 2014. godine</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p6">
<span>ZAPISNIČAR             :</span>
</p>
</td><td class="td2">
<p class="p1">
<span>                                   S U D I J A:</span>
</p>
</td>
</tr>
<tr class="r1">
<td class="td1">
<p class="p6">
<span>Vjera Jovićević</span>
</p>
</td><td class="td2">
<p class="p1">
<span>                               Željka Jovović</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>                                   </span>
</p>
</td>
</tr>
</tbody>
</table>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5"></p>
<p class="p8"></p>


</body>
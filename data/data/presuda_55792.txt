<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-left:0.039583333in;margin-right:0.039583333in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p3">
<span>Posl. br. K. 464/12/12</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p4"></p>
<p class="p4">
<span>Osnovni sud u Kotoru kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog N. M. iz M., zbog krivičnog djela nedavanje izdržavanja iz čl. 221. st. 1. Krivičnog zakonika, koji se vodi po optužnom predlogu ODT-a Kotor Kt.br. 443/12 od 21.11.2012 godine, nakon održanog glavnog i javnog pretresa dana 27.05.2013. godine, u prisustvu zamjenika ODT-a Kotor Ljiljane Milić, a u odsustvu uredno pozvanog a predhodno ispitanog okrivljenog shodno čl.457.ZKP-a, donio je i javno objavio sljedeću </span>
</p>
<p class="p4"></p>
<p class="p1">
<span>PRESUDU</span>
</p>
<p class="p1"></p>
<p class="p4">
<span>Okrivljeni N. M. od oca M. i majke D. rođene T., rođen ........... godine u M., stalno nastanjen u M., P. bb, državljanin Crne Gore, mašin-bravar, u vanbračnoj zajednici, otac dvoje djece, sa završenom SSS (III stepen),  lošeg imovnog stanja, osuđivan presudom Osnovnog suda u Kotoru K br. 311/09 od 15.06.2009 godine zbog krivičnog djela iz čl. 221 st.1 KZ na kaznu zatvora u trajanju od 6 mjeseci uslovno na 3 godine i presudom Osnovnog suda u Kotoru K 266/12/11 od 30.11.2012. godine na kaznu zatvora  od četiri mjeseca uslovno na jednu godinu protiv kojeg se ne vodi postupak za drugo krivično djelo,</span>
</p>
<p class="p4"></p>
<p class="p1">
<span>Kriv  je,</span>
</p>
<p class="p1">
<span>	</span>
</p>
<p class="p4">
<span>Što,</span>
</p>
<p class="p4">
<span>	Od 01.04.2012.g. do 14.03.2013.g. u T., ne daje izdržavanje za lice koje je po zakonu dužan da izdržava-svog maloljetnog sina N. M., pri čemu je bio uračunljiv i svjesan svoga djela i njegove zabranjenosti, a čije je izvršenje htio, a ta dužnost mu je utvrđena pravosnažnom sudskom presudom Osnovnog suda u Kotoru poslovni broj P 1030/07 od 29.12.2008.g. kojom se isti obavezuje da svakomjesečno doprinosi izdržavanju maloljetnog sina uplatom od 100,00 eura do svakog petog u mjesecu na žiro račun kod CKB B. koji se vodi na sina M. N. , </span>
</p>
<p class="p4"></p>
<p class="p4">
<span>	-čime je učinio krivično djelo nedavanje izdržavanja iz čl.221.st.1. Krivičnog zakonika.</span>
</p>
<p class="p4"></p>
<p class="p4">
<span>Pa ga sud na osnovu naprijed navedene krivičnopravne odredbe i članova 2, 4, 5, 8, 13, 15, 32, 33, 36, 42 Krivičnog zakonika i čl. 227, 229, 239, 368  i 374 ZKP-a </span>
</p>
<p class="p1">
<span>OSUĐUJE</span>
</p>
<p class="p1"></p>
<p class="p4">
<span>Na kaznu zatvora u trajanju od 30 (trideset) dana koju će izdržati nakon pravosnažnosti presude.</span>
</p>
<p class="p4"></p>
<p class="p4">
<span>Dužan je okrivljeni na ime sudskog paušala iznos od 50,00 eura, u roku od 15 dana od dana pravosnažnosti presude, u korist Budžeta Crne Gore na žiro račun br. 832-16-52.</span>
</p>
<p class="p4"></p>
<p class="p4">
<span>Oštećena-zakonska zastupnica maloljetnog M. N., R. M.,  se sa postavljenim imovinsko pravnim zahtjevom upućuje na parnicu. </span>
</p>
<p class="p4"></p>
<p class="p1">
<span>O b r a z l o ž e nj e</span>
</p>
<p class="p4"></p>
<p class="p4">
<span>ODT iz Kotora podnio ovom sudu optužni predlog Kt.br.443/12 od 21.11.2012. godine, protiv N. M. iz M. , zbog izvršenja krivičnog djela nedavanje izdržavanja iz čl. 221.l st.1 Krivičnog zakonika.</span>
</p>
<p class="p4"></p>
<p class="p4">
<span>U svojoj odbrani okrivljeni N. M. je priznao da ne daje izdržavanje za svog maloljetnog sina i objasnio je da nije bio u mogućnosti da izvrši  svakomjesečnu uplatu u iznosu od po 100 eura, a koja obaveza mu je utvrđena pravosnažnom presudom Osnovnog suda u Kotoru, poslovni br. P 1030/07 od 29.12.2008.g.,  iz razloga što je  kreditno zadužen kod NLB B. i CKB B., da se radi o kreditima uzetim na period otplate od 10 godina, te da je navedene kredite podigao radi osposobljavanja ribnjaka i izgradnju pomoćnog objekta, kao i da iste još nije otplatio. Takođe je naveo da živi sa majkom, vanbračnom suprugom i jednim maloljetnim djetetom, i da ih izdržava radeći povremeno fizičke poslove. Dodao je da posjeduje firmu prijavljenu na njegovo ime, odnosno "R. V." u P., Opština M., ali da je ista zatvorena već dvije godine, te da je nije mogao odjaviti zbog velikih dugovanja, kao i da nije mogao izdati bazene koji su u sastavu firme, a od kojih bi mogao ostvariti eventualni prihod. Zatim je naveo da posjeduje zemlju u M. naslijeđenu nakon smrti svog oca, da je posjedovao automobil "R" P.-U., te da je prodajom istog dio novca dao za izdržavanje svog maloljetnog sina M. N. Zatim je objasnio da takođe posjeduje kuću u M.,  kao i to da je vlasnik zemljišta na kom su šume, ali da nije u mogućnosti da proda drvenu građu sa istih zbog nepristupačnog terena odnosno do tog zemljišta ne postoji put, kao i zato što ne posjeduje potrebnu mehanizaciju. Okrivljeni je takođe u svojoj odbrani izjavio da se ne sjeća da ga je bivša supruga pozvala telefonom u namjeri da se dogovore oko plaćanja naknade za izdržavanje, a takođe je izjavio i to da se ne sjeća da je tokom razgovora istoj poklopio slušalicu. Dodao je da je u pregovorima sa jednim čovjekom koji bi mu pomogao u oživljavanju ribnjaka i za dobijanje vodoprivredne saglasnosti, a sve iz razloga da dio novca uplati za izdržavanje svog sina. Objasnio je da je u lošim materijalnim prilikama, ali da je bio u upoznat sa mogućnošću da traži izmjenu odluke o izdržavanju međutim tu mogućnost nije iskoristio  jer mu nije cilj da smanji iznos novca koji treba da uplaćuje, već da jednostavno nema gdje da zaradi novac, da u zimskom periodu u M. nema posla. </span>
</p>
<p class="p4"></p>
<p class="p4">
<span>U dokaznom postupku koji je proveden radi rasvjetljenja činjeničnog stanja i krivice okrivljenog sud je proveo slijedeće dokaze:  saslušana je zakonska zastupnica maloljetnog M. N., R. M., pročitana je pravosnažna presuda Osnovnog suda u Kotoru P br. 1030/07  od 29.12.2008.g., izvršen je uvid u karticu promjena računa N. M. za period od 01.01.2012.g. do 23.08.2012.g, pročitano je rješenje Ministarstva poljoprivrede, šumarstva i vodoprivrede br. UPII 060327/07-1201-28 od 03.03.2010.g., pročitana je presuda Upravnog suda U BR. 224/09 OD 27.01.2010.g., izvršen je uvid u individualni analitički račun poreskog obveznika N. M. od 15.10.2012.g., izvršen je uvid u karticu računa u platnom prometu od 15.02.-15.10.2010.g., izvršen je uvid u dopis CKB B. od 23.11.2012.g., izvršen je uvid u spise predmeta Osnovnog suda u Kotoru posl.br. K 266/12 (raniji br. K 604/11/11), izvršen je uvid u uplatnicu CKB Banke na ime N. M., pročitan je Izvod iz Kaznene evidencije za optuženog N. M. Uprave policije M. od 28.11.2012.g.</span>
</p>
<p class="p4"></p>
<p class="p4">
<span>Oštećena-zakonska zastupnica maloljetnog N. M., R. M., je u svojoj izjavi navela da podnijela krivičnu prijavu protiv bivšeg supruga jer nije davao izdržavanje za njihovog maloljetnog sina M. N., a koja obaveza mu je utvrđena pravosnažnom presudom Osnovnog suda u Kotoru posl. br.P 1030/07 od 29.12.2008.g. Takođe je navela da je pokušala u par navrata da razgovara sa bivšim suprugom, ovdje optuženim, kako bi mirnim putem riješili odnosno regulisali zaostalo plaćanje, međutim, isti je izbjegavao kontakt sa njom odnosno prilikom njenog poziva spuštao joj je slušalicu, te da ga je takođe pokušao kontaktirati i njihov maloljetni sin M., ali da optuženi ni njemu nije htio da se javi. Dodala je da kod CKB B. ima otvoren račun, i priložila je sudu izvještaj o stanju na računu iz kojeg se vidi da optuženi N. nije izvršio uplate po navedenom osnovu. Takođe je navela da je nezaposlena, da živi kod majke, te da je zbog stresa oboljela od štitne žlijezde i da prima materijalnu pomoć, i da nema drugih sredstava za izdržavanje svog maloljetnog sina, a da optuženi N., iako znajući za to, ne  ispunjava obavezu prema njihovom maloljetnom sinu, iako mu je to naloženo odlukom suda. Na glavnom pretresu dana 14.03.2013.g. izjavila je da do tog dana okrivljeni na ime izdržavanja nije uplaćivao ništa, niti je bilo što kupio njihovom maloljetnom sinu. Kao oštećena-zakonska zastupnica maloljetnog M. N. pridružila se krivičnom gonjenju i postavila je imovinsko pravni zahtjev.</span>
</p>
<p class="p4"></p>
<p class="p4">
<span>Iz pravosnažne presude ovog suda P.br.1030/07 od 29.12.2008 godine proizilazi daje istom razveden brak između N.  rođ. R. M. i N. M., da se maloljetno dijete povjerava na čuvanje i vaspitavanje majci N. rođ. R. M., a da je okrivljeni N. M. obavezan da na ime izdržavanja sina N. M. svakomjesečno, do svakog u 5-og u mjesecu isplaćuje iznos od 100,00 € eura.</span>
</p>
<p class="p4"></p>
<p class="p4">
<span>Uvidom u karticu promjena računa N. M. za period od 01.01.2012.g. do 23.08.2012.g sud je utvrdio da nije bilo uplata na računu oštećenog za navedeni period. </span>
</p>
<p class="p4"></p>
<p class="p4">
<span>Uvidom u uplatnicu CKB B. utvrđeno da je okrivljeni dana 27.05.2013.godine uplatio iznos od 100,00 eura N. M. na ime alimentacije.</span>
</p>
<p class="p4"></p>
<p class="p4">
<span>Iz Presude Upravnog suda Crne Gore U br. 224/2009 od 27.01.2010 godine proizilazi da je ista donijeta u upravnom sporu po tužbi tužioca M. T. iz M. protiv rješenja tuženog Ministarstva poljoprivrede, šumarstva i vodoprivrede-Podgorica br. UP-II-060-327/07-1201-28 od 30.12.2008 godine kojim je odbijena žalba tužioca izjavljena protiv rješenja Ministarstva poljoprivrede, šumarstva i vodoprivrede vodoprivrednog inspektora, broj 327/07-0703-243/3 od 25.05.2007 godine, kojim je naredjeno M. N-u.  da u odredjenom roku pribavi vodoprivredne uslove i vodoprivrednu saglasnost za odvodjenje voda sa rijeke B. u mjestu D. P. i zabranjeno mu da do pribavljanja vodoprivredne saglasnosti na bilo koji način odvodi vodu sa sliva te rijeke. Navedenom presudom usvojena je tužba i pobijano rješenje tuženog Minisatrstva poljoprivrede, šumarstva i vodoprivrede je poništeno.</span>
</p>
<p class="p4"></p>
<p class="p4">
<span>Iz Rješenja Ministarstva poljoprivrede, šumarstva i vodoprivrede broj Up-II-060-327/07-1201-28 od 03.03.2010 godine proizilazi da je istim poništeno rješenje tog Ministarstva br. 327/07-0703-243/3 od 25.05.2007 godine, da se M. N-u., ovdje okrivljenom, zabranjuje odvodjenje vode iz sliva rijeke B., u mjestu D. P., Opština M., do pribavljanja vodoprivredne saglasnosti, radi njenog korišćenja te da se odbacuje zahtjev M. T. iz M. za korišćenje vode iz sliva rijeke B. (iz postojećeg jaza) za navodnjavanje njegovog poljoprivrednog zemljišta na kat.parc. 1163/1 KO P. u Opštini M., zbog nenadležnosti. </span>
</p>
<p class="p4"></p>
<p class="p4">
<span>Iz individulanog analitičkog računa poreskog obveznika ovdje okrivljenog su utvrdjeni prihodi okrivljenog za period od 01.01.2011 godine do 15.10.2012 godine.</span>
</p>
<p class="p4"></p>
<p class="p4">
<span>Uvidom u karticu računa u platnom prometu od 15.02.-15.10.2010.g. utvrđeno je  da za navedeni period nije bilo  prometa za ribnjak V. M.</span>
</p>
<p class="p4"></p>
<p class="p4">
<span>Iz dopisa CKB B. od 23.11.2012.g. sud je utvrdio da je CKB B. N. M. uputila opomenu prije pokretanja postupka prinudnog ostvarivanja potraživanja zbog proteka roka za dobrovoljno ispunjenje obaveze- isplate duga sa pripadajućom kamatom.</span>
</p>
<p class="p4"></p>
<p class="p4">
<span>Uvidom u spise predmeta Osnovnog suda u Kotoru posl.br. K 266/12 (raniji br. K 604/11/11) posebno u presudu K 266/12 od 30.11.2012.g. i Kž 106/2013 od 06.03.2013.g. sud utvrdio da je N. M. oglašen krivim zbog krivičnog djela nedavanje izdržavanja iz čl. 221. st. 1. Krivičnog zakonika, i izrečena mu je uslovna osuda kojom mu je utvrđena kazna zatvora u trajanju od četiri mjeseca i istovremeno je određeno da se ista neće izvršiti ukoliko okrivljeni u roku od godinu dana ne učini drugo krivično djelo, a koja presuda je potvrđena presudom Višeg suda u Podgorici Kž 106/13 od 06.03.2013.g.</span>
</p>
<p class="p4"></p>
<p class="p4">
<span>Iz izvoda iz kaznene evidencije UP Ispostava M. od 16.12.2012 godine je utvrđeno da je okrivljeni ranije osudjivan i to presudom ovog suda K br. 311/09 od 15.06.2009 godine zbog krivičnog djela iz čl. 221 st.1 KZ kada mu je izrečena uslovna osuda, 6 mjeseci zatvora uslovno na 3 godine.</span>
</p>
<p class="p4"></p>
<p class="p4">
<span>Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu okrivljenog sud je utvrdio činjenično stanje navedeno u izreci presude.</span>
</p>
<p class="p4"></p>
<p class="p4">
<span>Ovakvo činjenično stanje sud je prvenstveno utvrdio iz iskaza zakonske zastupnice oštećenog mal. N.M., R. M., presude ovog suda P br. 1030/07 od 29.12.2008 godine, a ni okrivljeni u svojoj odbrani nije negirao da ne daje izdržavanje za svoje djete kako je to obavezan presudom.</span>
</p>
<p class="p5"></p>
<p class="p4">
<span>Naime, iz presude Osnovnog suda u Kotoru P br. 1030/07 godine je utvrdjeno da je okrivljeni obavezan da mjesečno na ime izdržavanja mal. N. M. uplaćuje iznos od 100,00 eura najkasnije do petog u mjesecu majci R. M. Iz izjave R. M. proizilazi da je okrivljeni do 14.03.2013.godine nije uplaćivao na ime izdržavanja maloljetnog N. M.  navedeni iznos, a što proizilazi i iz kartice promjena na računu N. M. I sam optuženi u svojoj odbrani nije sporio da za navedeni period nije uplaćivao iznos od 100,00 eura mjesečno na ime izdržavanja svog maloljetnog sina, a kako je na to obavezan pravosnažnom presudom navodeći da nema mogućnosti odnosno da je u teškoj materijalnoj situaciji, da je kreditno zadužen, da izdržava majku, vanbračnu suprugu i još jedno maloljetno dijete, da nije nigdje zaposlen, da obavlja povremene fizičke poslove, da posjeduje u M. šumu i porodičnu kuću, međutim da od toga nema prihoda, da ima prijavljenu firmu na sebe ribnjak "V", međutim da isti ne radi već dvije godine, te da nije tražio izmjenu odluke o alimentaciji iz razloga što on ne želi da smanji alimentaciju, već će istu platiti kada bude bio u mogućnosti. </span>
</p>
<p class="p4"></p>
<p class="p4">
<span>Sud smatra da obrana okrivljenog u djelu u kojem navodi da nije bio u mogućnosti da daje izdržavanje za svoje djete, zbog teške finansijske situacije u kojoj se našao, nije opravdanje za neplaćanje alimentacije, jer je okrivljeni nije poslom samo vezan za ribnjak, već kako  je i sam naveo zarađuje od povremenih fizičkih poslova male iznose, ali ni taj minimalan iznos nije uplaćivao na ime izdržavanja. Imajući u vidu navedeno, sud smatra da činjenica da je ribnjak zatvoren i što je kreditno zadužen(a što proizilazi iz dokumentacije koju je dostavio sudu) nije opravdan razlog da okrivljeni ne ispunjava svoju zakonsku obavezu, jer je bio u mogućnost da obavlja neki drugi posao i da tim poslom doprinosi izdržavanju svog djeteta, a činjenica da u navedenom periodu na ime izdržavanja nije uplaćivao ni minimalan iznos, iako je kako je sam naveo u svojoj odbrani  zaradjivao od povremenih poslova, ukazuje da je okrivljeni svjesno izbjegavao svoju obavezu, jer ukoliko okrivljeni nalazi da su se promjenile okolnosti u odnosu na vrijeme kada je odluka o izdržavanju donijeta, stoji mu na raspolaganju pravo da traži izmjenu takve odluke, a sam je izjavio da je upoznat sa tom mogućnošću, a  svakako ne da sam uskraćuje izdržavanje za svoje maloljetno dijete N. M.</span>
</p>
<p class="p5">
<span> </span>
</p>
<p class="p4">
<span>Po stanovištu suda u radnjama okrivljenog ostvarila su se sva bitna obilježja bića krivičnog djela nedavanje izdržavanja iz čl. 221 st.1 Krivičnog zakonika, jer je utvrdjeno da okrivljeni od 01.04.2012 godine do 14.03.2013 godine ne daje izdržavanje za lice koje je po zakonu dužno da izdržava-svog mal. sina N. M., a koja dužnost je utvrdjena pravosnažnom sudskom presudom ovog suda P br. 1030/07 od 29.12.2008.godine, već je samo u jednom  uplatio iznos od 100,00 eura, nakon pokretanja ovog postupka, čime je ostavrio sve bitne elemente krivičnog djela stavljenog mu na teret. </span>
</p>
<p class="p5"></p>
<p class="p4">
<span>Okrivljeni je postupao sa umišljajem jer je bio svjestan da je bio dužan da daje izdržavanje za mal. sina, kako je to utvrdjeno presudom, te da nedavanjem izdržavanja u predmetnom periodu čini krivično djelo, čije izvršenje je htio. </span>
</p>
<p class="p4"></p>
<p class="p4">
<span>Prilikom odluke o vrsti i visini kazne koju okrivljenom treba izreći sud je pošao od toga da je za predmetno krivično djelo propisana novčana kazna ili zatvor do jedne godine, pa je sud okrivljenog osudio na kaznu zatvora u trajanju  30 dana. Sud je mišljenja da je ovakva kazna adekvatna težini djela i stepenu krivice okrivljenog, te da će se istom dovoljno uticati na okrivljenog da više ne vrši ovakva, kao ni slična krivična djela, kao i da će se izvršiti uticaj na druge da ne vrše krivična djela, odnosno da će se ostvariti ciljevi specijalne i generalne prevencije iz čl.32 KZ. </span>
</p>
<p class="p6"></p>
<p class="p4">
<span>Shodno čl. 42. KZ, prilikom odluke o vrsti i visini krivične sankcije sud je cijenio sve okolnosti koje utiču da kazna bude veća ili manja, pa je kao olakšavajuće okolnosti na strani okrivljenog cijenio njegove porodične prilike, njegovu materjalnu situaciju, činjenicu da je u medjuvremenu uplatio dio sredstava,  dok je kao otežavajuću okolnost cijenio da je ranije bio osudjivan i to dva puta za istovrsno krivično djelo. Sud se u konkretnom opredjelio za efektivnu kaznu zatvora, obzirom da je  okrivljenom ranije dva puta  bila izrečena uslovna osuda, s tim što raniju uslovnu osudu nije opozvao imajući u vidu činjenicu da je okrivljeni porodičan čovjek, da je u vanbračnoj zajednici u kojoj je dobio još jedno djete, da izdržava porodicu, a da je obavezan i da doprinosi izdržavanju mal. N. M., pa je sud smatrao da bi se opozivanjem ranije uslovne osude  ugrozila egzistencija porodice okrivljenog i njegovog mal. djeteta ovdje oštećenog.  </span>
</p>
<p class="p4"></p>
<p class="p4">
<span>Na osnovu naprijed navedene krivično  pravne odredbe i čl. 2, 4, 5, 8, 13, 15, 32, 33, 36, 42  Krivičnog zakonika i čl.227, 229, 368 i 374. ZKP-a, riješeno kao u izreci.</span>
</p>
<p class="p4"></p>
<p class="p4">
<span>Sud je obavezao okrivljenog da na ime sudskog paušala uplati iznos od 50,00 eura u roku od 30 dana od dana pravosnažnosti presude, u korist Budžeta Crne Gore na žiro račun br.832-16-52 i dokaz o uplati dostvi ovom sudu s pozivom na br. K. 464/12/12, shodno čl. 227. i 229. ZKP-a.</span>
</p>
<p class="p4"></p>
<p class="p4">
<span>Obzirom da je u toku postupka okrivljeni dostavio sudu uplatnicu CKB B. iz koje se vidi da je na žiro račun oštećenog N. M. uplaćen iznos od 100,00 eura, međutim nije naznačeno za koji mjesec se taj iznos uplaćuje, zbog čega sud nije mogao tačno utvrditi koliki je iznos imovinsko pravnog zahtjeva, pa je zakonsku zastupnicu maloljetnog N. M., R. M. sa postavljenim imovinskopravnim zahtjevom uputio na parnicu, shodno čl.239.ZKP.</span>
</p>
<p class="p4"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 27.05.2013. godine</span>
</p>
<p class="p2"></p>
<p class="p2">
<span>Zapisničar, 						                           Sudija,                                                                Tamara Počanić, s.r.                                                     Danijela Samardžić, s. r. 				 </span>
</p>
<p class="p2">
<span>			</span>
</p>
<p class="p4">
<span>PRAVNA POUKA:  Protiv ove presude dozvoljena je žalba Višem sudu Podgorica u roku od 8 dana, od dana prijema, a preko ovog suda. </span>
</p>
<p class="p4"></p>
<p class="p2"></p>
<p class="p2"></p>
<p class="p7"></p>
<p class="p7"></p>
<p class="p7"></p>


</body>
<div style="text-align: right;">
	K.br. 1/11</div>
<div style="text-align: justify;">
	&nbsp;<br>
	<br>
	&nbsp;</div>
<div style="text-align: center;">
	U IME CRNE GORE</div>
<div style="text-align: justify;">
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog B.S. iz D., zbog krivičnih djela nedozvoljeno držanje oružja i eksplozivnih materija iz čl.403 st.1 KZ i ugrožavanje sigurnosti iz čl.168 st.2 u vezi st.1 KZ, koga brani M.R., advokat iz P., odlučujući po optužnom predlogu Osnovnog državnog tužilaštva iz Podgorice Kt.br.1017/10 od 20.12.2010.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 16.11.2011.godine, u prisustvu zastupnika optužbe, okrivljenog i njegovog branioca adv.M.R. i oštećenih B.Z.a i B.O., donio je dana 18.11.2011.godine i istog dana javno objavio&nbsp;<br>
	&nbsp;</div>
<div style="text-align: center;">
	PRESUDU</div>
<div style="text-align: justify;">
	&nbsp;<br>
	Okrivljeni B.S., JMB ..., od oca S. i majke J., rodjene S2., rodjen ...godine u D., sa mjestom prebivališta u D. - selo B. bb, državljanin Crne Gore, po zanimanju radnik, oženjen - otac troje djece, pismen, završio srednju ugostiteljsku školu, vojsku služio 1982. godine u T. i P2., vodi se u vojnoj evidenciji u D., lošeg imovnog stanja, neosudjivan.<br>
	&nbsp;</div>
<div style="text-align: center;">
	Kriv je</div>
<div style="text-align: justify;">
	&nbsp;<br>
	Što je:<br>
	&nbsp;<br>
	I Dana 10.07.2010.godine, oko 14,30 sati, u D., u mjestu L., na javnom mjestu, suprotno čl.11 Zakona o oružju, neovlašćeno nosio vatreno oružje - pištolj marke "CZ" model 57, kalibar 7,62 mm, fabričkog broja C-82749,<br>
	&nbsp;<br>
	- čime je počinio krivično djelo nedozvoljeno držanje oružja i eksplozivnih materija iz čl.403 st.1 KZ.<br>
	&nbsp;<br>
	II Dana 10.07.2010.godine, oko 14,30 sati, u Danilovgradu, u mjestu L., ugrozio sigurnost oštećenih B.Z.a, B.O. i B.I., prijetnjom da će napasti na život i tijelo, na način što je došao u porodičnu kuću oštećenih i uputio im prijetnje govoreći "E sad ću vas pobit ovđe, napravit ću zlo", kao i obraćajući se B.Z.u "I tebe i sina ubit ću i iskasapit ću i najviše parče će ti biti uvo", pri tom držeći pištolj u ruci, što je kod oštećenih izazvalo osjećaj ugroženosti,<br>
	&nbsp;<br>
	- čime je počinio krivično djelo ugrožavanje sigurnosti iz čl.168 st.2 u vezi st.1 KZ.<br>
	&nbsp;<br>
	Pa sud okrivljenom B.S. primjenom citiranih zakonskih propisa, te odredbi čl.4, 5, 13, 15, 36, 42 i 48 st.1 KZ prethodno utvrdjuje:<br>
	&nbsp;<br>
	Za krivično djelo nedozvoljeno držanje oružja i eksplozivnih materija iz čl.403 st.1 KZ kaznu zatvora u trajanju od 3 (tri) mjeseca.<br>
	&nbsp;<br>
	Za krivično djelo ugrožavanje sigurnosti iz čl.168 st.2 u vezi st.1 KZ kaznu zatvora u trajanju od 3 (tri) mjeseca.<br>
	&nbsp;<br>
	Pa sud okrivljenom B.S. primjenom citiranih zakonskih odredbi, te čl.48, 52, 53 i 54 KZ i čl. 226, 229 i 374 ZKP-a izriče<br>
	&nbsp;</div>
<div style="text-align: center;">
	USLOVNU OSUDU</div>
<div style="text-align: justify;">
	&nbsp;<br>
	Kojom mu utvrdjuje jedinstvenu kaznu zatvora u trajanju od 5 (pet) mjeseci i istovremeno odredjuje da se ista neće izvršiti ukoliko okrivljeni za vrijeme od 2 (dvije) godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 112,50 eura, kao i da na ime sudskog paušala uplati ovom sudu iznos od 30,00 eura, a sve u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećeni B.Z., B.O. i B.I. se radi ostvarivanja imovinsko-pravnog zahtjeva upućuju na parnični postupak.<br>
	&nbsp;<br>
	Na osnovu čl.75 st.1 KZ od okrivljenog B.S. se trajno oduzima pištolj marke "CZ" model 57, kalibar 7,62 mm, fabričkog broja C-82749.<br>
	&nbsp;</div>
<div style="text-align: center;">
	O b r a z l o ž e nj e</div>
<div style="text-align: justify;">
	&nbsp;<br>
	Optužnim predlogom ODT Podgorica Kt.br.1017/10 od 20.12.2010.godine, stavljeno je na teret okrivljenom B.S. da je izvršio krivična djela nedozvoljeno držanje oružja i eksplozivnih materija iz čl.403 st.1 KZ i ugrožavanje sigurnosti iz čl.168 st.2 u vezi st.1 KZ. Zastupnik optužnog predloga je na glavnom pretresu u završnoj riječi izmijenio činjenični opis krivičnog djela ugrožavanje sigurnosti iz čl.168 st.2 u vezi st.1 KZ, na način kako je to bliže predstavljeno u izreci presude, dok je pravna kvalifikacija ostala ista. Predložio je &nbsp;da sud okrivljenog oglasi krivim za krivična djela stavljena mu na teret i kazni u okviru zakonom propisane kazne.&nbsp;<br>
	&nbsp;<br>
	Okrivljeni B.S. u odbrani datoj u pretkrivičnom postupku u bitnom je naveo da su njegovog sina Obrena i njegove rodjake, dok su se igrali na košu u mjestu Bogićevići napali neki momci iz &nbsp;Danilovgrada, medju kojima je bio i B.I.2, sin B.Z.a. Nije želio da se taj dogadjaj procesuira zbog odnosa medju porodicama. Smatrao je da je B.Z. trebao da se interesuje da li je njegov sin imao kakvih povreda. Kako B.Z. to nije učinio, dana 10.07.2010.godine, zajedno sa B.M. pošao je kod B.Z.a. Tvrdi da ih je B.Z. dočekao u svojoj kući i da im je kazao, nakon što su sjeli u dnevnom boravku, "Što ćete da popijete, došli ste u poštenu kuću". Na to je B.Z.u odgovorio "Ovo nije poštena kuća". B.Z. je počeo da ih tjera iz kuće, a on nije htio da izadje dok ne obavi razgovor sa njim. Medjutim, kako je B.Z. bio uporan u tome, on i B.M. su izašli iz kuće. Za njim i B.M., na terasi ispred kuće, izašli su B.Z., supruga B.Z.a, kćerka B.Z.a i sin B.Z.a. U jednom momentu, B.Z. je htio da ga udari stolicom, pa je u samoodbrani udario B.Z.a nogom u predjelu stomaka. Nakon toga su ga supruga i kćerka B.Z.a uhvatile za ruke, pa se od njih nekako otrgao. Tada je kćerka B.Z.a kazala da on ima pištolj, a najverovatnije je vidjela pištolj koji mu je bio za pojasom, obzirom da mu se majca bila podigla. Za trenutak su svi stali, a zatim su se on i B.M. povukli prema vozilu. Pojasnio je da B.Z.u kritičnom prilikom nije upućivao prijetnje, da nije vadio pištolj, a da je izmedju njega i B.Z.a bilo medjusobnih psovki. Istakao je da je pištolj nosio sa sobom, za pojasom, iz razloga da ga ne bi ostavljao u vozilu, jer je smatrao da je sigurnije da se pištolj nalazi kod njega. Dodao je i da je nakon pola sata od ovog dogadjaja došla policija. Prilikom privodjenja, predao im je pištolj koji je u medjuvremenu bio ostavio kući.&nbsp;<br>
	&nbsp;<br>
	Okrivljeni B.S. u odbrani datoj u istražnom postupku u bitnom je ponovio odbranu datu u pretkrivičnom postupku, s tim što je dodao da kritičnom prilikom nije došlo do većeg fizičkog obračuna izmedju njega i B.Z.a, jer su ih razdvojili B.M. i supruga i kćerka B.Z.a.<br>
	&nbsp;<br>
	Okrivljeni B.S. u odbrani datoj na glavnom pretresu u bitnom je &nbsp;ponovio odbranu iz pretkrivičnog i istražnog postupka, s tim što je pojasnio da se izmakao u momentu kada je B.Z. zamahnuo da ga udari drvenim tronošcem, te da je na taj način izbjegao udarac, nakon čega je B.Z.a udario nogom u predjelu stomaka. Tvrdi da je znao da je zabranjeno nošenje vatrenog oružja na javnom mjestu, da je imao oružni list za držanje, ali ne i za nošenje oružja.<br>
	&nbsp;<br>
	U završnoj riječi je naveo da prihvata završnu riječ svog branioca.<br>
	&nbsp;<br>
	Branilac okrivljenog B.S., adv. M.R. u završnoj riječi je naveo da je njegov branjenik priznao izvršenje krivičnog djela nedozvoljeno držanje oružja i eksplozivnih materija iz čl.403 st.1 KZ. U odnosu na krivično djelo ugrožavanje sigurnosti iz čl.168 st.2 u vezi st.1 KZ, zastupao je tezu da je njegov branjenik postupao u nužnoj odbrani, zbog čega je predložio da ga sud u tom dijelu oslobodi od optužbe.<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenog B.Z.a, saslušao svjedoka-oštećenu B.O., pročitao iskaz svjedoka-oštećene B.I. sa zapisnika o saslušanju svjedoka Kri.br.117/10 od 13.09.2010.godine i sa glavnog pretresa od 30.05.2011.godine, pročitao iskaz svjedoka B.M.a sa glavnog pretresa od 30.05.2011.godine, pročitao potvrdu o privremeno oduzetim predmetima Uprave policije Ispostava Danilovgrad Ku.Sl/10 od 10.07.2010.godine, izdatu na ime okrivljenog B.S., pročitao izvještaj o balističkom vještačenju Forenzičkog centra Uprave policije br.1567/11, izvršio uvid u oružni list B.S. za pištolj marke „Zastava" br.82749, cal.7.62 mm, pročitao izvještaj ljekara Jedinice za HMP u D. od 10.07.2010.godine, na ime oštećene B.I., pročitao izvještaj &nbsp;ljekara Jedinice za HMP u D. od 10.07.2010.godine, na ime oštećenog B.Z.a, pročitao izvještaj ljekara Jedinice za HMP u D. od 10.07.2010.godine, na ime oštećene B.O. i pročitao izvod iz kaznene evidencije Uprave policije Ispostava Danilovgrad od 02.06.2011.godine, izdat na ime okrivljenog.<br>
	&nbsp;<br>
	Svjedok-oštećeni B.Z. u iskazu datom u istražnom postupku u bitnom je naveo da su dana 10.07.2010.godine, oko 14,30 časova, u njegovu kuću u selu L., došli B.S. i B.L.. Uveo ih je u dnevni boravak i ponudio pićem. Pretpostavio je da su došli zbog neke prethodne svadje u kojoj je bio prisutan i njegov sin. Tvrdi da je rekao B.S. i B.L. da &nbsp;su došli u poštenu kuću, a da je B.S. na to kazao "Nijesam došao u poštenu, već u nepoštenu kuću". Reagovao je na način što je kazao B.L. da uzme B.S. i da izadju iz kuće, da ne bi bilo druge. Zatim mu je B.S. kazao „Nemoj da te ovđe oladim". Tada je posumnjao da B.S. ima pištolj. U sobi su bili i njegova kćerka i sin, a u medjuvremenu je ušla i njegova supruga. Sjeća se i da je njegova supruga kazala B.S. i B.L. da napuste kuću. Izašao je u hodnik, ispred B.S. i B.L., ne bi li i oni izašli. Njegova supruga i B.L. su uhvatili B.S. kako bi ga izvukli iz kuće. Čuo je da je B.S. tada kazao "Jebat ću ti i oca i majku, sve ću vas ovđe pobit, vi ste fukare, što nijeste došli da mi se izvinite, jer ste napravili veliko djelo". Kada su svi izašli na terasu, pokušao je B.S. da udari, ali u tome nije uspio, a zatim ga je B.S. udario nogom u predjelu stomaka. Potom je krenuo prema B.S., a B.S. je izvadio pištolj i držao ga &nbsp;je pored sebe i nije ga usmjeravao u njegovom pravcu. Sjeća se da je tada B.S. kazao "E sad ću vas pobit ovđe, napravit ću zlo". Svi su ućutali, a njegova kćerka B.I. je pokušala da B.S. otme pištolj. B.S. je uhvatio za ruku, udario je i ona je pala. Zatim je B.L. izgurao B.S. niz stepenice kuće i tada je B.S. još kazao "I tebe i sina ubit ću i iskasapit ću i najviše parče će ti biti uvo". Ćutao je, jer je B.S. i tada držao pištolj u ruci. Kada su B.L. i B.S. došli do parkiranog vozila, pošao je za njima i kazao je B.S. "Bači to preko puta, ja dolazim da ovo riješimo". Medjutim, B.S. i B.L. su napustili njegovo dvorište, a&nbsp; ubrzo je došla i policija. Izjasnio se da se osjećao strašno ugroženim, kako za svoj život, tako i za život svoje kćerke i supruge.<br>
	&nbsp;<br>
	Svjedok-oštećeni B.Z. u iskazu datom na glavnom pretresu u bitnom je naveo da su dana 10.07.2010.godine oko 14,30 časova došli u njegovu kuću u selu L., B.S. i B.M., čiji je nadimak L.. Sjeća se da su B.S. i B.M. sami ušli u njegovu porodičnu kuću. Bio je u dnevnom boravku zajedno sa kćerkom I. i sinom N. Njegova supruga se nalazila ispred kuće i kupala se u bazenu. Kada su ušli u kuću B.S. i B.M. kazao im je da sjednu i ponudio ih je pićem, govoreći im: "Došli ste u poštenu kuću, što ćete da popijete". Pretpostavio je da je B.S. došao zbog toga što je&nbsp; nekoliko dana prije došlo do tuče u kojoj su učestvovali sin B.S. i njegovi rodjaci na jednoj strani i njegov sin Ivan sa još dvojicom - trojicom momaka na drugoj strani. Na ove njegove riječi " Došli ste u poštenu kuću, što ćete da popijete", B.S. je kazao "Nijesmo došli u poštenu, već u nepoštenu kuću". Reagovao je na&nbsp; način što je rekao B.S. da izadje napolje. B.S. mu je nakon toga kazao "Ja ću tebe da oladim". Zatim je B.M. prišao&nbsp; B.S. i povukao ga je za ruku kako bi ga podigao iz sjedećeg položaja. I on je zajedno sa kćerkom I. i suprugom O. prišao B.S., a&nbsp; njegova supruga je B.S. povukla za ruku kako bi ga istjerala iz kuće. Sjeća se da je B.S. tom prilikom počeo da psuje i da vrijedja, te da je u hodniku kuće njemu, njegovoj supruzi, njegovoj kćerki I. i njegovom sinu N. uputio je riječi : "Sve ću vas ovdje pobit i zlo ću da napravim". Izašao je na terasu od kuće prije nego što su B.S. izvukli iz kuće njegova supruga i B.M., a iz razloga kako bi pomogao njima. Na terasi su se zatim našli on, njegova supruga O., njegova kćerka I., njegov sin N., B.M. i B.S.. Izmedju njega i B.S. stajali su O., I., N. i B.M.. Krenuo je prema B.S. i tom prilikom u ruci nije imao nikakav predmet. Imao je namjeru da ga otjera sa terase. Dok je prilazio, B.S. je krenuo nogom da ga udari u predjelu stomaka. Na terasi je bio jedan drveni tronožac sa metalnim nogarima i on je isti uzeo i krenuo prema B.S.. Tvrdi da je imao namjeru da B.S. udarim ovim tronošcem. Čuo je da je njegova kćerka I. povikala "Ne tajo izvadio je pištolj". Pogledao je i vidio je da je B.S. u desnoj ruci držao pištolj, te da su usta cijevi pištoja bila usmjerena u pravcu zemlje odnosno betona. Prepao se i stolicu je bacio sa terase. Vidio je da se njegova supruga O. spustila da uzme nešto i da je B.S. udario nogom u predjelu butine. Od ovog udarca njegova supruga se zateturala. Zatim je njegova kćerka I. pokušala otpozadi da zgrabi B.S. i da mu otme pištolj, ali je B.S. u tome spriječio na način što se okrenuo i lijevom rukom je ošamario u predjelu lica.&nbsp; Od tog udarca njegova kćerka I. je pala na livadu. Nakon toga, B.M. je povukao B.S. niz stepenice. Tom prilikom B.S. je njemu uputio riječi: "Jebat ću vam oca i majku, ubiću vas sve, najveće parče će biti uvo i tebi i tvom sinu". Vidio je da su se B.M. i B.S. uputili prema vozilu B.M.a. Krenuo je za njima, a imao je namjeru da kaže B.S. da baci pištolj pa da se on i S3. fizički obračunaju. Sa udaljenosti od jedno tridesetak metara kazao je B.S.:"Baci pištolj, ja dolazim da ovo završimo". Sjeća se da je zatim B.M. rekao: "Ne Z. ja ne dam, ja sam ga doveo, ja ću da ga vozim". Pošto su B.M. i B.S. pošli kolima, došla je policija. Istakao je da se od prijetnji koje mu je uputio B.S. osjetio ugroženim, te da se prepao za život svoje kćerke i supruge. Pridružio se krivičnom gonjenju protiv okrivljenog i postavio je imovinsko-pravni zahtjev u iznosu od 5.000,00 eura. Upoznat na različitosti u odnosu na iskaz dat u istražnom postupku, pojasnio je da je tačno da je pokušao da udari pesnicom B.S., prije nego što je ovaj izvadio pištolj, a da u zadavanju udarca nije uspio, jer su izmedju njega i B.S. stajali njegova supruga, njegova kćerka, njegov sin i B.M.. Nije mogao da pojasni zašto u iskazu datom u istražnom postupku nije kazao da je B.S. udario nogom njegovu suprugu O. U&nbsp; pogledu izgovorenih riječi prijetnje od strane okrivljenog, tvrdi da se istih bolje sjećao kada je svjedočio u istražnom postupku.&nbsp;<br>
	&nbsp;<br>
	Svjedok-oštećena B.O. u iskazu datom u istražnom postupku u bitnom je navela da su dana 10.07.2010.godine, oko 14,30 časova, u njenu kuću u selu L., došli B.S. i B.L., te da ih je njen suprug B.Z. uveo u dnevni boravak i ponudio ih pićem. Dok je bila na terasi, čula je da je njen suprug rekao B.S. i B.L. da izadju napolje.&nbsp; Ušla je u kuću i molila je B.S. i B.L. da izadju. Zatim je zajedno sa B.L.m uzela za ruku B.S. kako bi ga izvukli iz kuće. Čula je da je tada B.S. kazao "Jebat ću ti i oca i majku, sve ću vas ovđe pobit, vi ste fukare, što nijeste došli da mi se izvinite, jer ste napravili veliko djelo". Kada su izašli na terasu, njen suprug Z. je pokušao da udari B.S., a zatim je B.S. njenog supruga udario nogom u predjelu stomaka. Potom je njen suprug krenuo prema B.S.. B.S. je izvadio pištolj i isti nije usmjeravao u pravcu njenog supruga, već ga je držao pored sebe. Tada je B.S. kazao "E sad ću vas pobit ođe, napravit ću zlo". Svi su ućutali, a njena kćerka B.I. je pokušala da B.S. otme pištolj. B.S. je uhvatio za ruku, udario je i ona je pala. Zatim je B.L. izgurao B.S. niz stepenice kuće i tada je B.S. još kazao "I tebe i sina ubit ću i iskasapit ću i najviše parče će ti biti uvo". Njen suprug je ćutao, jer je B.S. i dalje držao pištolj u ruci. Kada su B.L. i B.S. došli do parkiranog vozila, njen suprug je pošao za njima i kazao je B.S. "Bači to preko puta, ja dolazim da ovo riješimo". Medjutim, B.S. i B.L. su vozilom napustili dvorište. Ubrzo je došla i policija. Izjasnila se da se osjećala ugroženom, kako za svoj život, tako i za život svoje kćerke i supruga.<br>
	&nbsp;<br>
	Svjedok-oštećena B.O. je u iskazu datom na glavnom pretresu u bitnom navela da je dana 10.07.2010.godine negdje oko 14,30 časova bila u bazenu ispred porodične kuće u selu L. u D.. U jednom momentu čula je neku galamu. Vidjela je da su u pravcu njene kuće krenuli B.S. i B.M.. Prilikom prolaska pored nje, B.S. je kazao "Uživaj, uživaj, samo uživaj". Odgovorila mu je "Ajte vi, ja ću sad doći". Vidjela je da su B.S. i B.M. ušli u kuću i ona je ušla da se presvuče. Znala je zbog čega je B.S. došao obzirom da je bila u saznanju, da je došlo do neke svadje izmedju njenog sina i još nekih momaka i sina B.S. i njegovih rodjaka.&nbsp; Kada je ušla u dnevnu sobu&nbsp; vidjela je da je B.S. sjedio na trosjedu. Tom prilikom B.M. je vukao B.S. za ruku, u namjeri da ga&nbsp; digne sa trosjeda i izvede iz kuće, a njen suprug B.Z. je krenuo prema vratima kako bi ih otvorio za izlazak vani. Prišla je B.S. i kazala mu je: "Ajde molim te izadji, nemoj da nas uznemiravaš". B.M. je nekako povukao B.S. i njih dvojica su izašli u hodnik. Njen suprug B.Z. je otvorio ulazna vrata i zatim su njen suprug, B.S. i B.M. izašli na terasu. Na terasu su takodje izašli ona, njena kćerka I. i njen sin N.. Tom prilikom B.S. uputio je njenom suprugu B.Z.u riječi: "Pičke jedne, pičko jedna, došao sam ovđe da vas sve pobijem, sinu će vam biti najviši komad koliko uvo, kupićete mu noćas komade". Sjeća se da je B.M. kazao B.S. da idu. Kada je pitala B.M.a zašto je doveo B.S., B.M. joj je odgovorio "Ja sam došao da zlo ne napravi". U jednom momentu B.S. se otrgao B.M.u, uputio se u pravcu njenog supruga B.Z.a i udario ga je nogom u predjelu stomaka. Kada je to vidjela, sagnula se, uzela je jednu klompu i krenula je sa istom da udari B.S.. B.S. je vidio da je krenula da ga udari, pa je nju udario nogom u predjelu butine. Od tog udarca nije pala. Zatim je njena kćerka B.I. sa ledja prišla B.S. i tada je B.S. odgurnuo B.I. i udario je u predjelu lica. Tvrdi da je njena kćerka od tog udarca pala sa terase. U momentu kada je njena kćerka uhvatila B.S. sa ledja, čula je da je kazala: "Majko ostavite to ima pištolj". Njen suprug B.Z. se skamenio i držao je u ruci jednu stolicu - tronožac.&nbsp; I prije nego što je njena kćerka kazala "Majko ostavite to ima pištolj", vidjela je, dok se B.S. otimao B.M.u, da je vadio crni pištolj iza pojasa, s tim što isti nije usmjeravao u pravcu članova njene porodice. Nakon što je B.S. udario njenu kćerku, sjeća se da je isti ponovo vadio pištolj i to u momentu kada je sa B.M. krenuo da ide. Čula je da je B.S. govorio "Ubit ću vam sina". Njen suprug je pošao za B.S.m i B.M., a ona je pošla za svojim suprugom kako bi ga vratila, jer je B.S. imao pištolj. Navela je i da je njen suprug B.Z. kazao B.S. da baci pištolj, kako bi se potukli. B.S. nije bacio pištolj, već je ušao u vozilo B.M.a, nakon čega su njih dvojica otišli. Ubrzo je na lice mjesta došla policija, a poslije 5 do 10 minuta kod njih kući došao je B.M. i molio je da se ne podnosi prijava. Istog dana, nešto kasnije, kod ljekara su pregledani ona, njen suprug i njena kćerka I.. Kritičnom prilikom osjećala se ugroženom, a bila se prepala kako za svoj život, tako i za život svoje kćerke i supruga. Pridružila se krivičnom gonjenju protiv okrivljenog i postavila je imovinsko-pravni zahtjev u iznosu od 3.000,00 eura. Upoznata na različitosti u odnosu na iskaz dat u istražnom postupku, pojasnila je da je tačno da je njen suprug na terasi pokušao da udari B.S., da u tome nije uspio, a da je nakon toga B.S. udario njenog supruga nogom u stomak. Navela je da je i prilikom saslušanja kod istražnog sudije kazala da je B.S. udario nogom u predjelu butine, a da ne zna zašto istražni sudija to nije unio u zapisnik. Istakla je da je njen potpis na zapisniku o salušanju svjedoka Kri. br. 117/10 od 13.09.2010.godine, a da se u pogledu sadržine izgovorenih riječi prijetnje na glavnom pretresu tačnije izjašnjavala.<br>
	&nbsp;<br>
	Svjedok-oštećena B.I. u iskazu datom u istražnom postupku u bitnom je navela da su dana 10.07.2010.godine, oko 14,30 časova, u njenu porodičnu kuću u selu L., došli B.S. i B.L., te da ih je njen otac B.Z. uveo u dnevni boravak i ponudio ih pićem. Čula je da je nastala gužva i da je njen otac rekao B.S. i B.L. da izadju napolje. Prethodno je čula da je njen otac kazao B.S. i B.L. da su došli u poštenu kuću, a da je na to B.S. rekao da je došao u nepoštenu kuću. Njena majka je molila B.S. i B.L. da izadju iz kuće, a zatim je vidjela da su njena majka i B.L. pokušali da B.S. izvuku iz kuće. Čula je da je tada B.S. kazao "Jebat ću ti i oca i majku, sve ću vas ovđe pobit, vi ste fukare, što nijeste došli da mi se izvinite, jer ste napravili veliko djelo". Kada su izašli na terasu, njen otac Z. je pokušao da udari B.S., a zatim je B.S. njenog oca udario nogom u predjelu stomaka. Potom je njen otac krenuo prema B.S.. B.S. je izvadio pištolj i isti nije usmjeravao u pravcu njenog oca, već ga je držao pored sebe. Tada je B.S. kazao "E sad ću vas pobit ovđe, napravit ću zlo". Svi su ućutali, a ona je pokušala da B.S. otme pištolj. B.S. je uhvatio za ruku, udario je i ona je pala. Zatim je B.L. izgurao B.S. niz stepenice kuće i tada je B.S. još kazao "I tebe i sina ubit ću i iskasapit ću i najviše parče će ti biti uvo". Njen otac je ćutao, jer je B.S. i dalje držao pištolj u ruci. Kada su B.L. i B.S. došli do parkiranog vozila, njen otac je pošao za njima i kazao je B.S. "Bači to preko puta, ja dolazim da ovo riješimo". Medjutim, B.S. i B.L. su vozilom napustili dvorište. Ubrzo je došla i policija. Izjasnila se da se osjećala ugroženom, kako za svoj život, tako i za život svojih roditelja.<br>
	&nbsp;<br>
	Svjedok-oštećena B.I. je na glavnom pretresu u bitnom navela da se kritičnog dana bila vratila sa posla, da su u njenu porodičnu kuću u selu L. došli B.S. i B.M.. Njen otac ih je dočekao riječima "Što ćete da popijete u ovu časnu i poštenu kuću". Na to je B.S. reagovao tako što je kazao njenom ocu "Ovo nije ni časna ni poštena kuća". Zatim je njen otac B.Z. kazao B.S. da izadje iz kuće, a B.M. je krenuo da izvodi B.S.. U tome je B.S. dalje kazao njenom ocu B.Z.u "Nemoj da te sad odmah ođe oladim". B.M. je nekako uspio da izgura iz kuće B.S.. Ispred kuće na terasi, dok je B.M. vukao B.S., B.S. je nogom udario u predjelu stomaka njenog oca B.Z.a. Njen otac je mirno stajao prije tog udarca. Sjeća se da je njena majka B.O. krenula u pravcu B.S. i B.S. je udario u predjelu butine. Od tog udarca njena majka se bila zateturala. Nakon zadobijenog udarca njena majka se sagnula i uzela je jednu klompu kako bi sa njom gadjala B.S.. Zatim je B.Z. sa jednom stolicom u ruci krenuo u pravcu B.S.. U tom momentu&nbsp; je vidjela da je B.S. izvadio pištolj. Počela je da plače i da vrišti, govoreći da B.S. ima pištolj. Njen otac je stao. Nije uopšte reagovao. Uhvatila je sa ledja B.S. za ruke i imala je namjeru da mu otme pištolj. Tom prilikom B.S. je nju uhvatio za ruku, zavrnuo joj je ruku i gurnuo je. B.M. je uspio da B.S. povuče niz stepenice. Tada je B.S. izgovorio riječi: "Napravit ću ovdje zlo" i pri tom je izvadio pištolj. Sjeća se i da je B.S. njenom ocu B.Z.u kazao "od sina će vam ostati toliko da će mu najveće parče biti uvo". Opet je krenula prema B.S. i sa prednje strane ga je uhvatila za ruku. Nakon toga, B.S. joj je udario šamar u predjelu lica. Od tog udarca je pala na livadu. B.S. je istovremeno vrijedjao njenog oca i sve njih, govoreći "Jebat ću ti oca i majku, pičko jedna, ajde dodji ako smiješ". Na to je njen otac kazao B.S. "baci pištolj i evo me". Telefonom je pozvala policiju i policija je ubrzo došla. Nakon dolaska policije, B.M. je tražio da se dogadjaj ne prijavljuje. Istakla je da se osjećala veoma ugroženom, kako za svoj život, tako i za život njenih roditelja. Pridružila se krivičnom gonjenju protiv okrivljenog i postavila je zahtjev za naknadu štete u iznosu od 4.000 Eura. Upoznata na različitosti u odnosu na iskaz dat u istražnom postupku, pojasnila je da se u pogledu izgovorenih riječi prijetnje koje je uputio B.S., tačnije izjašnjavala u iskazu datom u istražnom postupku, jer je to saslušanje bilo nakon kraćeg vremena od kritičnog dogadjaja. Još je navela i da njen otac nije pokušavao da udari B.S., te da ne zna zašto je kod istražnog sudije kazala da je njen otac pokušao da udari B.S., a da je nakon toga njenog oca u predjelu stomaka udario B.S..<br>
	&nbsp;<br>
	Svjedok B.M. u iskazu datom na glavnom pretresu u bitnom je naveo da se kritičnog dana sreo sa B.S.m u D. i da su zajedno pošli do kuće B.Z.a. Tvrdi da je znao da je došlo do nekog sukoba izmedju djece iz sela B. i djece iz sela L., a B.S. mu je kazao da neće da se svadja sa B.Z.om. Zajedno sa&nbsp; B.S.m je ušao u kuću kod B.Z.a. Sjeća se da je B.Z. kazao "Došli ste u poštenu kuću, što ćete da popijete". Na to je B.S. odgovorio "E, bogami Z. nije poštena". Tada je B.Z. rekao B.S. da izadje napolje, a B.S. je odgovorio da neće da izlazi, već da hoće da raspravi onaj sukob koji je bio izmedju njihove djece. Iz kuće je prvi izašao B.Z., za njim je išao B.S., a onda on. Na izlasku iz kuće B.Z. je pesnicom pokušao udariti B.S., u čemu nije uspio. Čuo je da su B.S. i B.Z. jedan drugom upućivali raznorazne psovke. Nije vidio da je B.S. udario B.Z.a, B.O. i B.I., niti je vidio da je B.S. imao kod sebe pištolj, a da je B.S. držao u ruci pištolj, tvrdi da bi to sigurno vidio. Nije se mogao izjasniti da li je bilo kakvih izgovorenih prijetnji, a nakon što je odvezao B.S. kući, vratio se kod kuće B.Z.a i insistirao je da se B.Z. i B.S. pomire. Pojasnio je da nije vidio povrede kod B.Z.a, B.O. i B.I., a da je u jednom momentu vidio da je B.O. dodala B.Z.u jednu stolicu, kojom je B.Z. pokušao da udari B.S., s tim što je B.S. rukom spriječio ovaj udarac.&nbsp;&nbsp;<br>
	&nbsp;<br>
	Iz potvrde o privremeno oduzetim predmetima Uprave policije Ispostava Danilovgrad Ku.Sl/10 od 10.07.2010.godine, izdate na ime okrivljenog B.S., utvrdjuje se da je dana 10.07.2010.godine, od okrivljenog B.S. oduzet pištolj marke „Zastava M-57“, cal.7,62 mm, fabrički broj 82749 i oružni list broj 54013.<br>
	&nbsp;<br>
	Iz oružnog lista broj 54013, na ime okrivljenog B.S.,&nbsp; utvrdjuje se da je isti izdat za pištolj marke „Zastava“, cal.7,62 mm, fabrički broj 82749, sa rokomo važenja od 22.11.2002.godine do 16.10.2012.godine.&nbsp;&nbsp;<br>
	&nbsp;<br>
	Iz izvještaja o balističkom vještačenju Forenzičkog centra Uprave policije br.1567/11 , utvrdjuje se da je na vještačenje dostavljen pištolj matke „CZ“ model 57, cal.7,62 mm, fabrički broj C-82749. Probno pucanje iz predmetnog pištolja je izvršeno bez bilo kakvih problema. Vizuelnim pregledom i praktičnom provjerom utvrdjeno je da je predmetni pištolj funkcionalan u skladu sa tehničkim karakteristikama predvidjenim za ovu vrstu oružja.<br>
	&nbsp;<br>
	Sud je cijenio izvještaj o balističkom vještačenju, pa je isti prihvatio kao jasan, stručan i objektivan i dat prema pravilima struke i nauke, a na koji ni stranke nijesu imale primjedbi.<br>
	&nbsp;<br>
	Iz izvještaja ljekara Jedinice za HMP u D. od 10.07.2010.godine, izdatog na ime oštećene B.I., utvrdjuje se da je oštećena B.I.&nbsp; toga dana pregledana u toj ustanovi, da joj je konstatovano crvenilo na desnoj podlaktici i da je bila vidno uzbudjena.&nbsp;<br>
	&nbsp;<br>
	Iz izvještaja ljekara Jedinice za HMP u D. od 10.07.2010.godine, izdatog na ime oštećenog B.Z.a, utvrdjuje se da je oštećeni B.Z. toga dana pregledan u toj ustanovi, da mu je konstatovano crvenilo po koži trbuha i da je bio vidno uzbudjen. &nbsp;<br>
	&nbsp;<br>
	Iz izvještaja ljekara Jedinice za HMP u D. od 10.07.2010.godine, izdatog na ime oštećene&nbsp; B.O., utvrdjuje se da je oštećena B.O. toga dana pregledana u toj ustanovi, da joj je konstatovano crvenilo i otok na desnoj butini.<br>
	&nbsp;<br>
	Iz izvoda iz kaznene evidencije Uprave policije Ispostava Danilovgrad od 02.06.2011.godine, izdatog na ime okrivljenog, utvrdjuje se da okrivljeni B.S. nije osudjivan.<br>
	&nbsp;<br>
	Sud je cijenio iskaze svjedoka-oštećenih B.Z.a, B.O. i B.I. iz istražnog postupka i sa glavnog pretresa, pa je prihvatio iskaze koje su ovi svjedoci dali u istražnom postupku. Iskazi ovih svjedoka koji su dati u istražnom postupku su u potpunosti medjusobno saglasni. Pri tom, njihovi iskazi iz istražnog postupka u potpunosti korespondiraju sa potvrdom o privremeno oduzetim predmetima Uprave policije Ispostava Danilovgrad Ku.Sl/10 od 10.07.2010.godine, izdatom na ime okrivljenog B.S., izvještajem ljekara Jedinice za HMP u D. od 10.07.2010.godine, izdatim na ime oštećene B.I., izvještajem&nbsp; ljekara Jedinice za HMP u D. od 10.07.2010.godine, izdatim na ime oštećenog B.Z.a i izvještajem ljekara Jedinice za HMP u D. od 10.07.2010.godine, izdatim na ime oštećene B.O.. Što se tiče iskaza svjedoka-oštećenih B.Z.a, B.O. i B.I. sa glavnog pretresa, u dijelu u kojem su se razlikovali sa njihovim iskazima iz istražnog postupka, a pogotovo u dijelu izgovorenih riječi prijetnje, sud nije prihvatio, a ovo stoga što je potpuno logično da su se svjedoci-oštećeni u istražnom postupku, bolje sjećali dogadjaja, nego li na glavnom pretresu obzirom da su u istražnom postupku svjedočili nakon nešto više od dva mjeseca od kritičnog dogadjaja.<br>
	&nbsp;<br>
	Sud nije prihvatio iskaz svjedoka B.M.a sa glavnog pretresa, obzirom da je iskaz ovog svjedoka bio neprecizan, neubjedljiv i u suprotnosti sa potvrdom o privremeno oduzetim predmetima Uprave policije Ispostava Danilovgrad Ku.Sl/10 od 10.07.2010.godine, izdatom na ime okrivljenog B.S., izvještajem ljekara Jedinice za HMP u D. od 10.07.2010.godine, izdatim na ime oštećene B.I., izvještajem&nbsp; ljekara Jedinice za HMP u D. od 10.07.2010.godine, izdatim na ime oštećenog B.Z.a i izvještajem ljekara Jedinice za HMP u D. od 10.07.2010.godine, izdatim na ime oštećene B.O., te prihvaćenim iskazima svjedoka-oštećenih B.Z.a, B.O. i B.I.. Zbog toga je sud iskaz ovog svjedoka, koji je rodjak okrivljenog B.S., pa samim tim i zainteresovan za ishod postupka, cijenio kao sračunato dat u cilju pomaganja okrivljenom da izbjegne krivičnu odgovornost.<br>
	&nbsp;<br>
	Nakon savjesne i brižljive ocjene provedenih dokaza pojedinačno i u njihovoj medjusobnoj vezi i odbrane okrivljenog B.S., sud je utvrdio da je okrivljeni počinio krivična djela nedozvoljeno držanje oružja i eksplozivnih materija iz čl.403 st.1 KZ i ugrožavanje sigurnosti iz čl.168 st.2 u vezi st.1 KZ, a na način, mjesto i vrijeme kako je to predstavljeno u izreci presude.<br>
	&nbsp;<br>
	Okrivljeni je u odbrani datoj u pretkrivičnom i istražnom postupku i na glavnom pretresu priznao izvršenje krivičnog djela nedozvoljeno držanje oružja i eksplozivnih materija iz čl.403 st.1 KZ. Naime, iz odbrana okrivljenog, sud je utvrdio da je dana 10.07.2010.godine, oko 14,30 časova, u D., neovlašćeno nosio vatreno oružje - predmetni pištolj na javnom mjestu, dolazeći do kuće oštećenog B.Z.a u mjestu L., da je znao da je zabranjeno nošenje vatrenog oružja na javnom mjestu, da je imao oružni list za držanje, ali ne i za nošenje oružja. Ovakvo priznanje okrivljenog stoji u skladnoj vezi sa potvrdom o privremeno oduzetim predmetima Uprave policije Ispostava Danilovgrad Ku.Sl/10 od 10.07.2010.godine, izdatom na njegovo ime, oružnim listom i izvještajem o balističkom vještačenju Forenzičkog centra Uprave policije br.1567/11, iz kojeg izvještaja se utvrdjuje da se radilo o ispravnom vatrenom oružju - pištolju marke „CZ“ model 57, cal.7,62 mm, fabrički broj C-82749.&nbsp;&nbsp;&nbsp;<br>
	&nbsp;<br>
	Članom 11 Zakona o oružju propisano je da je zabranjeno nošenje oružja na javnom mjestu.<br>
	&nbsp;<br>
	Krivično djelo nedozvoljeno držanje oružja i eksplozivnih materija iz čl.403 st.1 KZ, čini onaj ko neovlašćeno izradjuje, prodaje, nabavlja, vrši razmjenu, nosi ili drži vatreno oružje, municiju ili eksplozivne materije. U konkretnom slučaju, okrivljeni B.S. je postupajući suprotno čl.11 Zakona o oružju na javnom mjestu neovlašćeno nosio vatreno oružje i to ispravni pištolj marke „CZ“ model 57, cal.7,62 mm, fabrički broj C-82749. Zbog toga su se u radnjama okrivljenog stekla sva bitna obilježja krivičnog djela nedozvoljeno držanje oružja i eksplozivnih materija iz čl.403 st.1 KZ.<br>
	&nbsp;<br>
	Iz do detalja saglasnih kazivanja svjedoka-oštećenih B.Z.a, B.O. i B.I. iz istražnog postupka, utvrđuje se da je dana 10.07.2010.godine, oko 14,30 časova, kod njih u porodičnu kuću, u mjestu L., opština D., došao okrivljeni B.S. zajedno sa B.M.. Tom prilikom na ukazano gostoprimstvo od strane svjedoka-oštećenog B.Z.a, koji je kazao okrivljenom B.S. i svjedoku B.M.u "Došli ste u poštenu kuću", okrivljeni B.S. je odgovorio da je došao u nepoštenu kuću. Nakon što je svjedok-oštećeni B.Z. naredio okrivljenom i svjedoku B.M.u da napuste kuću, okrivljeni se tome usprotivio. Pri tom je okrivljeni, kada su tu bili prisutni svjedok-oštećeni B.Z., svjedok-oštećena B.O. i svjedok-oštećena B.I. uputio prijetnje da će napasti na živote i tijelo, govoreći "E sad ću vas pobiti ovđe, napravit ću zlo", kao i obraćajući se B.Z.u riječima "I tebe i sina ubit ću i iskasapit ću i najviše parče će ti biti uvo". Dok je to izgovarao, okrivljeni je držao pištolj u ruci. Oštećeni B.Z., B.O. i B.I. su se izjasnili da su se osjetili ugroženi, kako za svoje živote, tako i za živote svih medjusobno, tj. članova porodice. Sa kazivanjem svjedoka-oštećenih B.Z.a, B.O. i B.I. u skladnoj vezi stoje potvrda o privremeno oduzetim predmetima Uprave policije Ispostava Danilovgrad Ku.Sl/10 od 10.07.201.godine, izdata na ime okrivljenog B.S., izvještaj ljekara Jedinice za HMP u D. od 10.07.2010.godine, izdat na ime oštećene B.I., izvještaj&nbsp; ljekara Jedinice za HMP u D. od 10.07.2010.godine, izdat na ime oštećenog B.Z.a i izvještaj ljekara Jedinice za HMP u D. od 10.07.2010.godine, izdat na ime oštećene B.O..<br>
	&nbsp;<br>
	Okrivljeni se branio da kritičnom prilikom nije vadio pištolj, a da pištolj nije ostavio u vozilu, iz razloga što je smatrao da je sigurnije da se pištolj nalazi kod njega. Ovakva odbrana okrivljenog je nelogična i u potpunosti je obesnažena kazivanjem svjedoka-oštećenih B.Z.a, B.O. i B.I., koji su naveli da je okrivljeni kritičnom prilikom držao pištolj u ruci. Zbog toga je odbrana okrivljenog neistinita i sračunato je data u cilju izbjegavanja krivično-pravne odgovornosti. U konkretnom slučaju, a kako to proizilazi iz kazivanja svjedoka-oštećenih B.Z.a, B.O. i B.I., nakon što okrivljeni B.S. nije htio da napustio dom oštećenih B., zadržavajući se i pored naredbi oštećenog B.Z.a da se udalji, te upućenih uvreda i prijetnji, oštećeni B.Z. je pokušao da udari okrivljenog, u čemu nije uspio, nakon čega je okrivljeni udario oštećenog B.Z.a nogom, tako da nema mjesta primjeni instituta nužne odbrane u radnjama okrivljenog B.S., jer je okrivljeni taj koji se protivpravno ponašao držeći pištolj u ruci i od kojeg se realno očekivao napad.<br>
	&nbsp;<br>
	Krivično djelo ugrožavanje sigurnosti iz čl.168 st.1 KZ čini onaj ko ugrozi sigurnost nekog lica prijetnjom da će napasti na život ili tijelo tog lica ili njemu bliskog lica, dok krivično djelo ugrožavanje sigurnosti iz čl.168 st.2 KZ, čini onaj ko djelo iz stava 1 ovog člana učini prema više lica ili ako je djelo izazvalo uznemirenost gradjana i druge teške posljedice. Pod pojmom više lica, u smislu ovog krivičnog djela, podrazumijeva se slučaj kada je ugrožena sigurnost najmanje dva ili više lica. Okrivljeni je, ponašajući se na utvrđeni način, tj. upućujući prijetnje napada na život i tijelo kod oštećenih B.Z.a, B.O. i B.I. izazvao osjećaj straha tj. osjećaj ugroženosti. Zbog toga se u radnjama okrivljenog stiču i sva bitna obilježja krivičnog djela ugrožavanje sigurnosti iz čl.168 st.2 u vezi st.1 KZ.<br>
	&nbsp;<br>
	Sud je djelimično precizirao činjenični opis krivičnog djela ugrožavanje sigurnosti iz čl.168 st.2 u vezi st.1 KZ, obzirom da je takvo preciziranje proizašlo iz činjenica utvrdjenih u dokaznom postupku i to tako što je u prvom redu stavio riječi "u mjestu L." i u drugom redu riječ "oštećenih", ne povrjeđujući pri tom objektivni identitet optužnog akta.<br>
	&nbsp;<br>
	Cijeneći psihički odnos okrivljenog prema krivičnim djelima nedozvoljeno držanje oružja i eksplozivnih materija iz čl.403 st.1 KZ i ugrožavanje sigurnosti iz čl.168 st.2 u vezi st.1 KZ, sud je našao da je isti, postupajući na naprijed utvrđeni način, oba krivična djela počinio sa direktnim umišljajem. Naime, okrivljeni je bio svjestan svojih djela i htio je njihova izvršenja.<br>
	&nbsp;<br>
	Zastupnik optužbe je na glavnom pretresu odustao od čitanja izvještaja o balističkom vještačenju br.284/10 od 23.07.2010.godine, zbog čega sud nije provodio ovaj dokaz.<br>
	&nbsp;<br>
	Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na njegovoj strani, koje su značajne za izbor i visinu u smislu čl.42 KZ, pa je od olakšavajućih okolnosti na strani okrivljenog našao da je oženjen, otac troje djece, da je priznao izvršenje krivičnog djela nedozvoljeno držanje oružja i eksplozivnih materija iz čl.403 st.1 KZ i da nije osudjivan, što je utvrđeno iz citiranog izvoda iz kaznene evidencije, dok otežavajućih okolnosti nije bilo.<br>
	&nbsp;<br>
	Okrivljenom sud je za krivično djelo nedozvoljeno držanje oružja i eksplozivnih materija iz čl.403 st.1 KZ prethodno utvrdio kaznu zatvora u trajanju od 3 (tri) mjeseca, a za krivično djelo ugrožavanje sigurnosti iz čl.168 st.2 u vezi st.1 KZ takođe kaznu zatvora u trajanju od 3 (tri) mjeseca, a sve u smislu čl.48 st.1 KZ, pa je okrivljenom primjenom čl.48, 52, 53 i 54 KZ izrekao uslovnu osudu kojom mu je utvrdio jedinstvenu kaznu zatvora u trajanju od 5 (pet) mjeseci i istovremeno odredio rok provjeravanja od 2 (dvije) godine, odnosno da se utvrdjena kazna neće izvršiti ako okrivljeni za 2 (dvije) godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom, uticati na okrivljenog&nbsp; da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju ovakvom uslovnom osudom u potpunosti ostvariti svrha izricanja ove krivične sankcije iz čl.52 KZ u okviru opšte svrhe izricanja krivičnih sankcija iz čl.4 st.2 KZ.&nbsp;&nbsp;<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim isti je obavezan da na ime troškova krivičnog postupka uplati ovom sudu iznos od 112,50 eura, koji troškovi se odnose na ime nagrade odmjerene braniocu po službenoj dužnosti okrivljenog u pretkrivičnom postupku advokatu Z.S., kao i da plati na ime sudskog paušala iznos od 30,00 eura, koji paušal je odredjen shodno složenosti i trajanju postupka uz ocjenu imovinskih prilika okrivljenog, a sve u roku od 15 dana po pravosnažnosti presude.<br>
	&nbsp;<br>
	Shodno čl.239 st.2 ZKP-a, sud je oštećene B.Z.a, B.O. i B.I. radi ostvarivanja imovinsko-pravnog zahtjeva uputio na parnični postupak, jer podaci krivičnog postupka nijesu pružali pouzdan osnov ni za potpuno ni za djelimično presuđenje, a pribavljanje istih vodilo je nepotrebnom odugovlačenju postupka.<br>
	&nbsp;<br>
	Mjera bezbjednosti trajnog oduzimanja predmeta-pištolja marke "CZ" model 57, kalibar 7,62 mm, fabričkog broja C-82749 izrečena je na osnovu čl.75 st.1 KZ, jer se radi o predmetu upotrijebljenom za izvršenje krivičnog djela, a u svojini je okrivljenog.<br>
	&nbsp;<br>
	Na osnovu izloženog, a primjenom čl 374 ZKP-a,odlučeno je kao u izreci.<br>
	&nbsp;<br>
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; S U D I J A<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>	</span>
</p>
<p class="p1">
<span>										K.br.211/11</span>
</p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog K. O. iz P. zbog krivičngo djela ugrožavanje sigurnosti iz čl.168. st.2. u vezi st. 1. Krivičnog zakonika po optužnom predlogu ODT Pljevlja Kt.br.248/11 od 07.11.2011. godine, nakon održanog glavnog i javnog pretresa u prisustvu zamjenika ODT Gačević Božidarke, okrivljenog i oštećenog  Žiga Fadila,  a u odsustvu oštećenog D. Dž., dana 28.11.2011. godine, donio je i javno objavio </span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">K. O.</span><span>, JMBG  .... od oca M. i majke F. rodjena B., rodjen .... godine u selu K. opština P., živi u P. ul. O. br. 33, penzioner, državljanin  CG, govori bošnjačkim jezikom, razumije crnogorski jezik, oženjen, otac troje djece, pismen, vozač u penziji, srednjeg imovnog stanja, ranije osudjen presudom Okružnog suda u Bijelom Polju K.br.76/72 od 30.10.1974. godine zbog krivičnog djela iz čl. 273. st.5. u vezi čl. 271 st.3. izrečena mu uslovna osuda </span>
</p>
<p class="p1"></p>
<p class="p1"></p>
<p class="p2">
<span class="s1">K r i v    j e</span>
</p>
<p class="p1"></p>
<p class="p1">
<span>	Što  je:</span>
</p>
<p class="p1">
<span>	dana 18.08.2011. godine oko 13,00 časova u ul. O. u P. ugrozio sigurnost oštećenim D. Dž.i Ž. F. iz P. prijetnjom da će napasti na njihov živog i tijelo, na način što je istim uputio prijetnje "ili mi zalijepite gumu, ili ću vas sve pobiti iz pištolja", a zatim otrčao u pravcu svoje kuće govoreći "odoh da uzmem pištolj da vas sve pobijem", nakon čega se vratio iz pravca svoje kuće i na nekih 5-7 m ispred oštećenog D. Dž. stao i repetirao pištolj kalibra 7,65 mm, nakon čega je oštećeni sjeo u svoje vozilo i udaljio se sa lica mjesta,</span>
</p>
<p class="p1">
<span>	čime izvršio krivično djelo ugrožavanje sigurnosti iz čl. 168. st.2. u vezi st. 1. Krivičnog zakonika,</span>
</p>
<p class="p1">
<span>	pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika te članova 226. i 229. ZKP CG   i z r i č e</span>
</p>
<p class="p1"></p>
<p class="p1"></p>
<p class="p2">
<span class="s1">USLOVNU OSUDU</span>
</p>
<p class="p2">
<span class="s1"> </span>
</p>
<p class="p2"></p>
<p class="p1">
<span>	S tim da mu utvrdjuje kaznu zatvora u trajanju od 6 mjeseci  (šest mjeseci) i istovremeno odredjuje da se ista neće izvršiti ukoliko okrivljeni u roku od jedne godien dana ne izvrši novo krivično djelo.</span>
</p>
<p class="p1">
<span>	Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1">
<span>	Osnovno državno tužilaštvo u Pljevljima optužnim predlogom Kt.br.248/11 od 07.11.2011. godine optužilo je okrivljenog K. O. iz P. zbog krivičnog djela ugrožavanje sigurnosti iz čl. 168. st.2. u vezi st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p class="p1">
<span>	U završnoj riječi zamjenik ODT je u cjelosti ostao pri podnesenom optužnom predlogu pa je predložio da sud okrivljenog oglasi krivim i osudi po zakonu.</span>
</p>
<p class="p1">
<span>	Svjedok - oštećeni Ž. F. u završnoj riječi je istakao da se ne pridružuje krivičnom gonjenju protiv okrivljenog niti ističe imovinsko-pravni zahtejv.</span>
</p>
<p class="p1">
<span>	Okrivljeni K. O. je u svoju odbranu pred zamjenikom ODT kao i na glavnom pretresu istakao da je dana 18.08.2011. godine oko 13,00 časova bio u ul. O. u P. gdje i živi i došlo je do kraće prepirke izmedju njega i oštećenog Ž. F., a sve zbog kupovine nekog motora od oštećenog koji je okrivljeni kupio svom unuku. U jednom momentu dok su se on i oštećeni F. raspravljali, Fadil je na mobilni telefon pozvao nekoga, a kasnije je saznao da je zavao oštećenog Dž. i rekao mu da pozove policiju jer mu on navodno neda auto. Nakon 5 minuta sa autom je stigao oštećeni Dž. koga on ranije nije poznavao, a kasnije je saznao da mu je F. očuh. Sa Dž.je bilo još jedno lica u autu, a on nezna koje bio. Po izlasku iz auta Dž. je odmah svratio u jednu šupu koja je bila pored puta i otvorena i iz šupe je uzeo jednu drvenu letvu i zamahnuo da ga udari istom govoreći "koje taj manijak da ti neda auto", ali ga je u tome spriječio F. jer je stao ispred njega i zaustavio ga, ali je oštećeni Dž. tom prilikom mobilnim telefonom gadjao u pravcu okrivljenog, ali ga nije pogodio već je telefon udario u F. auto i palo na asfalt i rasformiralo se. Tom prilikom okrivljeni je pobjegao u pravcu svoje kuće koja je udaljena nekih tridesetak metara i sjeo u hlad ispred kuće kako bi pozvao policiju i obavijestio ih o tom dogadjaju. Odmah na kon toga na mobilni telefon ga je pozvala njegova snaha iz U. i dok je sa njom razgovarao o dogadjaju koji mu se desio u tom momentu je stigla i policija. Tvrdi da kritične prilike D. Dž. nije upućivao nikakve prijetnje niti je išao u kuću da uzme pištolj i da isti repetira u pravcu njega.</span>
</p>
<p class="p1">
<span>	Nakon što je stigla policija pitali su ga u vezi dogadjaja da li je potezao pištolj i da li je Dženisu upućivao prijetnje, on im je rekao da to nije istina da nikome nije upućivao nikave prijetnje niti je uzimao pištolj. Tada ga je policija pitala da li posjeduje vatreno oružje, pa im je on rekao da ima dva pištolja i pušku, pa je polciji pokazao dva pištolja koji su stajali u koferu i to pištolj marke "Bereta" kalibra 6,35 mm koji je vlasništvo njegovog poč. oca M. kao i njegov pištolj marke  "CZ" kalibra 7,65 mm koje pištolje mu je policija oduzela u potvrdu kao i okvirove i municiju, a nakon toga je u policiji dao izjavu. Na pretresu je istakao da je udaljenost od njegove kuće do mjesta gdje se prepirao sa oštećenim Ž. oko 50 m, a u iskazu pred ODT je rekao da je ta razdaljina 30 m. </span>
</p>
<p class="p1">
<span>	U završnoj riječi je istakao da se ne osjeća krivim, ali da se kaje što je došlo do konflikta izmedju njega i oštećenih pa na kraju svoju odgvornost ostavlja sudu na slobodnu procjenu.</span>
</p>
<p class="p1">
<span>	U dokaznom postupku sud je saslušao svjedoka - oštećenog Ž. F., saslušao svjedoka Mahić Irsada, pročitao iskaz svjedoka - oštećenog D. Dž., pročitao službenu zabilješku UP PJ Pljevlja od 18.08.2011. godine, pročitao potvrdu o privremeno oduzetim</span>
</p>
<p class="p1">
<span>predmetima UP PJ Pljevlja br. 02-240/11-8511/10 od 18.08.2011. godine i pročitao izvještaj iz KE za okrivljenog izdat od strane UP PJ Pljevlja br. 03-245/11-10190 od 26.10.2011. godine.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti, a imajući u vidu i odbranu okrivljenog sud je utvrdiod a je okrivljeni K. O. iz P.  izvršio krivično djelo koje mu je optužnim predlogom ODT-a stavljeno na teret, a na način mjesto i virijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima. </span>
</p>
<p class="p1">
<span>	Naime, svjedok - oštećeni Ž. F. je u svom iskazu pred zamjenikom ODT Pljevlja na zapisniku istakao da je kritičnog dana oko 13,00 časova izmedju njega i okrivljenog došlo do nesprazuma i da su bili u ul. O., pa je došlo do prepirke izmedju njih dvojice, a sve u vezi kupovine nekog motora koji je okrivljeni kupio od njega za svog unuka. Nakon prepirke izmedju njega i okrivljenog, okrivljeni je otišao i sjeo u PMV vlasništvo oštećenog, počeo da galami, da viče u autu, udara po volanu, govoreći mu "sve ću ti polomiti, ubiću te iz pištolja, ako mi ne zalijepiš gumu na motoru". U medjuvremenu je sa svojim vozilom stigao i jedan komšija pa je odmah otišao. Nakon toga nije prošlo ni 5 minuta stigao je i oštećeni D.  Dž. sa svojim drugom M. I., pa kada je Dž. čuo prijetnje koje mu je uputio okrivljeni on je iz revolta uzeo svoj mobilni telefon iz džepa i istim gadjao u vozilo u kome je sjedio okrivljeni O. Odmah nakon toga okrivljeni je izašao iz vozila i uputio im  riječi prijetnje "sve ću vas pobiti iz pištolja" i trčećom korakom se udaljio u pravcu svoje kuće koja je udaljena od tog mjesta oko tredesetak metara, a na licu mjesta su ostali on, oštećeni Dž. i svjedok M. Ubrzo se iz kuće pojavio okrivljenim i brzim koracima krenuo prema njima sa rukom podignutom u predjelu pojasa. Tada je oštećeni rekao "bježimo pobiće nas" iako tom prilikom nije u omerovim rukama vidio da nosi pištolj jer je to bilo udaljeno nekih od 20-25 m. Dalje ističe da je tom prilikom sjeo u svoje auto i udaljio se u pravcu grada, pa se okrenuo u blizini u mjesto K. i vratio se sa vozilom da vidi šta je bilo sa oštećenim Dž. i M. Medjutim, i oni su bili krenuli sa vozilom u pravcu Š. tako da na licu mjesta nije bilo nikoga niti je tada vidio okrivljenog. Oštećenog Dž.  je odmah našao pored njegove kuće i on mu je tada rekao da je pozvao policiju i da je okrivljeni na jedno 5-6 m kada je bio blizu oštećenog Dž. repetirao pištolj pa je tom prilikom Dž. pobjegao u svoje vozilo zajedno sa M. i uputili su se  u pravcu Š. Tada mu je Dž. rekao da je on nazvao policiju koja je ubrzo zatim došla gdje su im objasnili sve u vezi dogadjaja, a nakon toga po pozivu policije su otišli u stanicu da daju izjave, a policija je pretesla kuću okrivljenog.  Istakao da se osjetio ugrožen i da ga je bilo strah od svega što se moglo desiti te da se krivičnom gonjenju protiv okrivljenogne pridružuje, mada se okrivljeni nije korektno ponio prema njemu posle ovog dogadjaja. </span>
</p>
<p class="p1">
<span>	Svjedok - oštećeni D. Dž. je u svom iskazu na zapisniku pred zamjenikom ODT Pljevlja istakao da je kritičnog dana bio sa svojim drugom - svjedokom M.  I.u kafiću u gradu pa je jednog momenta u kafić ušao njegov drug T. V. i rekao mu da se njegovo očuh Ž. Fadil nešto prepire sa okrivljenim K. O. te da okrivljeni sjedi u vozilu oštećenog i udara rukama i da neće da izadje iz vozila. Nakon toga on je sjeo u vozilo sa njim je pošao i njegov prijatelj M. i dolaskom na lice mjesta zatekao je okrivljengo kako sjedi u vozilu oštećenog sa kojim je došao njegov očuh F. da bi F. zalijepio okrivljenom neku gumu na motoru. Tada je čuo da okrivljeni govori oštećenom "ili mi zalijepi gumu, ili ću vas pobiti sve iz pištolja". Dalje ističe da je tada svojim telefonom gadjao u svoje auto govoreći okrivljenom "šta to radiš, izdaji iz mog auta", pa je tom prilikom okrivljeni izašao iz vozila i govorio ili mi zalijepite gumu ili ću vas sve pobiti iz pištolja, a na licu mjesta je bio prisutan i svjedok M. I. i čuo sve ove riječi, tu su se malo prepirali pa je okrivljeni otirčao u pravcu svoje kuće koja je udaljena tridesetak metara od ulice govoreći "odoh da uzmem pištolj da vas sve pobijem" i nakon toga oštećeni je uzeo pištolj i pozvao policiju koja je došla na lice mjesta nakon dvadeset minuta. Na licu mjesta su ostali M.i oštećeni i ne sluteći da okrivljeni ima pištolj kada su vidjeli da se okrivljeni vraća odnosno trči prema njima tada je oštećeni F. rekao "bježi mo možda ovaj stvarno ima pištolj" i oštećeni F. je sjeo u svoje vozilo i udaljio se u pravcu Š., a takodje i M. I. je sjeo u vozilo oštećenog, a oštećeni Dž. pošto je već bio pozvao policiju nesluteći da okrivljeni ima pištolj htio je da sačeka policiju na licu mjesta, pa je uzeo neki drveni parmak pored puta i čekao okrivljenog. Na nekih 5-7 m ispred njega okrivljeni je stao i repetirao pištolj  i pošto je služio vojsku oštećeni je vidio da se radi o pištolju kalibra 7,65 mm i tada se uplašio i utrčao i sjeo u svoje vozilo isto stavio u pogon i velikom brzinom krenuo u pravcu Š. Na nekih 20-3'0 m stao je da provjeri da li je okrivljeni krenuo za njim, pa je tada opet pozvao policiju i dok je čekao policiju vidio je da se okrivljeni vratio u svoju kuću, najvjerovatnine da sakrije pištolj. Policija je odmah nakon toga stigla pa se oštećeni vratio na lice mjesta i ispričao im šta se desilo, a zatim je sa policijom otišao pred kuću okrivljenog , a dali su vršili pretres kuće njemu nije poznato.  Posebno je istakao da je kritične prilike osjetio strah i osjetio se ugroženim pa i danas kada je u hodniku vidio okrivljenog osjetio je veliku strah i nesigurnost. </span>
</p>
<p class="p1">
<span>	Sud je u cjelosti prihvatio iskaze oba svjedoka - oštećena smatrajući da su svjedoci veoma objektivno svjedočili, te da se iz njihovih iskaza u potpunostimože zaključiti da je okrivljeni izvršio krivično djelo koje mu se stavlja na teret.</span>
</p>
<p class="p1">
<span>	Svjedok M. I. na glavnom pretresu istakao da živi u P. i da je bliži komšija sa okrivljenim, te da je kritičnog dana bio u gradu u naselju zv. J. zajedno sa oštećenim D. Dž. i pili su u kafani kafu kada je došao njihov drug T.V. koji je oštećenom tada rekao da se njegov očuh -oštećeni Ž. F. svadja sa okrivljenim. Tada je oštećeni D. Dž. rekao svjedoku da idu zajedno u naselje Š. da vide zbog čega se svadjaju. Dolaskom u naselje Š. zatekli su vozilo vlasništvo oštećenog Ž. F.  i vidio je da u vozilu sjedi okrivljeni, a vrata od vozila su bila otvorena i od jedanput je vidio da okrivljeni izlazi iz tog vozila, a nakon toga svadjajući se i psujući sa oštećenim Ž. F. otišao je prema svojoj kući. Tada je oštećeni D. Dž. gadjao mobilnim telefonom u vozilo oštećenog F., a nakon toga je okrivljeni iz vozila otišao kući. Napominje da je svo vrijeme bio u vozilu i nije čuo kako su se psovali okrivljeni i oštećeni i šta je ko kome govorio, medjutim, kada je okrivljeni otišao prema kući on je izašao iz svog vozila. Nakon kraćeg vremena kada je pogledao vidio je okrivljenog kako izlazi iz svoje kuće i obuva se, a u tom momentu oštećeni Ž. F. je povikao "bještite nosi pištolj ubiće nas".  Dalje ističe da nije vidio pištolj kod okrivljenog niti jemogao vidjeti zbog udaljenosti, ali odmah kada je Ž. F. to rekao on i Dž. su ušli u njegovo vozilo i otišli put Š., dok je oštećeni Ž. F.otišao u pravcu grada sa svojim vozilom. Čuo je da je kasnije dolazila policija, ali nezna šta se dešavalo. </span>
</p>
<p class="p1">
<span>	Sud je samo djelimično prihvatio iskaz ovog svjedoka jer iz njegovog kazivanja sud ništa nije mogao da zaključi o odlučnim činjenicama. </span>
</p>
<p class="p1">
<span>	Iz službene zabilješke sud je zaključio da su OSL policije sačinili službenu zabilješku te da u istoj navode da je kritičnog dana 18.08.2011. godine u ul. O. ispred porodične kuće okrivljenog došlo do svadje i navodno potezanja oružja. Pretresom kuće okrivljenog pronašli su 2 pištolja koji su uz potvrdu oduzeti od okrivljenog. Tom prilikom su izdali i potvrdu okrivljenog o privremenom oduzimanju oružja.</span>
</p>
<p class="p1">
<span>	Iz izvještaja iz kaznene evidencije sud je zaključio da je okrivljeni u 1974. godini presudom Okružnog suda Bijelo Polje oglašen krivim zbog krivičnog djela iz čl.273. st.5. u vezi čl. 271. st.3. KZ RCG gdje mu je izrečena uslovna osuda. </span>
</p>
<p class="p1">
<span>	Kod ovakvog činjeničnog stanja na osnovu svih izvedenih dokaza sud je pouzdano utvrdio da je okrivljeni kritičngo dana namjestu i u vrijeme kako je to bliže opisano u presudi izvršio krivično djelo na način što je oštećenim D. Dž. i Ž. F. uputio riječi prijetnje "ili mi zalijepite gumu ili ću vas sve pobiti iz pištolja", da bi kasnije otrčao u pravcu svoje kuće takodje govoreći oštećenim "odoh da uzmem pištolj da vas sve pobijem", a nakon toga doniopištolj kalibra 7,65 mm, isti repetirao, dok je oštećeni Dž. sjeo u svoje vozilo i udaljio se sa lica mjesta, a oštećeni Ž. F. prethodno pobjegao sa lica mjesta kada je okrivljeni izlazio iz kuće.	</span>
</p>
<p class="p1">
<span>	Dakle, izvedenim dokazima je u potpunosti utvrdjeno da je okrivljeni izvršio krivično djelo prema više lica, dakle prema oba oštećena, a oba oštećena su jednoglasno istakli da su se uplašili te da su se tom prilikom osjetili ugroženim. </span>
</p>
<p class="p1">
<span>	Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da nije neophodno radikrivično pravne zaštite protiv okrivljenog izricati drugu vrstu krivične sankcije osim uslovne osude, jer je sud mišljenja da će ta krivičn sankcija u potpunosti uticati da okrivljeni u buduće više ne vrši krivična djela.Sud je cijenio činjenicu kao olakšavajuću okolnost da je okrivljeni vjerovatno izazvan ponašanjem oštećenih posebno oštećenog D. Dž., jer ga je gadjao mobilnim telefonom, ali ga nije pogodio, zatim sud je imao u vidu činjenicu da je okrivljeni ranije osudjen nauslovnu osudu prije 37 godina, i svakako u tom periodu bi poodavno nastupila zakonska rehabilitacija za okrivljenog, ali isti nije tražio brisanje ove osude. Sve to ukazuje na ličnost okrivljenog da isti nije konfliktna ličnost niti da je sklon svadjama niti bilo kakvim ekcesima, a samo ponašanje okrivljenog na pretresu sud je shvatio da se radi o čovjeku koji je dosta smiren i koji ne reaguje burno. </span>
</p>
<p class="p1">
<span>	Na kraju sud je mišljenja da je ova krivična sankcija okrivljenom adekvatna i primjerena težini učinjenog djela, stepenu društvene opasnosti kao i nstalim posledicama, te da će ista krivična sankcija u dovoljnoj mjeri uticati da okrivljeni više ne vrši krivična djela. Sud je takodje mišljenja da ta krivična sankcija predstavlja prema okrivljenom onu mjeru koja je neophodna da se prema njemu postigne svrha kažnjavanja predvidjena u čl. 32. Krivičnog zakonika. </span>
</p>
<p class="p1">
<span>	U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka, kao i imovno stanje okrivljenog.</span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 28.11.2011. godine</span>
</p>
<p class="p2"></p>
<p class="p1"></p>
<p class="p1">
<span class="s1">Zapisničar,										S u d i j a,</span>
</p>
<p class="p1">
<span>Djondović Milenka									Branko Pejović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p class="p1">
<span>                                  Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>4x u predmet </span>
</p>
<p class="p1"></p>
<p class="p1"></p>


</body>
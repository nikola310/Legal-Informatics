<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{text-decoration:underline;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{margin-left:0.25in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p8{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{margin-left:0.25in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">											</span><span class="s2">K. br. 197/10</span>
</p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p4">
<span>U IME NARODA</span>
</p>
<p class="p4"></p>
<p class="p3"></p>
<p class="p5">
<span>Osnovni sud u Bijelom Polju, kao prvostepeni krivični sud, u vijeću sastavljenom od sudije Ivana Adamovića, kao predsjednika vijeća, i sudija porotnika Miodraga Pekovića i Vuka Kovijanića, kao članova vijeća, uz učešće namještenika suda Draginje Bošković, kao zapisničara, u krivičnom predmetu protiv okrivljenog D.B.a, iz Bijelog Polja, zbog  produženog krivičnog djela prevara  iz čl. 244 st. 3 u vezi   st. 1 u vezi sa čl. 49 st. 1 Krivičnog zakonika,  po optužnici Osnovnog državnog tužilaštva  u Bijelom Polju, Kt. br. 854/2009 od 11. 03. 2010. godine,  nakon održanog usmenog, glavnog i javnog pretresa, u prisustvu zamjenika ODT-a u B.Polju - Cmiljane Perović,  okrivljenog i oštećenih M.N.a i B.S.,  dana 17. 09. 2010. godine, donio je i javno objavio</span>
</p>
<p class="p5"></p>
<p class="p3"></p>
<p class="p6">
<span>P R E S U D U</span>
</p>
<p class="p3"></p>
<p class="p3">
<span>	Okrivljeni D.B., jmbg - ..., od oca M., majke Z.,  rođene R., rođen ... godine u Bijelom Polju, sa prebivalištem u mjestu rođenja - naselje M., Crnogorac, oženjen, otac troje mldb. djece, završio SSS,  lošeg imovnog stanja, neosuđivan, </span>
</p>
<p class="p3"></p>
<p class="p3"></p>
<p class="p6">
<span>K  r  i  v     j  e </span>
</p>
<p class="p3">
<span> </span>
</p>
<p class="p3">
<span>	 -što je:</span>
</p>
<p class="p3">
<span>	 -1.neutvrđenog dana u aprilu mjesecu 2007. godine u Bijelom Polju, u namjeri da sebi pribavi protivpravnu imovinsku korist, lažno prikazao činjenice oštećenom B.S.i, da će da podigne kredit na svoje ime kod "Oportunity banke" u B.Polju u iznosu od 1.300,00 €, na koji iznos je pristao, i time ga doveo u zabludu i naveo da, na štetu svoje imovine, potpiše izjavu i administrativnu zabranu za žiranta, na kojoj nije bio upisan iznos kredita, nakon čega je u istu upisao iznos od 13.000,00 €, a sebe kao nosioca kredita, na osnovu kojih formulara i ostale dokumentacije je podigao kredit kod "Oportunity banke" u B.Polju u naznačenom iznosu, sa unaprijed stvorenom namjerom da podignuti kredit ne vraća, i time na štetu oštećenog  B.S. podigao  kredit i pričinio mu štetu u iznosu od 11.700,00 €, </span>
</p>
<p class="p2"></p>
<p class="p2">
<span>	-čime je izvršio krivično djelo prevara iz čl. 244 st. 3 u vezi st. 1 Krivičnog zakonika,</span>
</p>
<p class="p2"></p>
<p class="p3">
<span>	-neutvrđenog dana, u aprilu i decembru mjesecu 2007. godine u Bijelom Polju, u namjeri da sebi pribavi protivpravnu imovinsku korist, lažno prikazao činjenice oštećenom M.N.u  da će da podigne kredite na svoje ime kod "Oportunity banke"  u B.Polju u iznosu od 1.300,00 eura, i "Hipotekarne banke" u B.Polju u iznosu od  1.000,00 eura,  na koje iznose je pristao i time ga doveo u zabludu i naveo da, na štetu svoje imovine, potpiše izjave i administrativne zabrane za žiranta, na kojima nije bio upisan iznos kredita, nakon čega je u iste upisao iznose: za kredit kod "Oportunity banke" u iznosu od 13.000,00 eura, i "Hipotekarne banke" u iznosu od 10.000,00 eura, a sebe kao nosioca kredita, na osnovu kojih formulara i ostale dokumentacije je podigao kredite kod "Oportunity banke" i "Hipotekarne banke" u B.Polju u naznačenim iznosima, sa unaprijed stvorenom namjerom da podignute kredite ne vraća, i time na štetu oštećenog M.N.a,  pribavio imovinsku korist u iznosu od 20.700,00 eura,    </span>
</p>
<p class="p2"></p>
<p class="p2">
<span>	-čime je izvršio  produženo krivično djelo prevara iz čl. 244 st. 3 u vezi st. 1 u vezi sa čl. 49 Krivičnog zakonika."  </span>
</p>
<p class="p2"></p>
<p class="p1">
<span>	-pa mu  sud, primjenom navedenog zakonskog propisa i čl. 2, 4, 5, 13, 15, 32, 36, 42,  Krivičnog zakonika, i čl. 199 st. 2  i  364 Zakonika o krivičnom postupku   (Zkp-a), </span><span class="s1">  </span><span>utvrđuje</span>
</p>
<p class="p3"></p>
<p class="p5">
<span>-za krivično djelo prevara iz člana 244 st.3 u vezi st. 1,  počinjeno u odnosu na oštećenog B.S.u - kaznu zatvora od jedne godine,  </span>
</p>
<p class="p5">
<span>-za  krivično djelo prevara izvršeno u produženom trajanju iz člana 244 st.3 u vezi st. 1,  u vezi čl. 49 Krivičnog zakonika, počinjeno  u odnosu na oštećenog M.N.a - kaznu zatvora od jedne godine,   </span>
</p>
<p class="p3"></p>
<p class="p3">
<span> 	- te primjenom odredbi čl. 48 i 52, 53 i 54 Krivičnog zakonika,  i z r i č e  mu, </span>
</p>
<p class="p2"></p>
<p class="p3"></p>
<p class="p6">
<span class="s1">	</span><span>USLOVNU OSUDU</span>
</p>
<p class="p3"></p>
<p class="p3">
<span>	Kojom mu utvrđuje jedinstvenu kaznu zatvora od jedne godine i osam mjeseci,  i istovremeno određuje da se ista neće izvršiti, ukoliko okrivljeni u roku od dvije godine ne izvrši novo  krivično djelo.</span>
</p>
<p class="p7"></p>
<p class="p8">
<span>	Okrivljeni se obavezuje da plati sudu na ime paušala iznos od 40,00 €,  koji iznos će uplatiti na Depozit novčanih kazni, troškova postupka i paušala ovog suda,  na žiro račun br.  530-4149-79, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p9">
<span>	Imovinsko-pravnog zahtjeva nije bilo. </span>
</p>
<p class="p6">
<span>O b r a z l o ž e nj  e</span>
</p>
<p class="p2">
<span> </span>
</p>
<p class="p5">
<span>Optužnicom Osnovnog državnog  tužilaštva u Bijelom Polju, Kt. br. 854/2009 od 11. 03. 2010. godine, optužen je D.B., iz Bijelog Polja, da je izvršio produženo krivično djelo prevara iz čl. 244 st. 3 u vezi st. 1 u vezi sa čl. 49 st. 1 Krivičnog zakonika.  </span>
</p>
<p class="p5"></p>
<p class="p3">
<span>	Glavni pretres je održan  i zaključen u prisustvu zamjenika ODT-a u Bijelom Polju Cmiljane Perović, okrivljenog i oštećenih M.N.a i B.S..   </span>
</p>
<p class="p3"></p>
<p class="p3">
<span>	Zamjenik ODT-a u Bijelom Polju, prije davanja završne riječi precizirala je dispozitiv optužnice pod tačkom 1 i 2. i isto je sadržano u dispizitivu presude.</span>
</p>
<p class="p3"></p>
<p class="p3">
<span>	U završnoj riječi, zamjednik ODT-a ostala je u svemu pri preciziranoj   optužnici i razlozima iste, jer je izvedenim dokazima i priznanjem okrivljenog na nesumnjiv način utvrđeno da je izvršio krivična djela  i predložila je sudu da istog oglasi krivim i osudi na kaznu po zakonu.</span>
</p>
<p class="p3"></p>
<p class="p3">
<span>	Oštećeni M.N. i B.S.a, u završnoj riječi, nijesu se pridružili krivičnom gonjenju protiv okrivljenog, niti su postavili imovinsko-pravni zahtjev.   </span>
</p>
<p class="p3"></p>
<p class="p3">
<span>	Okrivljeni D.B., u svojoj odbrani tokom istražnog postupka naveo je da je u aprilu mjesecu 2007. godine odlučio da podigne kredit kod "Opportunity" banke u B.Polju, te da je tom prilikom zamolio M.N.a, B.S.u i Š.R.a. Istima je dao dokumentaciju koja se sastojala od administrativne zabrane i izjave za žiranta u kojima nije bio upisan iznos kredita, naveo je da žirantima nije saopštio iznos kredita koji će da podigne, a iznos je bio 13.000,00€,  već im je saopštio da će da podigne manji iznos od 1.300,00 €. U svojoj odbrani dalje je naveo da je u vrijeme kada je podizao kredit bio zaposlen, te da je smatrao da će moći da vraća kredit, i isti je vraćao naredne dvije ipo godine, međutim, zbog prestanka radnog odnosa kredit nije vraćao pa se obustave od zarada a po osnovu tog kredita vrše M.N.u i B.S.i. Dalje je naveo da je u decembru mjesecu 2007. godine podigao kredit kod "Hipotekarne" banke AD Podgorica u iznosu od 10.000,00 €, a da su mu žiranti za pomenuti kredit bili M.N. i njegov brat D.I.. M.N.u je saopštio da će podići kredit u iznosu od 1.000,00 eura, i isti je pristao da mu bude žirant i potpisao potrebnu dokumentaciju gdje nije bio upisan iznos kredita, a da je naknadno u banci upisao iznos kredita od 10.000,00 eura. Oba puta kada je podizao kredite, i pitao M.N.a i B.S.u, da mu budu žiranti kod "Oportunity" banke u iznosu od 1.300,00 eura, i kada je tražio od M.N.a da mu bude žirant za kredit kod "Hipotekarne" banke u iznosu od 1.000,00 eura, naveo je da je znao da će podići veći iznos kredita od iznosa koji je saopštio žirantima, a što je učinio smatrajući da mu možda neće  pristati da budu žiranti, ako im saopšti stvarni iznos kredita koji želi da podigne, a da je smatrao da će moći da otplaćuje pomenute kredite. Izrazio je žaljenje što je doveo žirante u ovakvu situaciju, i naveo je da će im nadoknaditi štetu.  U svojoj odbrani, na glavnom pretresu, okrivljeni je u potpunosti priznao izvršenje krivičnog djela i istakao da je podigao kredit kod "Hipotekarne banke" u iznosu od 10.000,00 eura, da žirant M.N. nije znao da će podići toliki iznos već mu je saopštio da će podići iznos od 1.000,00 eura, a prije podizanja kredita kod "Opportunity banke" žiranti M.N. i B.S.a nijesu znali da će podići iznos kredita od 13.000,00 eura, već im je saopštio da će podići kredit od 1.300,00 eura. Izjagvio je da se za učinjeno djelo osjeća krivim. </span>
</p>
<p class="p3"></p>
<p class="p3">
<span>	U završnoj riječi priznao je izvršenje krivičnog djela stavljenog mu na teret, te je izjavio da se osjeća krivim za isto, a da je štetu pričinjenu oštećenima djelimično nadoknadio, izrazio je kajanje zbog učinjenog i molio je sud da ga što blaže kazni.   </span>
</p>
<p class="p3"></p>
<p class="p3">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze:  saslušao u svojstvu svjedoka oštećene M.N.a i B.S.u; saslušao svjedoka D.I.a; pročitao  ugovor o kreditu zaključen između "Hipotekarne banke" i okrivljenog od 27. 12. 2007. godine; pročitao rješenje o administrativnoj zabrani žiranta br. 19113 od 20. 12. 2007. godine, na ime M.N.a; pročitao  izjavu žiranta M.N.a od 20. 12. 2007. godine; pročitao ugovor o kreditu zaključen između "Opportunity banke" i okrivljenog od 26. 04. 2007. godine; pročitao administrativnu zabranu name M.N.a, od 19. 04. 2007. godine; pročitao izjavu M.N.a od 19. 04. 2007. godine; pročitao  administrativnu zabranu na ime B.S. od 17. 04. 2007. godine; pročitao izjavu B.S. od 17. 04. 2007. godine i izvršio  uvid u izvod iz KE na ime okrivljenog.</span>
</p>
<p class="p2">
<span>	 </span>
</p>
<p class="p3">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret, za koje je  kriv.</span>
</p>
<p class="p3"></p>
<p class="p3">
<span>	Odbranu okrivljenog sud cijeni kao potpuno jasno i nedvosmisleno priznanje izvršenja krivičnih djela stavljenih mu na teret, a koje je potvrđeno i dokazima izvedenim na glavnom pretresu. </span>
</p>
<p class="p3"></p>
<p class="p3">
<span>	Naime, sud je cijenio iskaz oštećenog B.S., saslušanog u svojstvu svjedoka, i iz istog utvrdio da je ovaj svjedok pristao da bude žirant okrivljenom D.B.u, koji ga je zamolio da mu bude žirant za kredit kod "Oportunity" banke na iznos od 1.500,00, a najviše 2.000,00 eura, govoreći da mu je novac potreban za kartu, obzirom da je imao namjeru da putuje za Francusku. Nije znao da je okrivljeni podigao kredit u iznosu od 13.000,00 eura, sve dok mu nije stavljena zabrana na platu, kada je od službenika banke upoznat da je okrivljeni D.B. podigao kredit u iznosu od 13.000,00 eura, te da mu po osnovu zabrane na platu mjesečno od iste odbijaju po 72,50 eura.</span>
</p>
<p class="p3"></p>
<p class="p3">
<span>	Iz iskaza oštećenog M.N.a, saslušanog u svojstvu svjedoka, sud je utvrdio da je okrivljeni D.B. od ovog svjedoka tražio da mu bude žirant za podizanje kredita kod "Oportunity" banke u iznosu od 1.300,00 eura, na šta je ovaj svjedok i pristao, i nije znao stvarni iznos kredita koji je okrivljeni podigao, te da je znao koji će iznos kredita podići ne bi pristao da mu bude žirant za isti, a o iznosu kredita koji je okrivljeni podigao kod "Oportunity" banke saznao je nakon što je dobio opomenu od iste. Iz iskaza ovog svjedoka sud je takođe utvrdio da je okrivljeni D.B. zamolio ovog svjedoka da mu bude žirant za kredit u iznosu od 1.000,00 eura, a koji je namjeravao da podigne kod "Hipotekarne" banke na šta je ovaj svjedok i pristao, a sve se to dešavalo u vrijeme kada još nije znao iznos kredita koji je okrivljeni podigao kod "Oportunity" banke, te da je znao ne bi pristao da mu bude žirant. Prilikom podizanja kredita ovaj svjedok nije bio prisutan u prostorijama banke, te nije vršio ispunjavanje i potpisivanje dokumentacije u prostorijama banke. Ovom svjedoku po osnovu zabrana na zaradu za oba kredita koje je podigao okrivljeni, vrši se obustava zarade. </span>
</p>
<p class="p3"></p>
<p class="p3">
<span>	Iz sadržine pisanog dokaza - ugovora o kreditu za adaptaciju i izgradnju br. 630-1269, zaključenog između okrivljenog D.B.a i "Hipotekarne" banke utvrđuje se da je okrivljenom D.B.u od pomenute banke odobren kredit u iznosu od 10.000,00 eura. Ovaj pisani dokaz sud je u potpunosti prihvatio kao jasan i određen.</span>
</p>
<p class="p3">
<span>	 </span>
</p>
<p class="p3">
<span> 	Iz rješenja o administrativnoj zabrani br. 19113 od 20. 12. 2007. godine proizilazi da je M.N. pristao na  stavljanje administrativne zabrane, na lična primanja u korist "Hipotekarne" banke, a po ugovoru o kreditu br. 630-1269, dok  iz izjave oštećenog M.N.a proizilazi da je isti saglasan da bude žirant korisniku kredita okrivljenom B.S.i. Ove pisane dokaze sud nije prihvatio obzirom da iz odbrane okrivljenog, te navoda oštećenih proizilazi da je sam okrivljeni, a bez prethodne saglasnosti žiranata, unio podatke u formulare za stavljanje administrativne zabrane, kao i izjave žiranata. </span>
</p>
<p class="p3"></p>
<p class="p3">
<span>	Iz ugovora o kreditu  br. LD 07115/00034 zaključenog između okrivljenog D.B.a i "Oportunity" banke utvrđuje da je okrivljenom, dana 26. 04. 2007. godine, odobren kredit u iznosu od 13.000,00 eura. Ovaj pisani dokaz sud je u potpunosti prihvatio kao jasan i određen. </span>
</p>
<p class="p3"></p>
<p class="p3">
<span>	 Iz administrativne zabrane od 19. 04. 2007. godine, proizilazi da je oštećeni M.N. saglasan da bude žirant korisniku kredita D.B.u, te da je u istoj navedeno da je iznos kredita 13.000,00 eura, dok iz izjave oštećenog M.N.a od 19. 04. 2007. godine proizilazi da je isti saglasan da bude žirant korisniku kredita okrivljenom D.B.u. Iz administrativne zabrane na ime oštećenog B.S. broj 732/1 od 17. 04. 2007. godine, proizilazi da je oštećeni B.S.a pristao na stavljanje administrativne zabrane na lična primanja u korist "Oportunity" banke, za kredit u iznosu od 13.000,00 eura, dok iz izjave od 17. 04. 2007. godine, na ime B.S., proizilazi da je isti saglasan da bude žirant okrivljenom D.B.u za kredit kod "Oportunity" banke u iznosu od 13.000,00 eura. Ove pisane dokaze sud nije prihvatio obzirom da iz odbrane okrivljenog, te navoda oštećenih proizilazi da je sam okrivljeni, a bez prethodne saglasnosti žiranata, unio podatke u formulare za stavljanje administrativne zabrane, kao i izjave žiranata. </span>
</p>
<p class="p3"></p>
<p class="p3">
<span>	Iz dopisa Uprave policije br. 081-26751 od 23. 07. 2010. godine, utvrđuje se da je oštećenom M.N.u, po osnovu obustave zarade za kredit kod "Hipotekarne" banke broj 630-1269 obustavljena zarada u ukupnom iznosu od 1.922,08 eura, a da mu je po osnovu ugovora o kreditu broj LD 00034, "Oportunity" banke obustavljena zarada u ukupnom iznosu od 762,00 eura. </span>
</p>
<p class="p3"></p>
<p class="p3">
<span>	Iz dopisa JZU Dom zdravlja Bijelo Polje broj 1028/1 od 19. 07. 2010. godine proizilazi da oštećenom B.S.i nije obustavljana zarada po osnovu administrativne zabrane, a po osnovu ugovora o kreditu broj LD 07115/00034, s tim što sud nije prihvatio ovaj pisani dokaz, obzirom da je oštećeni B.S.a u svom iskazu naveo da mu je po ovom osnovu obustavljena zarada u iznosu od 700,00 eura, što je potvrdio i okrivljeni D.B..</span>
</p>
<p class="p3"></p>
<p class="p3">
<span>	Iz izvoda iz kaznene evidencije utvrđuje se da okrivljeni D.B. do sada nije kažnjavan.</span>
</p>
<p class="p3"></p>
<p class="p3">
<span>	S toga, iz priznanja okrivljenog, iskaza oštećenih i drugih pisanih dokaza, sud je utvrdio činjenično stanje, koje odgovara činjeničnom opisu iz dispozitiva optužnice. Naime, okrivljeni je neutvrđenog dana u aprilu mjesecu 2007. godine u Bijelom Polju, u namjeri da sebi pribavi protivpravnu imovinsku korist, lažno prikazao činjenice oštećenom B.S.i, da će da podigne kredit na svoje ime kod "Oportunity banke" u B.Polju u iznosu od 1.300,00 €, na koji iznos je pristao, i time ga doveo u zabludu i naveo da, na štetu svoje imovine, potpiše izjavu i administrativnu zabranu za žiranta, na kojoj nije bio upisan iznos kredita, nakon čega je u istu upisao iznos od 13.000,00 €, a sebe kao nosioca kredita, na osnovu kojih formulara i ostale dokumentacije je podigao kredit kod "Oportunity banke" u B.Polju u naznačenom iznosu, sa unaprijed stvorenom namjerom da podignuti kredit ne vraća, i time na štetu oštećenog  B.S. podigao  kredit i pričinio mu štetu u iznosu od 11.700,00 €, dok je neutvrđenog dana, u aprilu i decembru mjesecu 2007. godine u Bijelom Polju, u namjeri da sebi pribavi protivpravnu imovinsku korist, lažno prikazao činjenice oštećenom M.N.u  da će da podigne kredite na svoje ime kod "Oportunity banke"  u B.Polju u iznosu od 1.300,00 eura, i "Hipotekarne banke" u B.Polju u iznosu od  1.000,00 eura,  na koje iznose je pristao i time ga doveo u zabludu i naveo da, na štetu svoje imovine, potpiše izjave i administrativne zabrane za žiranta, na kojima nije bio upisan iznos kredita, nakon čega je u iste upisao iznose: za kredit kod "Oportunity banke" u iznosu od 13.000,00 eura, i "Hipotekarne banke" u iznosu od 10.000,00 eura, a sebe kao nosioca kredita, na osnovu kojih formulara i ostale dokumentacije je podigao kredite kod "Oportunity banke" i "Hipotekarne banke" u B.Polju u naznačenim iznosima, sa unaprijed stvorenom namjerom da podignute kredite ne vraća, i time na štetu oštećenog M.N.a,  pribavio imovinsku korist u iznosu od 20.700,00 eura.</span>
</p>
<p class="p3"></p>
<p class="p3">
<span>	Okrivljeni je  oštećenim B.S.i i M.N.u lažno prikazao činjenice da će kod "Oportunity", odnosno "Hipotekarne" banke podići kredite u iznosima od 1.000,00, odnosno 1.300,00 eura, pa kako i sam okrivljeni priznaje, a da je u tom trenutku, imao namjeru da podigne kredite u znatno većem iznosu, koje činjenice nije saopštio oštećenima, strahujući da mu u tom slučaju neće pristati da budu žiranti, i time ih naveo, da na štetu svoje imovine, potpišu administrativne zabrane i izjave žiranata. </span>
</p>
<p class="p5"></p>
<p class="p5">
<span>S toga, postupajući na navedeni način – obmanjujući oštećene M.N.a i B.S.u, u pogledu iznosa kredita koje će podići kod "Hipotekarne" odnosno "Oportunity" banke, prikazujući im da će podići kredite u znatno manjem iznosu iste je doveo u zabludu, da mu na štetu svoje imovine, potpišu administrativne zabrane i izjave za žirante,  i na taj način je ostvario obilježja krivičnog djela prevara iz člana 244 st. 3 u vezi st. 1 Krivičnog zakonika, u odnosu na oštećenog B.S.u, a u odnosu na oštećenog Marković Bovaka izvršio je navedeno krivično djelo prevara iz člana 244 st. 3 u vezi st. 1 u vezi st. 49 st. 1 Krivičnog zakonika  u produženom trajanju, jer je okrivljeni D.B. u vremenskoj povezanosti prema istom oštećenom M.N.u izvršio dva istovrsna krivična djela prevare iz čl. 244 Krivičnog zakonika, koji predstavljaju cjelinu zbog istovjetnosti oštećenog, istovrsnosti predmeta djela i korišćenja iste situacije, te mjesta izvršenja djela i jedinstvenog umišljaja učinioca, pri čemu je okrivljeni bio svjestan da je oštećene doveo i održavao u zabludi u pogledu iznosa podiženih kredita, pa je krivična djela izvršio s direktnim umišljajem, jer je bio svjestan svog djela i htio je njegovo izvršenje.</span>
</p>
<p class="p3">
<span>	 </span>
</p>
<p class="p3">
<span> 	Za  krivično djelo prevara iz člana 244 st. 3 u vezi st. 1 Krivičnog zakonika predvidjena je kazna zatvora od jedne do osam godina.  </span>
</p>
<p class="p3"></p>
<p class="p8">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o licu lošeg imovnog stanja, činjenici da se oštećeni nijesu pridružili krivičnom gonjenju protiv istog, priznanje izvršenja krivičnog djela u fazi kad nije bilo dokazano, izraženog kajanja, a posebno činjenici da okrivljeni do sada nije osuđivan, što ukazuje da nije sklon vršenju krivičnih djela,  te je mišljenja da olakšavajuće okolnosti na strani okrivljenog predstavljaju osnov za izricanje uslovne osude,  pa je okrivljenom utvrdio kaznu zatvora od jedne godine i osam mjeseci,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.   </span>
</p>
<p class="p3"></p>
<p class="p3">
<span>	Imovinsko-pravnog zahtjeva nije bilo.</span>
</p>
<p class="p3"></p>
<p class="p3">
<span>	Odluka o paušalu donijeta je na osnovu odredbe čl. 199 st. 2 Zakonika o krivičnom postupku, pri čemu je sud cijenio složenost i trajanje krivičnog postupka, te imovinske prilike okrivljenog. </span>
</p>
<p class="p3"></p>
<p class="p3">
<span>	Sa iznijetog je odlučeno kao u izreci presude, a shodno čl. 364  ZKP-a.</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>dana 17. 09.  2010. godine</span>
</p>
<p class="p4"></p>
<p class="p4"></p>
<p class="p3">
<span>ZAPISNIČAR,						PREDSJEDNIK VIJEĆA-SUDIJA,  </span>
</p>
<p class="p3">
<span>Draginja Bošković s.r.						Ivan Adamović s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>								</span>
</p>
<p class="p3">
<span>, </span>
</p>
<p class="p3"></p>
<p class="p3">
<span class="s1"> </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p2"></p>
<p class="p10"></p>


</body>
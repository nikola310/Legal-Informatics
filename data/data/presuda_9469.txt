K br. 31/10<br>
&nbsp;<br>
&nbsp;<br>
U IME NARODA<br>
&nbsp;<br>
&nbsp;<br>
OSNOVNI SUD U BARU,&nbsp; sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog Š.S., zbog krivičnog djela &nbsp;šumska krađa iz čl. 324 st.2 u vezi st.1. Krivičnog zakonika, po optužnom predlogu Osnovnog državnog tužilaštva u Baru Kt. br. 463/09 od 07.09.2009.godine, nakon održanog glavnog javnog pretresa u prisustvu zastupnika optužbe Đikanović Predraga, &nbsp;okrivljenog i branioca okrivljenog D.H., advokata iz B., dana 08.02.2011. godine donio je, a dana 10.02.2011. godine &nbsp;javno objavio<br>
&nbsp;<br>
&nbsp;<br>
P R E S U D U<br>
&nbsp;<br>
&nbsp;<br>
Okrivljeni Š.S., od oca M. i majke M., rođene S., rođen ...godine u B., gdje je i stalno nastanjen, naselje..., po zanimanju radnik, pismen, neoženjen, neosuđivan,<br>
&nbsp;<br>
Na osnovu čl. 363. tč. 3 ZKP-a<br>
&nbsp;<br>
&nbsp;<br>
OSLOBAĐA SE OD OPTUŽBE<br>
&nbsp;<br>
Da je:<br>
&nbsp;<br>
Dana 27 avgusta 2009 godine, u reonu planine Sutorman, u mjestu zvanom Đoleza, Opština Bar, u državnoj šumi, radi krađe oborio 17 komada hrastovih stabala, u kubnoj masi od 11,53 m3 i time pričinio štetu oštećenoj Uprava za šume Pljevlja -Područna jedinica Kotor - Ispostava Bar, u iznosu od 207, 54 eura;<br>
&nbsp;<br>
-čime bi učinio krivično djelo- šumska krađa iz čl. 324 st.2 u vezi st.l Krivičnog zakonika,<br>
&nbsp;<br>
Jer nije dokazano da je učinio djelo za koje je optužen.<br>
&nbsp;<br>
Oštećena Uprava za šume Pljevlja – Područna jedinica Kotor – Ispostava Bar se radi ostvarivanja imovinsko pravnog zahtjeva upućuje na parnični postupak.<br>
&nbsp;<br>
Troškovi krivičnog postupka padaju na teret budžetskih sredstava suda.<br>
&nbsp;<br>
O b r a z l o ž e nj e<br>
&nbsp;<br>
&nbsp;<br>
Optužnim predlogom Osnovnog&nbsp; državnog tužilaštva &nbsp;u Baru Kt.br. 463/09 od 07.09.2009. godine stavljeno je na teret okrivljenom izvršenje krivičnog djela bliže opisanog u izreci presude.<br>
&nbsp;<br>
Okrivljeni je u svojoj odbrani u bitnom naveo da je tačno da je on oborio 17 komada hrastovih stabala, ali to je bilo 7-8 dana prije datuma koji je naveden u optužnom predlogu. On je sva ta drva brao na jednom mjestu, u mjestu zvanom Djoleza i tačno je da je u pitanju 17 komada hrastovih stabala. Kada je ih oborio, pozvao je momke sa konjima, koji su spustili ova drva nekih 20 m na put gdje se može prići kamionom. Ta drva su stajala pored puta od četvrtka do utorka. On je došao u utorak da pokupi ta drva i da ih kamionom odveze za Bar. U šumi su bila ostala još neka drva koja nisu mogli spustiti istog dana i to 4 m drva. Dana 27.08.2009.godine zatekao ga je kontrolor Š.D. pored tih drva na putu. On nije ta stabla oborio da bi ih ukrao, jer da je htio da ih ukrade to je mogao da uradi, već se nadao da će se sresti sa šumarom i da će izvršiti uplatu i tako da plati drva. Š. je stopirao tu rabotu, jer su mu do tada već bili utovarili pola kamiona i onda su istovarili sva drva. On je onda u petak došao da da izjavu u Šumsko u Baru i tu je potpisao zapisnik kod njih i dogovorio se sa njima da kupi ta drva. U ponedeljak je došao, platio 17 komada hrastovih stabala za iznos od 157,30 eura. Prema tome, on je na kraju ta ista drva platio Upravi za šume. Drva su otkupljena na ime njegovog brata, jer mu nije bilo dozvoljeno da ih otkupi na svoje ime. Na glavnom pretresu dana 13.12.2010.godine&nbsp; je u bitnom naveo da &nbsp;mu je Z.N. koji radi kao šumar rekao usmeno prije nego što je posjekao ova drva da može da ide i da bere ova drva i da izvrši uplatu. Tada mu je rekao da može i naknadno da izvadi papire kao što se to dešavalo i ranijih godina. Dalje je naveo da je on zaposlen, radi u Ž.B. i prima platu oko 250 eura, a ranije je primao i 300 eura, kako koji mjesec.&nbsp; Od imovine nema ništa što se vodi na njegovo ime i nema nikakvih drugih prihoda, osim plate koju prima.&nbsp; Živi u zajednici sa majkom i tri brata i njihovim porodicama. Nije oženjen, nema djecu, tako da nema obavezu da izdržava nikog. Ova drva je brao za kućnu upotrebu.<br>
&nbsp;<br>
U dokaznom postupku provedeni su sledeći dokazi: pročitani su iskazi predstavnik oštećene Uprave za Šume Pljevlja –PJ Kotor-Ispostava Bar D.Ž., svjedoka Š.D., &nbsp;saslušan je svjedok N.Z. ,pročitani su zapisnik o izvršenom pregledu šuma na reonu Uprave za šume Pljevlja Ispostava Bar od 27.08.2009.godine, izvod iz KE za okrivljenog pribavljen od UP PJ Bar br. 24-03/3 - 245/09-72187 od 15.09.2009.godine, otpremnica od&nbsp; 01.09.2009.godine i od 09.09.2009.godine i uplatnica od 01.09.2009.godine na ime Š.S..<br>
&nbsp;<br>
Predstavnik oštećene Uprave za Šume Pljevlja –PJ Kotor-Ispostava Bar D.Ž. je izjavio da se po planovima koji se prave u Upravi za šume odrede reoni gdje može da se sjeku drva za tu godinu. Mjesto Djoleza nije bilo odredjeno kao mjestu gdje se može sjeći šuma za ovu godinu. Tačno se odredi koliko kubika šume može da se isječe na odredjenoj površini, a to rade njihova stručna lica. S. je napravio grešku što nije došao da pita gdje se može sjeći šuma. S. nije poznat kao šumokradica. Prethodnih godina je S. sjekao drva u svom vlasništvu. Javljao se svake godine i donosio posjedovni list da je vlasnik te šume i uvjek se javljao. Ove godine je napravio grešku nije se javio, a ušao je u državnu šumu, gdje ove godine nije bila predvidjena sječa. Ranijih godina u mjestu Djolez je bila predvidjena sječa šuma. Uprava šuma prethodno markira drva koja su predvidjena za sječu, i na licu mjesta šumar usmeno daje dozvolu i vrši otpremu drva, a na licu mjesta lice koje vrši sječu šuma vrši uplatu u skladu sa kubniturom drvne mase i dobije propratni dokument-propratnicu ili otpremnicu čime se potvrdjuje da je regularno posjekao šumu. Tačno je da je S. Upravi platio &nbsp;drva koja je posjekao i kupio ih, a iz razloga što su ta drva već posječena, a Uprava šume nije u mogućnosti da iznesu ta drva. Smatrali su da je cjelishodno da se prodaju S. ta drva, kad su već posječena. On se kao predstavnik oštećene Uprave za šume pridružio krivičnom gonjenju protiv Š.S. i tražio naknadu štete u iznosu od 207,54 eura, a s obzirom da je platio onih 100 % tj. 103,77 eura potražuju&nbsp; razliku do 207, 54 eura.<br>
&nbsp;<br>
Svjedok Š.D., šumarski tehničar, je izjavio da je dana 27.08.2009.godine Š.S. zatečen u sječi šume u mjestu Djolez i tada je utvrdjeno da je posječeno 11,53 m3 drveta, a na licu mjesta je bio vozač kamiona S.A.. On je zapravo S. zatekao prilikom utovara posječenih stabala u kamion. Odatle su pošli na lice mjesta, odnosno gore u šumu gdje je S. posjekao ta stabla, a lično mu je S. pokazao gdje je izvršio tu sječu. On ga nije mnogo ništa ni pitao šta radi tu, već je samo konstatovao stanje da je posječeno toliko stabala. U kamionu je bilo utovareno oko 4 metra prostorna, ostatak je bio ispred kamiona, a dio posječenih stabala se nalazio u šumi. Takođe je naveo da&nbsp; misli da su oni tog dana donijeli ta drva do puta. Inače šumu redovno obilazi lugar, koji je zadužen za taj reon i lugar ga nije obavijestio da je vidio bilo kakva drva na tom mjestu prethodnih dana. Njegova obaveza bi bila, kada bi vidio da neka drva stoje pored puta oborena, da o tome obavijesti Upravu za šume.<br>
&nbsp;<br>
Svjedok N.Z. je izjavio da radi kao šumar u preduzeću Uprava za šume Pljevlja Ispostava Bar. Njegov posao je da vrši kontrolu i nadzor u slučaju nedozvoljene sječe šuma, zaštite šuma i slično. Takodje njegov posao se sastoji u tome ukoliko lice ima dozvolu za sječu šume vrši kontrolu gdje to lice smije da vrši sječu šume. On je odgovorno &nbsp;lice koje kada su u pitanju privatne šume može nekom pravatnom licu da odobri sječu šume. Medjutim, u konkretnom slučaju se radilo o državnoj šumi tako da nije bio ovlašćeno lice koje je moglo da nekom odobri sječu šume, bez prethodno pribavljenih papira i dozvole. Ovdje prisutni Š.S. je prije avgusta mjeseca 2009 godine došao kod njega i on mu je dao &nbsp;usmeno odobrenje za sječu šume, ali u privatnom djelu, stim što je &nbsp;Š.S. bio u obavezi da mu naknadno isplati to.Š.S. je izvršio sječu šume u mjestu koja se graniči sa privatnom šumom i vjerovatno je pogrešio mjesto gdje treba da sječe.&nbsp; Dakle, Š. je &nbsp;on lično odobrio sječu šume ali u privatnoj šumi, a ne u državnoj, ali kako drva nisu bila obilježena vjerovatno je isti pogrešio mjesto gdje treba da se vrši sječa šume. Takodje je izjavio da &nbsp;je Š.S.&nbsp; godinu dana&nbsp; prije ovog dogadjaja ,kao i ranijih godine&nbsp; &nbsp;izvršio sječu šume&nbsp; ali u privatnoj&nbsp; šumi i uz dozvolu i naknadno je vršio uplate za sječu&nbsp; . Njegova obaveza je da kada licu odobri sječu šuma na licu mjesta podje sa tim licima i pokaže dio odnosno mjesto gdje smije da se izvrši sječa šume, medjutim,&nbsp; sa okrivljenim Š.S. nije bio na licu mjesta, jer je u tom momentu bio u Bijelom Polju da posjeti roditelje.&nbsp; On je Š.S. &nbsp;odobrio da izvrši sječu šume u privatnoj šumi koja je vlasništvo V.M.. Naknadno je saznao na kom mjestu je okrivljeni izvršio sječu šume. Š.D. koji je zatekao okrivljenog na lice mjesta kako vrši sječu šume obavjestio &nbsp;ga je o ovom slučaju. Mjesto gdje je sječu šume u prethodnoj godini - 2008 godine okrivljeni izvršio sječu misli da je bila uz samu granicu uz privatnu šumu. Okrivljenom nije pokazao mjesto,&nbsp; stim što mu je pojasnio da može da izvrši sječu šume na mjestu gdje je i prošle godine izvršio sječu.Mjesto na kom je okrivljeni izvršio sječu šume se nalazi na udaljenosti od nekih 15 -20 m od&nbsp; mjesta gdje je prošle godine sjekao šumu. Na terenu nema tačne vidljive granice izmedju državne i privatne šume.<br>
&nbsp;<br>
Iz zapisnika o izvršenom pregledu šuma na reonu Uprave za šume Pljevlja Ispostava Bar od 27.08.2009.godine proizilazi je da je dana 27.08.2009.godine prilikom obilaska reona na području Sutormana Š.D. zatečen Š.S. kako vrši bespravnu sječu hrastovih stabala, ukupno 11,53 m3, bez prethodnog odobrenja i izvršene doznake.<br>
&nbsp;<br>
Iz&nbsp; izvod iz KE za okrivljenog pribavljen od UP PJ Bar br. 24-03/3 - 245/09-72187 od 15.09.2009.godine utvrđuje se da imenovani nije osuđivan.<br>
&nbsp;<br>
Iz &nbsp;otpremnica od&nbsp; 01.09.2009.godine i od 09.09.2009.godien i&nbsp; uplatnice od 01.09.2009.godine, na ime Š.S.,utvrđeno je da je Š.S. dana 01.09.2009.godine Upravi šume Crne Gore Pljevlja za posječene drvne sortimente ukupne kubne mase 11,53 m3, uplatio 157,30 eura.<br>
&nbsp;<br>
Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret. Okrivljeni u svojoj odbrani ne priznaje&nbsp; izvršenje krivičnog djela u bitnom navodeći da je tačno da je izvršio obaranje 17 komada hrastovih stabala u šumi u reonu Sutorman u mjestu zvanom Đoleza, ali on nije ta stabla oborio da bi ih ukrao, jer da je htio da ih ukrade to je mogao da uradi, već se nadao da će se sresti sa šumarom i da će platiti posječena drva. Za posječena stabla&nbsp; je naknadno &nbsp;platio Upravi za šume. Dalje je naveo da&nbsp; &nbsp;mu je Z.N. koji radi kao šumar dao usmeno odobrenje prije nego što je posjekao predmetna&nbsp; drva da može da ide i da bere ova drva a da će uplatu izvršiti naknadno i&nbsp; da&nbsp; će sve&nbsp; papire izvaditi naknadno,&nbsp; kao što se to dešavalo i ranijih godina, te da nije znao da bere&nbsp; u državnoj šumi, jer je i ranijih godina na tom mjestu brao drva. Sud je u cjelosti prihvatio odbranu okrivljenog.<br>
&nbsp;<br>
U postupku je utvrđeno da je okrivljeni dana 27 avgusta 2009 godine, u reonu planine Sutorman, u mjestu zvanom Đoleza, Opština Bar, u državnoj šumi, oborio 17 komada hrastovih stabala, u kubnoj masi od 11,53 m3.<br>
&nbsp;<br>
Okrivljenom je stavljeno na teret da je radi krađe oborio predmetna stabla i time pričinio štetu oštećenoj Uprava za šume Pljevlja -Područna jedinica Kotor - Ispostava Bar, u iznosu od 207, 54 eura. Za postojanje krivičnog djela šumska kradja iz čl. 324. st.2. u vezi st.1. KZ, neophodno je da&nbsp; izvršilac&nbsp; u državnoj šumi radi kradje obori&nbsp; stabla, dakle, neophodno je da izvršilac postupa sa inkriminisanom namjerom, tj.sa sviješću da unapred zna da radi kradje obara stabla u tudjoj – državnoj šumi. Medjutim, iz izvedenih dokaza nesumnjivo je utvrdjeno da &nbsp;na strani okrivljenog nije postojala takva namjera, jer se on &nbsp;ne bi sa N.Z., &nbsp;koji radi kao šumar&nbsp; u &nbsp;preduzeću Uprava za šume Pljevlja -Ispostava Bar, predhodno dogovorio da će mu za posječena stabla platiti naknadno kao što je radio i prethodnih godina. Iz iskaza svjedoka D.Ž.proizilazi da okrivljeni Š. S. nije poznat kao šumokradica, te da je i ranijih godina sjekao drva uz dozvolu, a&nbsp; u mjestu Djolez je&nbsp; ranijih godina bila predvidjena sječa šuma, dok je iz iskaza svjedoka N.Z. utvrđeno da je okrivljenom on lično odobrio &nbsp;sječu šume na mjestu gdje je i prošle godine izvršio sječu, te da okrivljenom on lično nije pokazao mjesto gdje može da izvrši sječu šume i nije bio sa njim na lice mjesta jer se nalazio u Bjelom Polju. Isti svjedok je pojasnio da &nbsp;se mjesto na kom je okrivljeni izvršio sječu šume &nbsp;nalazi na udaljenosti od nekih 15 -20 m od&nbsp; mjesta gdje je godinu dana ranije &nbsp;okrivljeni sjekao šumu i da na terenu nema tačne vidljive granice izmedju državne i privatne šume, te da je okrivljeni pošto drva nisu bila obilježena vjerovatno pogrešio mjesto gdje treba da se vrši sječa šume. Sud je iskaz svjedoka N.Z. cjenio kao jasan i objektivan, pa mu je poklonio punu vjeru. Dakle, odbrana okrivljenog je potvrdjena u bitnim činjenicama sa iskazom svjedoka N.Z.. Dovođenjem u međusobnu vezu iskaze navedenih svjedoka sa odbranom okrivljenog proizilazi da je predmetni događaj &nbsp;posledica činjenice da je okrivljeni mislio da drva bere u privatnoj šumi kao što je to činio i ranijih godina, po odobrenju šumara N.Z., a ovo posebno kod činjenice jer na&nbsp; terenu nema &nbsp;tačne vidljive granice izmedju državne i privatne šume, kao i da je ranijih godina u mjestu Djolez bila predvidjena sječa šume.<br>
&nbsp;<br>
Da je radnik-šumar &nbsp;Uprave za šume Pljevlja, N.Z., izašao na lice mjesta&nbsp; sa okrivljenim i pokazao gdje tačno okrivljeni smije da vrši sječu šume, a što je bila i njegova obaveza, a ne da da usmenu saglasnost da &nbsp;okrivljeni može da izvrši sječu šume na mjestu gdje je i prošle godine izvršio sječu, a na kom mjestu je &nbsp;ranijih godina bila dozvoljena sječa, ne bi se desio predmetni događaj.<br>
&nbsp;<br>
Da bi konstrukcija navedena u optužnom predlogu bila osnovana, bilo bi potrebno da je okrivljeni sve radnje preduzimao sa unaprijed stvorenom namjerom, dakle, za krivicu je potreban umišljaj, koji obuhvata svijest da se obaranje stabla vrši u tudjoj – državnoj šumi, radi kradje, koja po ocjeni suda u konkretnom ne postoji, već je krivični postupak posledica neažurnog postupanja radnika Uprave za šume Pljevlja i nesmotrenosti okrivljenog prilikom&nbsp; dogovora sa šumarom N.Z.. Nedostatak namjere, odnosno svijesti kod okrivljenog da u državnoj šumi radi kradje obara stabla, vidi se i iz činjenice da je okrivljeni i ranijih godina sjekao drva uz dozvolu, na istom mjestu, te da je posječena stabla u cjelosti isplatio, a što su saglasno potvrdili saslušani svjedoci D.Ž. i &nbsp;N.Z..<br>
&nbsp;<br>
Kako nije dokazano da je okrivljeni učinio krivično djelo donijeta je presuda kojom se oslobađa od optužbe na osnovu čl. 363. tč. 3 ZKP-a.<br>
&nbsp;<br>
Sud je cjenio i ostale provedene dokaze i to: iskaz svjedoka Š.D. i&nbsp;&nbsp; zapisnik o izvršenom pregledu šuma na reonu Uprave za šume Pljevlja Ispostava Bar od 27.08.2009.godine,ali je našao da isti nisu od uticaja za drugačije presuđenje u ovoj krivično pravnoj stvari.<br>
&nbsp;<br>
Oštećena Uprava za šume Pljevlja – Područna jedinica Kotor – Ispostava Bar je postavila imovinsko pravni zahtjev, a kako je sud donio presudu kojom se okrivljeni oslobadja od optužbe, to je shodno čl. 212. st.3. ZKP-a oštećenu uputio da imovinsko pravni zahtjev može ostvariti u parničnom postupku.<br>
&nbsp;<br>
Odluka o troškovima krivičnog postupka zasniva se na odredbi čl. 203. st.1 ZKP-a, zbog čega troškovi krivičnog postupka padaju na teret budžetskih sredstava suda.<br>
Sa izloženog sud je odlučio kao u izreci presude.<br>
&nbsp;<br>
OSNOVNI SUD U BARU<br>
Dana 10.02.2011. godine<br>
&nbsp;<br>
&nbsp;ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;S U D I J A<br>
Amira Nikičić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; Ljiljana Joković<br>
&nbsp;<br>
PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, preko ovog suda u dva primjerka.<br>
DN-a<br>
1 x spisi<br>
1 x ODT<br>
1 x okrivljenom<br>
1 x braniocu okrivljenog<br>
1 x oštećenom<br>

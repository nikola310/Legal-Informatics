<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.p1{text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-indent:0.125in;margin-left:-0.625in;text-align:justify;hyphenate:auto;font-family:Verdana;font-size:11pt;}
.p6{text-align:center;hyphenate:auto;font-family:Verdana;font-size:11pt;}
.p7{text-indent:0.5in;text-align:justify;hyphenate:auto;font-family:Verdana;font-size:11pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-family:Verdana;font-size:11pt;}
.s2{vertical-align:super;font-size:smaller;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	K. br. 163/10</span>
</p>
<p class="p2"></p>
<p class="p2">
<span>	</span>
</p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	Osnovni sud u Bijelom Polju, kao prvostepeni krivični sud, u vijeću sastavljenom od sudije Dragana Mrdaka predsjednika vijeća i sudija porotnika M.a Kneževića i Nijaza Medjedovića, članova vijeća, uz učešće namještenika suda Sonje Marković, zapisničara, u krivičnom predmetu protiv okrivljenog K.L.iz Bijelog Polja, zbog krivičnog djela teška kradja iz čl. 240 st. 2 u vezi st. 1 Krivičnog zakonika, odlučujući po optužnici Osnovnog državnog tužilaštva u B. Polju, KT. br. 772/08 od 26.12.2008. godine, nakon održanog usmenog glavnog i javnog pretresa u prisustvu zamjenika u ODT-u Ljubinke Madžgalj, okrivljenog K.L.i branioca okrivljenog K.A.K.Č.a, dana 08.11.2010. godine,  donio je i javno objavio:</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p5"></p>
<p class="p5"></p>
<p class="p4">
<span>	Okrivljeni K.L.A, JMBG ..., od oca R., majke M., rodjene G., rodjen ... godine u B., sa prebivalištem u B., opština Bijelo Polje, Srbin, zaposlen, oženjen, otac troje djece, vojsku služio u Puli 1979. godine, srednjeg imovnog stanja, osudjivan i to presudom Osnovnog suda u Bijelom Polju K. br. 171/01 od 06.03.2001. godine zbog krivičnog djela iz čl. 33 KZ RCG, na novčanu kaznu u iznosu od 4.000,00 dinara, presudom Osnovnog suda u B. Polju K. br. 419/01 od 10.06.2002. godine zbog krivičnog djela iz čl. 133 st. 1 KZ RCG na tri mjeseca zatvora, uslovno za jednu godinu, presudom Osnovnog suda u B. Polju K. br. 322/01 od 24.11.2003. godine zbog krivičnog djela iz čl. 207 st. 3 u vezi st. 1 KZ RCG na tri mjeseca zatvora uslovno za jednu godinu i presudom Višeg suda u B. Polju K. br. 361/06 od 12.04.2006. godine zbog krivičnog djela iz čl. 190 st. 2 KZ RCG na 45 dana zatvora, uslovno na jednu godinu.</span>
</p>
<p class="p4"></p>
<p class="p4"></p>
<p class="p6">
<span>K r i v    j e</span>
</p>
<p class="p6"></p>
<p class="p6"></p>
<p class="p7">
<span>Što je:</span>
</p>
<p class="p7"></p>
<p class="p4">
<span>  	-u vremenu od 13.09.2007. gdoine do 13.09.2008. godine u mjestu B., opština Bijelo Polje, u svojoj porodičnoj kući, neovlašćeno vršio potrošnju električne energije, na način što je sa lijeve strane probušio električno brojilo marke ''Iskra'', seriskog broja 31020273 i kroz tako napravljen otvor stavio žicu, koja je zaustavila disk brojila, tako da se potrošnja električne energije nije registrovala na brojilu, i time sebi, a na štetu oštećene ''E.'' Bijelo Polje pribavio protivpravnu imovinsku korist u iznosu od 2.978,90 €,</span>
</p>
<p class="p4"></p>
<p class="p7">
<span>-čime je izvršio krivično djelo  kradja iz čl. 239 st. 1 Krivičnog zakonika, </span>
</p>
<p class="p4">
<span>	</span>
</p>
<p class="p7">
<span>-pa ga sud primjenom navedenog zakonskog propisa i čl. 2, 4, 5, 13, 15, 32, 36, 42 Krivičnog zakonika i čl. 199 st. 2, 202, 212 i 364 Zakonika o krivičnom postupku</span>
</p>
<p class="p6">
<span>O S U D J U J E</span>
</p>
<p class="p2"></p>
<p class="p7"></p>
<p class="p7">
<span>Na kaznu zatvora od 60 ( šesdeset ) dana.</span>
</p>
<p class="p4"></p>
<p class="p8">
<span>	</span><span class="s1">Okrivljeni se obavezuje da plati ovom sudu na ime paušala iznos od 60,00 €, kao i na ime troškova krivičnog postupka u iznosu od 431,00 € na žiro račun 832-151-35 depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p4"></p>
<p class="p4">
<span>	Okrivljeni K.L.a se obavezuje da oštećenoj ''E.'' iz Bijelog Polja na ime neovlašćeno potrošene električne energije plati iznos od 2.978,90 € u roku od tri mjeseca od dana pravosnažnosti presude, pod prijetnjom prinudnog izvršenja, a za preostali iznos neovlašćeno potrošene električne energije do visine istaknutog imovinsko pravnog zahtjeva od 5.181,96 €, oštećena E.a Bijelo Polje se upućuje na parnični postupak. </span>
</p>
<p class="p4"></p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnicom ODT-a iz B. Polja Kt. br. 772/08 od 26.12.2008. godine optužen je K.L.a iz Bijelog Polja, da je izvršio krivično djelo teška kradja iz čl. 240 st. 2 u vezi st. 1 Krivičnog zakonika. </span>
</p>
<p class="p4"></p>
<p class="p4">
<span>	Presudom ovog suda K. br. 208/09 od 10.12.2009. godine optuženi K.L.a oglašen je krivim i isti osudjen na kaznu zatvora od šesdeset dana. </span>
</p>
<p class="p4"></p>
<p class="p4">
<span>	Rješenjem Višeg suda u B. Polju Kž. br. 107/10 od 17.02.2010. godine ukinuta je ova presuda i predmet vraćen ovom sudu na ponovno sudjenje.</span>
</p>
<p class="p4"></p>
<p class="p4">
<span>	Glavni pretres je održan i zaključen dana 10.12.2009. godine u prisustvu zamjenika u ODT-u Ljubinke Madžgalj, okrivljenog K.L.e, branioca okrivljenog A.K.Č.a, a u odsustvu uredno obaviještenog prestavnika oštećene E. iz B. Polja.</span>
</p>
<p class="p4"></p>
<p class="p4">
<span>	U završnoj riječi zamjenik u ODT-u je ostala u svemu pri podnijetoj optužnici, jer je izvedenim dokazima utvrdjeno da je okrivljeni izvršio krivično djelo koje mu je stavljeno na teret, tražila je da ga sud osudi na kaznu po zakonu. </span>
</p>
<p class="p4"></p>
<p class="p4">
<span>	U toku postupka prestavnik oštećene E. Bijelo Polje pridružio se krivičnom gonjenju protiv okrivljenog i istakao imovinsko pravni zahtjev na iznos od 5.263,09 €, s tim što je optuženje glasilo na iznos od 5.181,96 €. </span>
</p>
<p class="p4"></p>
<p class="p4">
<span>	Okrivljeni K.L.a je u svojoj odbrani istakao da je bio prisutan kritičnog dana 13.09.2008. godine kada je vršena kontrola mjernog mjesta u njegovoj porodičnoj kući u mjestu B., i da je tom prilikom dozvolio električarima da mu isključe električnu energiju zbog neplaćanja računa. Nije mu poznato šta su električari uočili na električnom brojilu, jer ni on, a ni neko iz njegovog domaćinstva nije napravio otvor na električnom brojilu i provukao žicu, jedino mu je poznato da je E.a imala obavezu da promijeni električno brojilo zbog starosti. Dodao je da mu brojilo nije promijenjeno do današnjeg dana, da je on često odsutan od kuće, zbog poslovnih obaveza, pa mu nije poznato ko je mogao da napravi ovaj otvor na brojilu, ni da li je uopšte napravljen otvor na brojilu, a nikad u životu nije krao struju, a imao je dosta dugova zbog neplaćenih računa za struju i to u momentu kontrole 1.341,00 €, a zbog neplaćenih računa iz 2007. godine protiv njega je pred ovim sudom vodjen izvršni postupak i dozvoljeno je izvršenje. Osporio je da je potrošen iznos od 5.181,96 € kako je to optužnicom prestavljeno. </span>
</p>
<p class="p4"></p>
<p class="p4">
<span>	U završnoj riječi branilac okrivljenog A.K.Č.je ostao pri predhodno završnoj riječi s tim što je dodao da ukoliko sud ne oslobodi okrivljenog od optužbe da prihvati dopunu nalaza vještaka elektro struke sa glavnog pretresa od 08.11.2010. godine u pogledu iznosa neovlašćno potrošene električne energije, kao i da okrivljenom izrekne najmanju moguću kaznu. </span>
</p>
<p class="p4"></p>
<p class="p4">
<span>	U završnoj riječi okrivljeni K.L.a je u potpunosti prihvatio završnu riječ svog branioca, ističući da nije kriv i tražio je da ga sud oslobodi od optužbe.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze pročitao i to: iskaz svjedoka Č.A.a sa zapisnika o glavnom pretresu od 13.04.2010. godine; iskaz svjedoka Z.M.a sa zapisnika o glavnom pretresu od 13.04.2010. godine; iskaz svjedoka Š.M.a sa zapisnika o glavnom pretresu od 13.04.2010. godine; iskaz svjedoka K.M.a sa zapisnika o glavnom pretresu od 10.09.2009. godine; iskaz svjedoka P.V.a sa zapisnika o glavnom pretresu od 23.09.2009. godine; zapisnik o kontroli mjerenog mjesta E. Rožaje br. 05/09 od 13.09.2008. godine; obračun neovlašćenje potrošnje ele.energije od 16.09.2008. godine; nalaz i mišljenje vještaka elektro struke R.G.od 17.12.2008. godine; pojašnjenje nalaza vještaka R.G.sa glavnog pretresa od 23.09.2009. godine; prepis zapisnika sa uvidjaja ovog suda od 21.10.2009. godine; dopunu nalaza i mišljenja vještaka elektro struke R.G.od 24.10.2009. godine; pojašnjenje nalaza vještaka R.G.sa glavnog pretresa od 3.12.2009. godine; prepis zapisnika sa uvidjaja od 14.06.2010. godine, dopunu nalaza i mišljenja vješak elektro struke od 30.06.2010. godine, izvršio uvid u foto dokumentaciju predmetnog brojila koji je sudu dostavio predstavnik oštećene M.M., pročitao iskaz prestavnika oštećene M.M.a sa zapisnika pred istražnim sudijom Ki. br. 128/08 od 16.12.2008. godine, saslušao vještaka elektro struke R.G.na glavnom pretresu od 08.11.2010. godine, izvršio uvid u fotodokumentaciju koju je sudu dostavio prestavnik oštećene E. Bijelo Polje M.M.,  izvršio uvid u izvod iz kaznene evidencije na ime okrivljenog. </span>
</p>
<p class="p2">
<span>	</span>
</p>
<p class="p4">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje, i na osnovu istog zaključio da je okrivljeni izvršio krivično djelo, kradja iz čl. 239 st. 1 Krivičnog zakonika i da je za isto djelo kriv i odgovoran, a ne krivično djelo teška kradja iz čl. 240 st. 2 u vezi st. 1 Krivičnog zakonika koje je okrivljenom optužnicom ODT-a stavljeno na teret. </span>
</p>
<p class="p4"></p>
<p class="p4">
<span>	Naime, odbranu okrivljenog da mu ništa nije poznato oko otvora na predmetnom električnom brojilu koje se nalazi u njegovoj kući i žice koja je provučena i zaustavila disk brojila, kao i da otvor i žicu na brojilu nijesu probušili i postavili ni on, niti neko od njegovih ukućana, sud je cijenio kao isključivo usmjerenu na izbjegavanje sopstvene krivice, te istu nije prihvatio, a ovakva odbrana okrivljenog je obezvrijedjena izvedenim dokazima tokom postupka. Naime, iz iskaza svjedoka Č.A.a iz istražnog postupka, proizilazi da je on sa kolegama Z.em i Š.em u septembru mjesecu 2008. godine bio u kontroli mjernih uredjaja - strujomera u domaćinstvima na području opštine Bijelo Polje. U kući K.L.koji je prisustvovao kontroli na njegovom strujomeru pronašli su sa lijeve strane strujomera otvor kroz koji je bila uvučena žica koja je blokirala disk brojila, te se na taj način nije mogla registrovati potrošnja električne energije. Vlasnik im je kazao da mu ništa nije poznato o ovom otvoru, a oni su potom sačinili zapisnik, koji su dostavili E. Bijelo Polje. Na glavnom pretresu dodao je da je strani predmet koji su zatekli na strujomeru kritičnog dana bio u obliku slova ''L'' od tanke žice. A pošto su se prestavili okrivljenom isti je kazao ''ženo evo ti ih ovi iz Nikšića'', što je njemu bilo simpatično pa je zapamtio. Prilikom kontrole ulazio je u hodnik kuće okrivljenog u kom hodniku je sa lijeve strane bilo postavljeno brojilo. Dodao je takodje da su žicu sa zapisnikom o kontroli mjernog mjesta predali E. Bijelo Polje, žica je bila uvučena sa donje strane brojila i blokirala je disk brojila. Žica je bila u obliku slova ''L'' dimenzija 5 co 7 dužeg dijela i 2,5 cm kraćeg dijela. Žica je bila nešto malo deblja od debele spajalice, a misli da je bila od aluminijuma. Koliko se sjeća slikali su mjerno mjesto u kući okrivljenog mobilnim telefonom i siguran je da je u momentu kontrole disk brojila bio blokiran, te se nije očitavala potrošnja. Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivino pravnog položaja okrivljenog, a u bitnom potvrdjen navodima iz iskaza svjedoka Š. i Z.a,  zapisnikom o kontroli mjernog mjesta broj 05/09 od 13.09.2008. godine, te fotodokumentacijom predmetnog brojila. </span>
</p>
<p class="p4"></p>
<p class="p4">
<span>	Iz iskaza svjedoka Z. M.a iz istražnog postupka proizilazi da je sa kolegama Š.om i Č.om bio u kontroli mjernih uredjaja - strujomera u Opštini Bijelo Polje i da su u kući K.L.koji je prisustvovao kontroli na njegovom strujomeru sa lijeve strane otkrili da je strujomer probijen i da je kroz taj otvor uvučena žica koja je blokirala disk brojila te se potrošnja električne energije nije mogla registrovati. O ovoj kontroli sačinili su zapisnik, a K.L.a je kazao da mu o tome ništa nije poznato. Na glavnom pretresu dodao je da je kritičnog dana u B. kontrolu vršilo četiri do pet ekipa E. od kojih su u jednoj ekipi bili on, Č. i Š., a on je lično ulazio u kuću okrivljenog s tim što je zaposlen u E. Rožaje na radnim zadacima mjerenja kontrole i to kao monter mjerenja i kontrole. Dodao je takodje da je žica bila na prvi pogled vidljiva, zavučena sa lijeve strane poklopca u visini diska i da je žica dostavljena E. Bijelo Polje, zajedno sa zapisnikom, s tim što se on ne sjeća dimenzija i debljine žice. Prilikom kontrole bila je prisutna supruga okrivljenog i okrivljeni, zapisnik o kontroli niko od ukućana nije potpisao. Oni su imali vidno istaknute radne legitimacije i svim potrošačima su predhodno objasnili da su iz E. i da vrše kontrolu. Okrivljeni im nije dozvolio da brojilo isključe sa elektro mreže.  Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivino pravnog položaja okrivljenog, a u bitnom potvrdjen navodima iz iskaza svjedoka Š. i Č.a, zapisnikom o kontroli mjernog mjesta broj 05/09 od 13.09.2008. godine, te fotodokumentacijom predmetnog brojila. </span>
</p>
<p class="p4"></p>
<p class="p4">
<span>	Iz iskaza svjedoka Š.M.a iz istražnog postupka proizilazi da je sa kolegama Č.om i Z.em bio u kontroli mjernih uredjaja - strujomera u Opštini Bijelo Polje i da su u kući K.L.koji je prisustvovao kontroli na njegovom strujomeru sa lijeve strane otkrili da je strujomer probijen i da je kroz taj otvor uvučena žica koja je blokirala disk brojila te se potrošnja električne energije nije mogla registrovati. O ovoj kontroli sačinili su zapisnik, a K.L.a je kazao da mu o tome ništa nije poznato. Na glavnom pretresu dodao je da su u brojilu okrivljenog zatekli žicu koju su nakon kontrole sa zapisnikom predali E. Bijelo Polje, brojilo je bilo u hodniku. On je lično ulazio do brojila, okrivljeni nije dozvolio isključenje brojila sa elektro mreže, a on je zaposlen u E. Rožaje na poslovima montera za mjerenje i kontrolu mjernih mjesta. Dodao je da je kontrolisano brojilo bilo bakelitno, proizvedeno u Sloveniji, model ''Iskra'', a namijenjeno tržištu u Crnoj Gori i prilikom kontrole sa lijeve strane brojila u visini diska zatekli su rupu, koja je bila na gornjem poklopcu brojila, sa pravilnim i ravnomjernim ivicama iz čega je on zaključio da je napravljena burgijom, a kroz ovu rupu je bila provučena čelična žica, debljine nešto malo deblje od debele spajalice i žica je nakon kontrole dostavljena E. Bijelo Polje. Brojilo i žicu je fotografisao digitalnim aparatom i fotografija je u arhivi kod inžinjera Č.a. Otvor na brojilu je bio pravilnih ivica, smatra da nije bio probijen ekserom ili nekom tupom mehaničkom silom, jer je bakelit jako krt, a ne zna da li je ovaj otvor mogao napraviti laik ili neko stručno lice. Supruga okrivljenog spriječila ih je da isključe brojilo sa elektro mreže. Pošto su izvadili žicu iz brojila na brojilu je ostao otvor - rupa, dimenzija 2 do 3 mm okruglog oblika, pravilnih ivica, odgovarala je rupama nastalim od bušenja. Na brojilu nije primijetio neka druga oštećenja. Iskaz ovog svjedoka sud je u potpunosti prihvatio, kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivino pravnog položaja okrivljenog, a u bitnom potvrdjen navodima iz iskaza svjedoka Z.a  i Č.a, zapisnikom o kontroli mjernog mjesta broj 05/09 od 13.09.2008. godine, te fotodokumentacijom predmetnog brojila.</span>
</p>
<p class="p4"></p>
<p class="p4">
<span>	Iz iskaza svjedoka P.V.a utvrdjuje se da je on bio u kontroli električnog brojila u kući okrivljenog sa kolegom N.V.u periodu jul – avgust 2008. godine sa radnim nalogom isključenja sa elektro mreže potrošača sa spiska za isključenje i da tom prilikom na brojilu nije primijetio oštećenja, a da je primijetio razne kablove koji su vodili od kuće okrivljenog ka brenti i da o ovoj kontroli oni nijesu sačinili zapisnik. Iskaz ovog svjedoka sud nije prihvatio i isti je cijenio kao sračunat na olakšavanje krivično pravnog položaja okrivljenog, jer ovaj svjedok o izvršenoj kontroli nije sačinio zapisnik, koji je  bio dužan sačininiti, jer je u kontrolu pošao sa radnim nalogom za isključenje okrivljenog sa elektro mreže,a njegovi iskaz je u suprotnosti sa iskazima svjedoka radnika E. Rožaje Z.a, Š.a i Č.a, čije iskaze  je sud u potpunosti prihvatio kao i sa zapisnikom o kontroli mjernog mjesta E. Rožaje broj 05/09 od 13.09.2008. godine. </span>
</p>
<p class="p4"></p>
<p class="p4">
<span>	Iz iskaza svjedoka K.M.a utvrdjuje se da on duži teren na kojem se nalazi kuća okrivljenog, da svakog mjeseca obilazi brojilo i uzima stanje sa brojila i da je polovinom septembra mjeseca 2008. godine bio u kontroli i da nije primijetio da je brojilo okrivljenog oštećeno, a njemu kao inkasantu sa stažom od 26. godina poznato je da može biti oštećeno deklo brojila i da može biti slomljeno staklo na deklu brojila, a vršio je i kontrolu poledjine brojila odnosno table kod okrivljenog Kljajevića u septembru mjesecu 2008. godine, kao i to da je on jedini inkasant E. Bijelo Polje na području Bliškova gdje se nalazi kuća okrivljenog. Iskaz ovog svjedoka sud nije prihvatio i isti je cijenio kao pokušaj svjedoka da olakša krivično pravni položaj okrivljenog svog rodjaka K.L.e, jer je isti iskaz u suprotnosti sa iskazima svjedoka radnika E. Rožaje Z.a, Š.a i Č.a čije iskaze je sud u potpunosti prihvatio i zapisnikom o kontroli mjernog mjesta E.D.Rožaje broj 05/09 od 13.09.2008. godine.</span>
</p>
<p class="p4"></p>
<p class="p4">
<span>	Iz sadržine pisanog dokaza – zapisnika o kontroli mjernog mjesta broj 05/09 od 13.05.2008. godine utvrdjuje se da je potrošač onemogućio tačno registrovanje potrošnje električne energije na način što je u svom stambenom objektu mehanički probušio brojilo marke ''Iskra'', tipa T31CDV broj 31020273 i u isto zavukao strani predmet – žicu pomoću koje je blokirao disk brojila i da tom prilikom potrošač nije dozvolio isključenje, a odbio je da potpiše zapisnik i da da lične podatke. Sadržinu ovog pisanog dokaza sud je u potlpunosti prihvatio jer je isti sačinjen od strane ovlašćenih radnika E. koji su kritičnog dogadjaja postupali po nalogu predpostavljenih, a u potpunosti potvrdjen navodima iz iskaza svjedoka Č.a, Š.a i Z.a.</span>
</p>
<p class="p4"></p>
<p class="p4">
<span>	Iz fotodokumentacije koju je sudu priložio prestavnik oštećene E. M.M. utvrdjuje se da je sa lijeve strane poklopca brojila postojala žica u obliku slova ''L''. </span>
</p>
<p class="p4"></p>
<p class="p4">
<span>	Iz dopune nalaza vještaka elektro struke R.G.od 24.10.2009. godine utvrdjuje se da je na priključku električnog brojila priključeno dovodno kablo presjeka 2,5 mm</span><span class="s2">2</span><span> i da je po vještaku u periodu od 13.09.2007. do 13.09.2008. godine  neovlašćeno potrošeno  električne energije u novčanoj protivrijednosti od 2.978,90 €. Dopunu nalaza vještaka u dijelu koji se odnosi na iznos neovlašćeno potrošene električne energije sud je u potpunosti prihvatio kao stručnu i objektivnu, datu po osnovu činjenica konstatovanih na zapisniku o uvidjaju suda od 21.10.2009. godine, po osnovu presjeka kabla, po važećem cjenovniku, i Pravilima o snadbijevanju električnom energijom ''Sl. List'' broj 13/05, koja su se primjenjivala u vrijeme izvršenja krivičnog djela, a po pravilima struke i nauke. Sa navedenih razloga sud nije prihvatio dopunu nalaza ovog vještaka sa glavnog pretresa od 08.11.2010. godine, gdje je vještak izvršio obračun za period od tri mjeseca po tarifnom stavu u ljetnjem periodu.</span>
</p>
<p class="p7">
<span> </span>
</p>
<p class="p7">
<span>Iz zapisnika o uvidjaju suda od 21.10.2009. godine utvrdjuje se da na brojilu nema vidljivih mehaničkih oštećenja, da nijesu oštećeni ni poklopac na brojilu ni deklo brojila, kao i da su na brojilu zatečene dvije državne plombe i jedna distributivna plomba koje takodje nijesu oštećene.  </span>
</p>
<p class="p7"></p>
<p class="p7">
<span>Na uvidjaju suda od 14.06.2010. godine obavljenom u prisustvu vještaka elektro struke R.G.i svjedoka Š.M.a koji je kritičnog dogadjaja bio u kontroli mjernog mjesta u kući okrivljenog konstatovano je da se brojilo nalazi u hodniku kuće okrivljenog, na brojilu su postavljene dvije plombe od kojih lijeva metalna broj 17 i desna plastična broj 17, a na brojilu postoji i elektrodistributivna plomba ''D''. Svjedok Š. je pokazao mjesto na kome je prilikom kontrole od 13.09.2008. godine bio probušen otvor kroz koji je bila provučena žica. Na pokazanom mjestu nalaze se dvije površine udaljene jedna od druge dva milimetra elipsoidnog oblika, prečnika oko 4 odnosno 8 mm, iste boje kao poklopac brojila, površine su iznad nivoa poklopca debljine do pola mm, neravnih spoljnih površina i djeluju kao da su natopljene ili otopljene na površinu podloge. Površine su hrapave u odnosu na ostalu površinu poklopca i natopljene na površinu poklopca. Gornja od dvije površine udaljena je od vrha poklopca oko 4 cm, a razmaz površina je pojedinačno po jedan cm</span><span class="s2">2</span><span>. Gornja razmazana površina udaljena je od prednje lijeve ivice poklopca 6,5 cm. Donja razmazana površina od vrha poklopca udaljena je 5 cm a od prednje lijeve ivice poklopca 6 cm. Razmak izmedju dvije razmazane površine je oko 0,5 mm. Udaljenost od vrha lijeve strane poklopca do dna razmazane površine je 6,50 cm, a udaljenost od vrha poklopca do desne strane brojčanika  je 6,30 cm. Razmazane površine nalaze se sa lijeve bočne strane poklopca brojila, iznad lijeve savezne plombe broj 17. ostale površine na poklopcu brojila su glatke i ravne, bez mehaničkih i drugih oštećenja. Zapisnik sa uvidjaja okrivljeni je potpisao, s tim što je istakao primedbu da ispod razmazanih djelova nema oštećenja, otvora i slično, a brojilo je kupio na Tuškoj pijaci. Svjedok Š. na uvidjaju je istakao da  koliko se on sjeća žica je bila provučena kroz donju površinu razmaza i prilikom kontrole nije bilo razmaza, već je postojala samo jedna rupa - otvor na brojilu.</span>
</p>
<p class="p7"></p>
<p class="p7">
<span>Iz dopune nalaza i mišljenja od 30.06.2010. godine utvrdjuje se da je vještak dopunu nalaza dao po osnovu činjenica konstatovanih na uvidjaju suda od 14.06.2010. godine kada je konstatovano da na lijevoj strani brojila postoje dva tačkasta namaza, nepravilnog oblika, iste boje kao i samo brojilo. Namazi su vidni na svjetlosti i mogu se osjetiti prelaskom ruke preko površine lijeve strane brojila. Debljina namaza je oko 1 mm i vizuelno gledano djeluju kao otopina samog materijala od kojeg je naprvljeno brojilo. Namazi se nalaze u predjelu visine diska brojila. Po vještaku, s obzirom da postoje tačkasti namazi na tijelu brojila, postoji mogućnost da je na tijelu brojila vršeno fizičko ošećenje, jer po tehničkim propisima površina tijela mora biti glatka i ravna, te oštećenja na površini  tijela brojila nijesu fabrička. Tačkasti namazi se nalaze u visini diska brojila, što upućuje da je moguće oštećenje samog tijela brojila izvedeno u cilju blokiranja diska brojila stranim predmetom i sprečavanja očitavanja utrošene električne energije. Po vještaku konstatovani tačkasti namazi na lijevoj strani brojila nijesu fabrički, odnosno isti su naknadno uradjeni, a postoji mogućnost da je došlo do povrede samog tijela brojila ispod tačkastih namaza i da je moguća povreda izvedena u cilju blokiranja rada diska brojila - postavljanjem žice, a time i vršenja neovlašćene potrošnje električne energije. Na glavnom pretresu od 08.11.2010. godine pojasnila je da bi njena dopuna nalaza i mišljenja od 30.06.2010. godine bila pouzdanija da je vještaku prezentirano otvoreno brojilo sa skinutim deklom, jer bi se kontrolom dekla sa unutrašnje strane primijetili eventualni otvori na deklu brojila.   </span>
</p>
<p class="p7"></p>
<p class="p7">
<span>Kod činjenice da su na uvidjaju od 14.06.2010. godine na brojilu konstatovani tačkasti razmazi koji po vještaku elektro struke nijesu fabrički, već su isti naknadno uradjeni i činjenice da je svjedok Š. na uvidjaju ove tačkaste razmaze označio kao mjesto gdje je prilikom kontrole od 13.09.2008. godine zatekao probušenu rupu i provučenu žicu, sud je u potpunosti prihvatio iskaze svjedoka Š.a, Z.a i Č.a, te zapisnik o kontroli mjernog mjesta E. Rožaje, broj 05/09 od 13.09.2008. godine, i fotodokumentaciju predmetnog brojila, a po ocjeni suda okrivljeni je od vremena kontrole 13.09.2008. godine do uvidjaja od 14.06.2010. godine otklonio oštećenje - rupu na brojilu koji su registrovali radnici E., prilikom kontrole, na način što je na mjestu otvora - rupe na brojilu nanio tačkaste namaze registrovane na uvidjaju suda od 14.06.2010. godine. </span>
</p>
<p class="p7"></p>
<p class="p7">
<span>Iz izvedenih dokaza u toku postupka - iskaza svjedoka Š.a, Č.a i Z.a, te zapisnika o kontroli mjernog mjesta E. Rožaje broj 05/09 od 13.09.2008. godine i fotodokumentacije predmetnog brojila, sud je utvrdio činjenično stanje da je okrivljeni u vremenu od 13.09.2007. gdoine do 13.09.2008. godine u mjestu B., opština Bijelo Polje, u svojoj porodičnoj kući, neovlašćeno vršio potrošnju električne energije, na način što je sa lijeve strane probušio električno brojilo marke ''Iskra'', seriskog broja 31020273 i kroz tako napravljen otvor stavio žicu, koja je zaustavila disk brojila, tako da se potrošnja električne energije nije registrovala na brojilu, sve u namjeri da sebi, a na štetu oštećene ''E.'' Bijelo Polje, pribavi protivpravnu imovinsku korist.</span>
</p>
<p class="p4"></p>
<p class="p4">
<span>	Prihvatajući dopunu nalaza i mišljenja vještaka elektro struke R.G.e, od 24.10.2009. godine u pogledu iznosa neovlašćeno potrošne električne energije sud je utvrdio drugačije činjenično stanje od onog sadržanog u dispozitivu optužnice, odnosno da je okrivljeni sebi pribavio protivpravnu imovinsku korist u iznosu od 2.978,90 €, te je isto je sadržano u izreci presude. Iz ovako utvrdjenog činjeničnog stanja proizilazi da je okrivljeni izvršio krivično djelo  kradje iz čl. 239 st. 1 Krivičnog zakonika, i isto je sadržano u izreci presude, a ne krivično djelo teška kradja iz čl. 240 st. 2 u vezi st. 1 Krivičnog zakonika kako je to prestavljeno javnom optužbom.</span>
</p>
<p class="p4"></p>
<p class="p4">
<span>	Prema odredbi čl. 239 st. 1 Krivičnog zakonika, krivično djelo kradja se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na Opšte uslove o isporuci električne enerbije, okrivljenom je stavljeno na teret da je u periodu od 13.09.2007. godine do 13.09.2008. godine, vršio neovlašćenu potrošnju električne energije i na taj način izvršio kradju iste u iznosu od 2.978,90 € koliko je utvrdjeno po dopuni nalaza vještaka elektro struke R.G.od 24.10.2009. godine. Za učinioca ovog krivičnog djela kradje predvidjena je novčana kazna ili kazna zatvora do tri godine. </span>
</p>
<p class="p4">
<span>	</span>
</p>
<p class="p4">
<span>	Prihvatajući u potpunosti nalaz vještaka elektro struke R.G.od 30.06.2010. godine, sud nije izvršio vještačenje predmetnog brojila preko vještaka mašinske struke odnosno vještaka trasologa, kako je to bilo naloženo ukidnim rješenjem i kako je to okrivljeni predložio na glavnom pretresu, jer je po ocjeni suda činjenično stanje u odnosu na oštećenje na brojilu u dovoljnoj mjeri utvrdjeno novim uvidjajem suda kojem uvidjaju su prisustvovali svjedok Š.M. i vještak elektro struke R.G.a, koja je po osnovu činjenica konstatovanih prilikom uvidjaja od 14.06.2010. godine na brojilu okrivljenog dala svoj nalaz od 30.06.2010. godine. </span>
</p>
<p class="p4"></p>
<p class="p4">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog kao olakšavajuće okolnosti našao da se radi o porodičnom čovjeku, ocu troje maloljetne djece, u obavezi izdržavanja istih, a njegovu prethodnu osuđivanost sud je cijenio u skopu otežavajuću okolnost, pa cijeneći otežavajuće i olakšavajuće okolnosti sud je okrivljenog osudio na kaznu zatvora od šesdeset dana, smatrajući da će se istom dovoljno uticati na okrivljenog da  ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p4"></p>
<p class="p4">
<span>	U smislu čl. 199 st. 2 Zakonika o krivičnom postupku, odlučeno je u pogledu paušala u iznosu od 60,00 €, pri čemu je sud cijenio složenost i trajanje krivičnog postupka, kao i imovinske prilike okrivljenog.</span>
</p>
<p class="p4"></p>
<p class="p4">
<span>	Sud je shodno čl. 202 Zakonika o krivičnom postupku obavezao okrivljenog da plati troškove krivičnog postupka u ukupnom iznosu od 431,00 €, a isti troškovi se odnose na vještačenje od strane vještaka elektro struke R.G.u ukupnom iznosu od 275,00 €, troškove dva uvidjaja u iznosu od po 63,00 €, odnosno ukupno 126,00 €, kao i troškove prevoza za tri svjedoka u iznosu od po 10,00 €, odnosno ukupno 30,00 €.  </span>
</p>
<p class="p4"></p>
<p class="p4">
<span>	Shodno čl. 212 Zakonika o krivičnom postupku, sud je obavezao okrivljenog da oštećenoj E. Bijelo Polje na ime neovlašćeno potrošene električne energije plati iznos od 2.978,90 €, dok je oštećenu E. Bijelo Polje za preostali dio istaknutog imovinsko pravnog zahtjeva  uputio na parnični postupak. </span>
</p>
<p class="p4"></p>
<p class="p4">
<span>	Sa iznijetih razloga shodno čl. 364 Zakonika o krivičnom postupku odlučeno je kao u izreci presude.</span>
</p>
<p class="p4"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p6">
<span>Dana, 08.11.2010. godine</span>
</p>
<p class="p4"></p>
<p class="p9">
<span>Zapisničar	  						      Predsjednik vijeća - sudija</span>
</p>
<p class="p4">
<span>Sonja Marković							     Dragan Mrdak	</span>
</p>
<p class="p4"></p>
<p class="p4"></p>
<p class="p2"></p>
<p class="p10"></p>


</body>
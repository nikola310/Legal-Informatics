<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<li style="text-align:center;">
<span class="span1"></span>
</li>
<li style="text-align:right">
<span class="span1">K.br.143/16</span>
</li>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<p>&nbsp;</p>
<li>
<span class="span1">VIŠI SUD U PODGORICI, kao prvostepeni krivični, po sudiji Vesni Moštrokol, kao pojedincu, uz učešće Sanje Radosavović, kao zapisničara, u krivičnom predmetu protiv optuženog KUMRIJA TOMORRA iz Albanije, kojeg brani Dragoljub Djukanović, advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga </span><span class="span1">iz čl. 300 st.1</span><span class="span1"> Krivičnog zakonika Crne Gore, po optužnici Višeg državnog tužilaštva Kt.br.163/16 od23.12.2016. godine, koju je zastupala Državni tužilac VDT u Podgorici Tatjana Begović, nakon održanog usmenog, glavnog i javnog pretresa, započetog i završenog dana 23.03.2017. godine u prisustvu zastupnika optužbe, optuženog i njegovog branioca, donio je 27.03.2017. godine i istog dana objavio </span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Optuženi:</span>
</li>
<p>&nbsp;</p>
<li>
<span class="span1">KUMRIJA TOMORR, lični broj G80629038J, od oca Shyquri i majke Resmije rodj.Selami, rodjen 29.06.1968. godine, u mjestu Berat-selo Belesove, Republika Albanija, državljanin Republike Albanije, sa prebivalštem u mjestu rodjena Belesove bb, otac četvoro djece, od kojih je dvoje maloljetno, po zanimanju nastavnik, nezaposlen, završio fakultet za biohemiju, lošeg imovnog stanja, neosudjivan, u pritvoru od 17.11.2016. godine,12,30 časova,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">KRIV JE</span>
</li>
<p>&nbsp;</p>
<li>
<span class="span1">Zato što je:</span>
</li>
<p>&nbsp;</p>
<li>
<span class="span1">Dana 17.11.2016. godine, neovlašćeno radi prodaje držao opojnu drogu marihuanu- supstancu proglašenu za opojne droge Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (SL.list CG 56/12 od 09.11.2012.g.), iako je bio svjestan da postupa neovlašćeno i protivpravno, pa je to i htio, na način što je navedenog dana opojnu drogu marihuanu ukupne neto mase 17,5 kilograma, koja je bila upakovana u 35 pakovanja oblijepljenih pvc folijom, držao sakrivenu u svom vozilu marke “Mercedes 210-E300TD”, metalik plave boje, albanskih </span><span class="span1">reg.oznaka AA 637 DU, sa kojim je upravljao i to u prtljažniku vozila, izmedju rezervoara i zadnjeg sjedišta, u specijalno napravljenom bunkeru, koju opojnu drogu su navedenog dana u 08, 25 časova na graničnom prelazu Debeli Brijeg ovlašćeni službenici Odjeljenja granične bezbjednosti i službenici Uprave carina, prilikom kontrole vozila pronašli i oduzeli, a ista je bila namijenjena daljoj prodaji neovlašćenoj prodaji,</span>
</li>
<li>
<span class="span1"> </span>
</li>
<li>
<span class="span1">-čime je izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore.</span>
</li>
<p>&nbsp;</p>
<li>
<span class="span1">Pa ga sud primjenom citiranih zakonskih odredbi, te odredbi člana  4, 5,13, 15, 32, 36, 42, 45, 46 i 51 Krivičnog zakonika Crne Gore, te odredbi člana 226, 229 i 374 Zakonika o krivičnom postupku,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">OSUDJUJE</span>
</li>
<p>&nbsp;</p>
<p>&nbsp;</p>
<li>
<span class="span1">Na kaznu zatvora u trajanju od  1 (jedne) godine i 8 (osam) mjeseci, u koju kaznu će mu se uračunati vrijeme provedeno u pritvoru od 17.11.2016. godine od 12,30 časova, pa nadalje.</span>
</li>
<p>&nbsp;</p>
<li>
<span class="span1">Na osnovu člana 300 stav 7 u vezi člana 75 Krivičnog zakonika Crne Gore, optuženom se i z r i č e:</span>
</li>
<p>&nbsp;</p>
<li style="text-align:center;">
<span class="span1">MJERA BEZBJEDNOSTI</span>
</li>
<li style="text-align:center;">
<span class="span1">ODUZIMANJE PREDMETA</span>
</li>
<p>&nbsp;</p>
<p>&nbsp;</p>
<li>
<span class="span1">Oduzima se 17,5 kg. opojne droge marihuane, koja se ima  uništiti nakon pravosnažnosti presude, i pmv marke “Mercedes” 210-E300TD, albanskih reg oznaka AA 637 DU, ključ od vozila i saobraćajna dozvola broj GJF0268612, pomenutog vozila.</span>
</li>
<p>&nbsp;</p>
<li>
<span class="span1">Obavezuje se optuženi da na ime troškova krivičnog postupka Budžetu CG uplati novčani iznos od 1400,00 € (hiljadučetiristoeura) a na ime paušala novčani iznos od 100,00 € (stoeura),  sve u roku od 15 dana od pravosnažnosti presude, pod prijetnjom prinudnog izvršenja.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<p>&nbsp;</p>
<li>
<span class="span1">Optužnicom VDT-a Podgorica Kt.br.163/16 od 23.12.2016.godine, optuženom Kumrija Tomorru stavljeno je na teret da je izvršio krivično djelo </span><span class="span1">neovlašćena proizvodnja, držanje i stavljanje u promet opojnih droga </span><span class="span1">iz čl.300 st.1 </span><span class="span1">Krivičnog zakonika Crne Gore (KZCG), pri kojoj optužnici je zastupnik iste ostao do kraja glavnog pretresa, predlažući da sud optuženog oglasi krivim i osudi po zakonu i da mu izrekne mjeru bezbjednosti </span><span class="span1">oduzimanje predmeta, predmetne opojne droge i vozila marke Mercedes reg.oznaka AA 637 DU.</span>
</li>
<p>&nbsp;</p>
<li>
<span class="span1">Optuženi KUMRIJA TOMORR je izjavio da se puno kaje i da želi da kaže istinu, jer je otac četvoro djece, a bez posla je ostao 2014.godine, da je pokušavao da nadje posao, ali u tome nije uspio, pa je odlučio da emigrira u Njemačku, a sa njim je krenula i jedna njegova prijateljica kako bi mu pomogla da nadje posao i da su krenuli sa njegovim vozilom marke Mercedes reg.oznaka AA 637 DU. Prolazeći kroz Crnu Goru, u jednom mjestu, ne zna kojem, zaustavila su ga dva momka i tražila da im da auto na sat-dva, a nakon toga mu rekli da u vozilu ima drogu, da to ne smije nikom da kaže jer će ga ubiti, da se puno kaje i da nije trebao da prihvati ovu njihovu ponudu. Kada se zaustavio u njemu nepoznatom mjestu u Crnoj Gori, to je bilo na jednoj benzinskoj pumpi kako bi natočio gorivo, a sa njim je u vozilu bila njegova prijateljica Dijana Gaši sa troje djece, da su ona dva momka prethodno sjedjela u kafani koja je u sklopu benzinske pumpe, a kada su vidjeli da su na njegovom vozilu albanske tablice, ustali su i prišli mu, obraćajući mu se na lošem engleskom jeziku i pitajući ga gdje ide, pa kada im je odgovorio da putuje za Njemačku postali su drski, govoreći mu “daj vozilo”. On se prepao, mada se ne može svega sjetiti, i pomislio je da nema izbora i da mora da im da vozilo, a Dijana sa djecom je tada već bila izašla iz vozila. Oba momka su ušla u njegovo vozilo, u kojem su ostali ključevi, i udalji se sa vozilom, s tim što su mu rekli da ih čeka a da se oni neće dugo zadržati.Sa Dijanom i djecom je sjedio u kafani na pumpi kada su se posle sat i po-dva ona dva momka vratila sa njegovim vozilom i sa osmjehom mu rekli " ne boje se imaš drogu u vozilu”, a zatim ga upozorili da slučajno ne pozove policiju, da ne smije nikome ništa da kaže jer će ga ubiti, da će ga naći bilo gdje da ode i da će ga tada ubiti, da se on uplašio nakon ovih prijetnji, a zatim su mu dali ključeve od vozila, nakon čega su on, Dijana i djeca ušli u vozilo i krenuli, a kada su stigli na granicu, tamo su carinici našli drogu. Kada su mu ovi momci rekli da je u autu droga, on ih je pitao šta će da radi sa njom, a oni su mu objasnili da ništa ne brine, da će ga neko sačekati u Njemačkoj, ali se ne sjeća o kojem se mjestu radilo, da mu ovi momci nisu rekli kada treba da bude u tom mjestu sa kolima kada je neko trebao da ga sačeka, ali su mu saopštili da će za ovo što treba da uradi dobiti nagradu, ne govoreći mu o kolikom se iznosu radilo, osim da će ga ta nagrada čekati na mjestu gdje je neko trebao da preuzme drogu. Nisu mu rekli o kojoj se vrsti droge radi, i nije primijetio da je na autu nešto radjeno i prepravljano.  Sa prijateljicom je krenuo u Franfurt gdje je trebao da pronadje posao, a njegova prijateljica je sa sobom nosila torbe i kofere, dok je on imao neku manju torbu, a sve je to bilo smješteno u prtljažnik vozila, i tu se nalazilo  i kada su ona dva momka odvezli vozilo, a kada su ga vratili on je otvoro prtljažnik i vidio sda su torbe tamo gdje su ih i ostavili.Kada su stigli na pumpu u nepoznatom mjestu, bili su rani jutarnji časovi, još nije bilo svanulo i bio je mrak. Na pumpi nije bilo drugih mušterija, dok je u kafani sjedjelo par osoba i da je uspio je da naspe gorivo u auto, prije nego što su ova dva momka povela njegova kola. Na kraju je dodao da se kaje i da ovako nešto neće nikada uraditi u životu.</span>
</li>
<p>&nbsp;</p>
<p>&nbsp;</p>
<li>
<span class="span1">Branilac optuženog je u završnoj riječi izjavio da je priznanjem njegovog branjenika dokazano postojanje kriv.djela koje mu se stavlja na teret, moleći sud da mu izrekne što </span><span class="span1">blažu kaznu jer na strani optuženog postoje brojne olakašavajuće okolosti, te da mu se ne izriče mjera bezbjednosti oduzimanja putničkog motornog vozila marke Mercedes, jer se nisu stekli uslovi za njegovo izuzimanje.</span>
</li>
<p>&nbsp;</p>
<li>
<span class="span1">Optuženi je prihvatio završnu riječ svog branioca, navodeći da sve što je uradio, uradio je za svoju porodicu, jer njegova supruga ima zdravstvenih problema.</span>
</li>
<li>
<span class="span1">U dokaznom postupku sud je proveo sljedeće dokaze</span><span class="span2">: </span><span class="span1">pročitao Zapisnik o pretresanju prevoznog sredstva, putnika, prtljaga i drugih pokretnih stvari sačinjen od strane UP Sektora granične policije Regionalni centar granične policije „jug“ Bar OGB Herceg Novi, GP Debeli brijeg 51/2  broj 280/16-39/2196 od 17.11.2016. godine, na ime Kurmija Tomorr; pročitao Potvrdu o privremeno oduzetim predmetima sačinjena od strane UP Sektora granične policije Regionalni centar granične policije „Jug“ Bar OGB Herceg Novi, GP Debeli brijeg 2182 broj 280/16-41/60 od 17.11.2016. godine, na ime Kurmija Tomorr; pročitao dvije Potvrde potvrda o privremeno oduzetim predmetima UP SKP Odsjek za borgu protiv droge grupa VI 47/4 broj 240/16 – 8/461  i 47/14 broj 240/16-8/458 od 17.11.2016. godine na ime Kumrija Tomorra; pročitao Službenu zabilješku sačinjena od strane UP Sektora granične policije Regionalni centar granične policije „jug“ Bar OGB Herceg Novi, GP Debeli brijeg 51/2 broj 280/16-39/2195 od 17.11.2016. godine; pročitao  Službenu zabilješku Ministarstva finansija – Uprave carina – PJ Carinarnca Kotor – CI Debeli Brijeg 11/07 broj D – 2075/1 od 17.11.2016. godine; izvršio uvid u Fotodokumetnaciju UP CB Herceg Novi broj 524/16 od 12.11.2016. godine, na saglasan predlog stranaka pročitao Izvještaj Forenzičkog centra Danilovgrad o hemijskom vještačenju broj 4584/16 od 14.12.2016. godine i izvršio uvid fotodokumentaciju kao sastavni dio izvještaja o vještačenju.</span>
</li>
<p>&nbsp;</p>
<p>&nbsp;</p>
<li>
<span class="span1">Iz ZAPISNIKA o pretresanju prevoznog sredstva, putnika, prtljaga i drugih pokretnih stvari sačinjen od strane UP Sektora granične policije Regionalni centar granične policije „jug“ Bar OGB Herceg Novi, GP Debeli brijeg 51/2  broj 280/16-39/2196 od 17.11.2016. godine, na ime Kurmija Tomorr, utvrdjeno je da je pomenutog datuma, od strane službenika granične policije, izvršen pretres pmv marke Mercedes tip 210, albanskih reg.oznaka AA 637 DU, vlasništvo Kumrija Tomorra, u kojem su vozilu kao sapunici bili Dijana Gaši i troje maloljetne djece, a da su pretresom navedenog vozila, u gepeku izmedju zadnjeg sjedišta i rezervoara tzv. bunkeru“, pronadjena 35 pakovanja kockastog oblika, upakovana u pvc foliju, u kojima se nalazila biljna materija tamno zelene boje.</span>
</li>
<li>
<span class="span1"> </span>
</li>
<li>
<span class="span1">U FOTODOKUMENTACIJI UP CB Herceg Novi broj 524/16 od 12.11.2016. godine, prikazan je izgled prednje i zadnje strane vozila marke Mercedes reg.oznaka AA 637 DU, izgled prtljažnika vozila, kao i izgled tzv.„bunkera“ gdje je pronadjeno 35 pakovanja kockastog oblika, izgled svih 35 pvc pakovanja i bliži izgled unutrašnjosti jednog od pvc pakovanja.</span>
</li>
<p>&nbsp;</p>
<li>
<span class="span1">Iz POTVRDE o privremeno oduzetim predmetima UP Sektora granične policije Regionalni centar granične policije „Jug“ Bar OGB Herceg Novi, GP Debeli brijeg 2182 broj 280/16-41/60 od 17.11.2016. godine, na ime Kurmija Tomorr, utvrdjeno je da je </span><span class="span1">pomenutog datuma, od optuženog, oduzeto 35 pakovanja kockastog oblika, oblijepljenih pvc folijom, u kojima se nalazila biljna materija tamno zelene boje.</span>
</li>
<p>&nbsp;</p>
<li>
<span class="span1">Iz dvije POTVRDE o privremeno oduzetim predmetima UP SKP Odsjek za borgu protiv droge grupa VI 47/4 broj 240/16 – 8/461  i 47/14 broj 240/16-8/458 od 17.11.2016. godine na ime Kumrija Tomorra utvrdjeno je da je od optuženog, pomenutog datuma, oduzeto putničko motorno vozilo marke Mercedes 210 –E300TD, metalik plave boje, albanskih reg. oznaka AA 637 DU, ključ crne boje sa daljinskim upravljačem, saobraćajna dozvola broj GJF0268612 za vozilo Mercedes 210 –E300TD, metalik plave boje, albanskih reg. oznaka AA 637 DU,  putna isprava broj BI4079076 na ime Kumrija Tomorr, izdat u Albaniji i mobilnin telefon marke „Huawei“ crne boje, IMEI 861587030102754 sa tel. karticom nepoznatog operatera.</span>
</li>
<p>&nbsp;</p>
<p>&nbsp;</p>
<li>
<span class="span1">U SLUŽBENOJ ZABILJEŠCI UP Sektora granične policije Regionalni centar granične policije „jug“ Bar OGB Herceg Novi, GP Debeli brijeg 51/2 broj 280/16-39/2195 od 17.11.2016. godine konstatovano je da je, navedenog dana, u 08,25 časova, na izlazu iz Crne Gore, graničnim provjerama pristupilo pmv marke Mercedes 210 –E300TD, metalik plave boje, albanskih reg. oznaka AA 637 DU, sa kojim je upravljao Kumrija Tomorr, dok su kao saputnici bili Gaši Dijana i tri maloljetna lica, a nakon detaljne granične provjere, u gepeku vozila, iza rezervoara tzv.„bunkeru“, pronadjeno je 35 pakovanja kockastog oblika, upakovanih u pvc foliju, u kojima se nalazila biljna materija tamno zelene boje.</span>
</li>
<p>&nbsp;</p>
<li>
<span class="span1">U SLUŽBENOJ ZABILJEŠCI Ministarstva finansija – Uprave carina – PJ Carinarnca Kotor – CI Debeli Brijeg 11/07 broj D – 2075/1 od 17.11.2016. godine,  konstatovano je da je, navedenog dana u 08,35 časova, na izlaznom putničkom terminalu graničnog prelaza Debeli brijeg, naišlo pmv Mercedes 210 –E300TD, metalik plave boje, albanskih reg. oznaka AA 637 DU, sa vozačem Kumrija Tomorrom, a da je redovnim carinskim postupkom kontrole vozila i putnika, vozilo izdvojeno za detaljan pregled, i tom prilikom na prostoru izmedju rezerovoara, koji je bio  prepravljen, otkriveno 35 presovanih pakovanja približno iste količine i oblika, umotanih u nailonsku foliju, sa sadržajem suve biljne materije tamno zelene boje, a optuženi je bio evidentiran na ulazu u Crnu Goru na graničnom prelazu Kula 16.11.2016. godine u 21,00 čas.</span>
</li>
<p>&nbsp;</p>
<li>
<span class="span1">Iz IZVJEŠTAJA Forenzičkog centra Danilovgrad o hemijskom vještačenju broj  4584/16 od 14.12.2016.godine i FOTODOKUMENTACIJE kao sastavnog dijela izvještaja, utvrdjeno je da je na vještačenje dostavljeno 35 pakovanja u obliku kvadra, koji su bili obmonati plastičnom folijom i selotejp trakom, u kojima se nalazila sasušena biljna materija zelene boje, karakterističnog opojnog mirisa, ukupne neto mase 17,5kg, a da je na osnovu karakteristične morfološke gradje dostavljenog biljnog materijala, utvrdjeno da isti potiče od biljke čiji je botanički nazic Cannabis sativa-konoplja (marihuana), koja u sebi sadrži tetrahidrokanabinol (THC) u koncetraciji iznad 0,2%.</span>
</li>
<p>&nbsp;</p>
<li>
<span class="span1">Sud je u cjelosti prihvatio izvještaj o hemijskom vještačenju kao stručan, objektivan i jasan, zasnovan na neposrednoj analizi dostavljenog dokaznog materijala-predmetne opojne droge, na koji nalaz stranke nisu imale primjedbi.</span>
</li>
<p>&nbsp;</p>
<p>&nbsp;</p>
<li>
<span class="span1">Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi izvršio krivično djelo koje mu se stavlja na teret na način, u vrijeme i na mjestu kako je to precizirano izrekom presude.</span>
</li>
<p>&nbsp;</p>
<li>
<span class="span1">U postupku je nesumnjivo utvrdjeno da je dana 17.11.2016. godine, na graničnom</span><span class="span1"> prelazu Debeli B</span><span class="span1">rijeg, prilikom redovne carinske kontrole vozila i putnika, nakon detaljnog pregleda, izdvojeno vozilo marke Mercedes 210–E300TD, metalik plave boje, albanskih reg.oznaka AA 637 DU, kojim je upravljao optuženi Kumrija Tomorr, da bi nakon pretresa pomenutog vozila, u gepeku izmedju zadnjeg sjedišta i rezervoara tzv. „bunkeru“, od strane službenika granične policije, pronadjeno 35 pakovanja kocakastog oblika, upakovanih u pvc foliju, kojima se nalazila biljna materija tamno zelene boje, kako to proizilazi iz zapisnika o pretresanju navedenog PMV, u kojem je konstatovano da je pomenutog datuma, pretresom vozila kojim je upravljao optuženi, u gepeku izmedju zadnjeg sjedišta i rezervoara tzv.bunkeru, pronadjeno 35 pakovanja kockastnog oblika upakovana u pvc foliju, u kojima se nalazila biljna materija tamno zelene boje, a koje činjenice su na identičan način konstatovane i u dvije službene zabilješke sačinjene od strane UP Sektora granične policije GP Debeli Brijeg od 17.11.2016. godine, dok je iz potvrde o privremeno oduzetim predmetima, izdate na ime optuženog, utvrdjeno da je dana 17.11.2016. godine</span><span class="span1">,</span><span class="span1"> od optuženog oduzeto pomenutih 35 pakovanja, čiji izgled je vjerno prikazan u fotodokumentaciji UP CB Herceg Novi, gdje se na fotografijama vidi izgled vozila kojim je upravljao optuženi, </span><span class="span1">kao i mjesto</span><span class="span1"> gdje je predmetna opojna droga pronadjena.</span>
</li>
<p>&nbsp;</p>
<li>
<span class="span1">Da se u pomenutih 35 pakovanja kockastog oblika, koji su bili obmotani plastičnom folijom i selotejp trakom, nalazila opojna droga marihuana ukupne neto mase 17,5kg, sa THC iznad 0,2% utvrdjeno je iz izvještaja o hemijskom vještačenju broj 4854/16 od 04.12.2016. godine, a ista je bila namijenjena daljoj prodaji, što nesumnjivo proizilazi iz količine ove opojne droge (17,5 kg), načina i broja pakovanja (35 presovanih pakovanja približno iste količine i oblika) i činjenice da je ista bila sakrivena u prtljažniku vozila optuženog, u specijalno izrađenom „bunkeru“.</span>
</li>
<p>&nbsp;</p>
<li>
<span class="span1">Optuženi ne negira da je na graničnom prelazu Debeli brijeg, u njegovom vozilu, Mercedes 210 –E300TD, metalik plave boje, albanskih reg. oznaka AA 637 DU, pronadjena predmetna opojna droga, i da je znao da se droga nalazi u njegovom vozilu, ali objašnjava da su ga u njemu nepoznatom mjestu, na jednoj benzinskoj pumpi u Crnoj Gori, zaustavila dva momka, koja su mu prišla i na lošem engleskom jeziku ga pitala gdje ide, pa kada im je rekao da putuje za Njemačku, oni su drsko od njega zatražili da im da vozilo, pa je od straha pomislio da nema izbora i da mora da im da vozilo, nakon čega su ovi momci ušli u vozilo i sa istim se udaljili, a zatim se </span><span class="span1">nakon sat i po-</span><span class="span1">dva vratili se sa vozilom i rekli mu da se ne boji</span><span class="span1">,</span><span class="span1"> i da ima drogu u vozilu, a zatim ga upozorili da slučajno ne pozova policiju, i da ne smije nikom ništa da kaže jer će ga ubiti </span><span class="span1">bilo gdje da ode, a kada ih je pitao šta će da radi sa tom drogom, kazali su mu da ne brine i da će ga neko sačekati u Njemačkoj, u mjestu čijeg imena se ne sjeća, te da mu nisu rekli kada treba da bude u tom mjestu sa kolima i ko to treba da ga čeka, ali da će od tog lica dobiti nagradu.</span>
</li>
<p>&nbsp;</p>
<li>
<span class="span1">Sud nije prihvatio odbranu optuženog, sa razloga što se u konkretnom slučaju ne radi o maloj količni marihuane, već o 17,5 kg, pa je za sud neshvatljivo da bi neko ovoliku količinu marihuane smjestio u vozilo nepoznatog lica, na način kako to opisuje optuženi, a da pri tome nema nikakvu garanciju da će to lice, u konkretom slučaju optuženi, tu drogu i prevesti do mjesta gdje je trebala da bude predata, na način kako to iznosi optuženi. Po mišljenju suda, da je odbrana optuženog istinita, logično bi bilo da ova lica, prije predaje predmetne opojne droge, kao prvo dođu do osnovnih podataka o optuženom, njegovog imena i prezimena, njegove adrese i sl. i najvažnije</span><span class="span1"> da mu uzmu</span><span class="span1"> broj telefona kako bi ga mogli kontaktirati, te da mu daju precizne instrukcije na koje mjesto, odnosno u koji grad u Njemačkoj optuženi treba opojnu drogu da poveze, a posebno kada i u koje vrijeme treba da bude na tom mjestu, kako bi ta opojna droga bila preuzeta od drugog lica, od kojeg je navodno trebao da dobije neku nagradu, pa je odbrana optuženog da se ne sjeća u koje mjesto je trebao da odveze opojnu drogu i da mu ovi momci, koji su mu je navodno stavili u kola, nisu rekli kada treba da dodje u to mjesto i u koje vrijeme i gdje  tačno treba da bude da bi se našao sa tim nekim licem, za sud neprihvatljiva, nelogična i neuvjerljiva, u suprotnosti sa provedenim dokazima, i zasigurno sračunata kako bi optuženi pokušao da izbjegne krivičnu odgovornost.</span>
</li>
<p>&nbsp;</p>
<li>
<span class="span1">U prilog naprijed citiranom zaključku suda ide i činjenica da su shodno kazivanju optuženog, u gepeku njegovog vozila bile torbe i koferi, kako njegovih saputnika tako i njegovi, a da je nakon što su ona dva NN lica navodno vratila njegovo vozilo, otvorio gepek i vidio da su sve torbe tu, kod činjenice koja nesumnjivo proizilazi iz provedenih dokaza, da je vozilo optuženog prepravljano, upravo na mjestu izmedju zadnjeg sjedišta i rezervoara gdje je napravljen tzv. bunker, što je optuženi svakako morao primijetiti, da su navodi njegovi odbrane istiniti.</span>
</li>
<p>&nbsp;</p>
<li>
<span class="span1">Dakle, za sud nema sumnje da je optuženi dana 17.11.2016. godine, 17,5 kg opojne droge marihuane koja je bila upakovana u 35 pakovanja oblijepljenih pvc folijom, držao sakrivenu u prtljažniku svog vozila marke </span><span class="span1">Mercedes 210 –E300TD, metalik plave boje, albanskih reg.oznaka AA 637 DU, u tzv.“bunkeru“ koji je bio napravljen izmedju rezervoara i zadnjeg sjedišta, a koja opojna droga je istog dana, na graničnom prelazu Debeli brijeg, pronadjena i oduzeta od strane ovlašćenih službenika Odjeljenja granične bezbjednosti i Uprave carina, a bila je namijenjena daljoj prodaji, kako to nesumnjivo proizlazi iz njene količine, načina i broja pakovanja.</span>
</li>
<p>&nbsp;</p>
<li>
<span class="span1">Postupajući na naprijed opisani način optuženi je bio svjestan da u specijalno izgardjenom bunkeru svog vozila drži marihuanu, supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koja se  može koistiti za proizvodnju droga (Sl.list broj 56/12 od 09.11.2012.g.), koju opojnu drogu je držao radi dalje prodaje, što proizilazi iz njene količine, načina i broja pakovanja, pri čemu je znao i bio svjestan da nema ovlašćenja za radnje koje je </span><span class="span1">preduzimao, imajući u vidu da je ista bila sakrivena u tzv. „bunkeru“, postupajući na ta način suprotno zakonu o sprečavanju zloupotrebe droga, kojim je regulisano kada su proizvodnja, prerada i promet ove suptance dozvoljene i ko ih može vršiti, ali je to i htio, postupajući u konkretom slučaju sa direktnim umišljajem, čime su se u njegovim radnjama stekli svi bitni elementi bića krivičnog djela neovlašćena proizvodnja, držanje i stavljanje opojnih droga iz člana 300 st.1. KZCG, za koje djelo ga je sud oglasio krivim.</span>
</li>
<p>&nbsp;</p>
<li>
<span class="span1">Odlučujući o visini kazne koju će izreći optuženog, sud je cijenio sve okolnosti koje utiču da kazna bude manja ili veća, pa kako otežavajućih nije bilo, kao olakšavajuće okolnosti je cijenio raniji život optuženog, koji se ogleda u tome da je isti neosudjivan, njegove lične prilike, koje se ogledaju u tome da se radi o porodičnom čovjeku koji je oženjen i otac četvoro djece, od kojih je dvoje maloljeto, i koje je po zakonu dužan da izdržava, da je nezaposlen i lošeg imovnog stanja, što je bio razlog da izvrši predmetno kriv.djelo, vrstu opojne droge i količinu kriminalne djelatnosti, a koje okolnosti sud smatra naročito olakašvajućim, pa mu je izrekao kaznu zatvora u trajanju od 1 godine i 8 mjeseci, ispod granice propisane zakonom, jer smatra da izrečena kazna u svemu srazmjerna težini krivičnog djela i stepenu krivice optuženog, i da predstavlja onu mjeru koja je neophodno potrebna za postizanje svrhe kažnjavanja iz čl. 32 KZCG, a u okvir opšte svrhe izricanja krivičnih sankcija iz člana 4 stav 2 KZCG, odnosno da će ista uticati na optuženog, ali i na druge, da ubuduće ne čine krivična djela.</span>
</li>
<p>&nbsp;</p>
<li>
<span class="span1">Shodno odredbi čl.51 KZCG optuženom se u izrečenu kaznu zatvora uračunava i vrijeme provedeno u pritvoru od 17.11.2016. godine od 12,30 časova, pa nadalje.</span>
</li>
<p>&nbsp;</p>
<li>
<span class="span1">Shodno čl.</span><span class="span1">300 st.7</span><span class="span1"> i čl.</span><span class="span1">75 KZCG, optuženom je izrečena mjera bezbjednosti oduzimanja predmeta i to 17,5 kg opojne droge marihuane, koja se ima uništiti nakon pravosnažnosti presude, a za koje predmete zakon predviđa obavezno oduzimanje.</span>
</li>
<p>&nbsp;</p>
<li>
<span class="span1">Tokom postupka je nesumnjivo utvrdjeno da je predmetna opojna droga bila sakrivena izmedju zadnjeg sjedišta i rezervoara, u tzv. “bunkeru”, putničkog motornog </span><span class="span1">vozila marke </span><span class="span1">Mercedes 210 –E300TD, metalik plave boje, albanskih reg. oznaka AA 637 DU,</span><span class="span1"> kako je to konstatovano u zapisniku o pretresanju prevoznog sredstva, putnika, prtljaga i drugih pokretnih stvari, a prikazano u fotodokumentaciji UP CB Herceg Novi broj 524/16, pa je očigledno da je vozilo optuženog bilo namjenski prepravljeno radi smještaja marihuane, a u svrhu njene kasnije prodaje, sa kojih razloga se u konkretnom slučaju radi o predmetu koji je upotrijebljen za izvršenje predmetnog krivičnog djela, pa kako iz naprijed navedenog proizilazi da je u vozilu optuženog napravljen tzv. „bunker“,  to postoji opasnost da će ovo vozilo i dalje biti upotrebljavano za izvršenje krivičnih djela, sa kojih razloga je sud, shodno odredbi člana 75 st.1. KZCG, od optuženog oduzeo </span><span class="span1">pmv marke “Mercedes” 210-E300TD, albanskih reg oznaka AA 637 DU, ključ od vozila i saobraćajnu dozvolu od pomenutog vozila, broj GJF0268612, </span><span class="span1">a u skladu sa svrhom mjere bezbjednosti propisane članom 66 KZCG, koja se ogleda u tome da se otklone stanje i uslovi koji mogu biti od uticaja da optuženi ubuduće vrši krivična djela, a u okviru opšte svrhe krivičnih sankcija iz člana 4 st.2. KZCG.</span>
</li>
<p>&nbsp;</p>
<li>
<span class="span1">Odluka o troškovima donijeta je shodno odredbama</span><span class="span1"> </span><span class="span1">čl. 226 i 229 Zakonika o krivičnom postupku (ZKP), a isti se odnose na nagradu braniocu po službenoj dužnosti optuženog, adv. Čelebić Zoranu, u iznosu od 1400,00 eura, dok je paušal odredjen imajući u vidu složenost i dužinu trajanja postupka, kao i imovinske prilike optuženog, što je dužan uplatiti Budžetu CG, u roku od 15 dana od prvosnažnosti presude, pod prijetnjom prinudnog izvršenja.</span>
</li>
<p>&nbsp;</p>
<li>
<span class="span1">Na osnovu </span><span class="span1">izloženog, shodno odredbi čl.</span><span class="span1">374 ZKP-a, odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">VIŠI SUD U PODGORICI</span>
</li>
<li style="text-align:center;">
<span class="span1">Dana 27.03</span><span class="span1">.2017.</span><span class="span1">godine</span>
</li>
<p>&nbsp;</p>
<p>&nbsp;</p>
<li style="text-align:right">
<span class="span1">S U D I J A </span>
</li>
<li style="text-align:right">
<span class="span1">Vesna Moštrokol, s.r.</span>
</li>
<p>&nbsp;</p>
<li>
<span class="span1">PRAVNA POUKA</span>
</li>
<li>
<span class="span1">Protiv ove presude je dozvoljena žalba,</span>
</li>
<li>
<span class="span1">u roku od 15 dana od dana prijema</span>
</li>
<li>
<span class="span1">pisanog otpravka, Apelacionom sudu CG</span>
</li>
<li>
<span class="span1">preko Višeg suda u Podgorici.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">Za tačnost otpravka ovjerava namještenik suda</span>
</li>
<li style="text-align:center;">
<span class="span1">Radosavović Sanja</span>
</li>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">                                                                                                               K.br. 18/16</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>
<span class="span1">                                               </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović Kovačević uz učešće Belada Rajke kao zapisničara, u krivičnom predmetu protiv okrivljenog  M. D. iz P., zbog kriivčnog djela teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore, odlučujući o optužnici Osnovnog državnog tužilaštva u Cetinju Kt.br. 113/15 od 15.02.2016. godine, koji je na glavnom pretresu zastupala Sanja Radunović, zamjenik državnog tužioca u Osnovnom državnom tužilaštvu u Cetinju, nakon održanog glavnog i javnog pretresa dana 21.07.2016. godine u prisustvu zastupnika optužbe, okrivljenog i njegovog branioca Đ. V., advokata iz P. donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">M. D., JMBG ..., od oca D. i majke S., rođene G., rođen ... godine u P., gdje i prebiva,  državljanin C. G., po zanimanju kuvar, oženjen, otac jednog djeteta, pismen, sa završenom srednjom Turističko-ugostiteljskom školom, lošeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 31. avgusta 2015. godine, oko 08,45 časova, na magistralnom putu Cetinje-Budva, u mjestu Obzovica, opština Cetinje, na dijelu puta gdje je kolovoz podijeljen uzdužnom srednjom punom linijom na dvije kolovzne trake, pri čemu je jedna kolovozna traka namijenjena za kretanje vozila iz pravca Cetinja u pravcu Budve, podijeljena isprekidanom uzdužnom razdjelnom linijom na dvije saobraćajne trake, upravljajući u saobraćaju vlastitim putničkim motornim vozilom marke ,,Renault Megane", registarskih oznaka PG ...., ne pridržavajući se saobraćajnih propisa iz člana 29 st. 1 i 2 i člana 182 st. 2 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, iako svjestan da u alkoholisanom stanju nije sposoban za bezbjedno upravljanje vozilom, te svjestan da se vozilom dužan kretati desnom stranom kolovoza u smjeru kretanja i da je vozač dužan da vozilo u kretanju drži što bliže desnoj ivici kolovoza i na tolikoj udaljenosti od te ivice da, s obzirom na brzinu kretanja vozila, uslove saobraćaja i na stanje i karakteristike puta ne ugrožava druge učesnike u saobraćaju, a da u protivnom može prouzrokovati saobraćajnu nezgodu i time dovesti u opasnost živote i tijela ljudi, na način što je pristao i svjestan da je njegovo djelo zabranjeno, krećući se navedenim vozilom iz pravca Budve u pravcu Cetinja, u alkoholisanom  stanju, pri </span><span class="span1">koncentraciji od 0,98 promila apsolutnog alkohola u krvi, vozilo u kretanju nije držao na desnoj strani kolovoza u smjeru kretanja i na bezbjednoj distanci od desne ivice puta, već je prilikom savlađivanja kritičnog poteza puta koji se prostire u obliku desne nepregledne krivine, vozilom prešao sa prostora desne kolovozne trake u smjeru kretanja, na prostor desne saobraćajne trake lijeve kolovozne trake, u smjeru kretanja vozila i to u fazi mimoilaženja sa putničkim motornim vozilom marke ,,Alfa Romeo", registraskih oznaka CT ...., kojim je krećući se iz suprotnog smjera lijevom saobraćajnom trakom, desne kolovozne trake u smjeru kretanja tog vozila, upravljao oštećeni M. N. iz C. i vršio preticanje NN vozila, usled kojih propusta je okrivljeni M. D. svoje vozilo doveo u poziciju fizičke prepreke nailazećem putničkom motornom vozilu marke ,,Alfa Romeo", olako držeći da takvim svojim radnjama neće dovesti u opasnost život i tijelo oštećenih M. N., V. J., P. S. i M. I. ili da će to moći spriječiti, pri čemu je oštećeni M. N. pribjegao nagloj korekciji kretanja vozila na lijevo i to u trenutku kada je okrivljeni M. D. pokušao vratiti svoje vozilo na prostor desne kolovozne trake u smjeru kretanja, što je dovelo do fizičkog kontakta bočne desne regije putničkog motornog vozila ,,Alfa Romeo" i prednje više lijeve bočne strane putničkog motornog vozila marke ,,Renault Megane", na prostoru lijeve kolovozne trake smjera kretanja vozila marke ,,Alfa Romeo", kojim je upravljao oštećeni M. N., nakon čega je došlo do jake destabilizacije, a zatim i prevrtanja putničkog motornog vozila marke ,,Alfa Romeo", na prostoru lijeve kolovozne trake, njegovog smjera kretanja, kojom prilikom su oštećeni M. N. i njetgovi saputnici oštećeni V. J., P. S. i M. I., svi iz C., zadobili tjelesne povrede i to : oštećeni P. S. tešku tjelesnu povredu u vidu potresa mozga, preloma prednjeg zida šupljine-sinusa desne gornje vilične kosti, bez dislokacija prelomjenih koštanih okrajaka i nagnječenja plućnog krila u predjelu desnog plućnog krila, oštećeni M. I. tešku tjelesnu povredu u vidu nagnječenja desnog koljena sa prelomom čašice desnog koljena i sa otokom u predjelu desnog koljena, oštećeni  M. N. laku tjelesnu povredu u vidu oguljotine kože u desnoj polovini čeonog predjela i oštećeni V. J. laku tjelesnu povredu u visdu većeg broja oguljotina kože u slabinsko-krsnom predjelu</span>
</p>
<p>&nbsp;</p>
<p>
<span class="span1">- čime je učino krivično djelo teško djelo protiv bezbjednosti javnog saobraćaja iz člana 348 st. 1 u vezi člana 339 stav 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa mu sud primjenom citiranog zakonskog propisa te čl. 2, 3, 4, 5, 15,16, 36, 42, 45, 46, 52, 53 i 54 Krivičnog zakonika, te čl. 226, 229 i 374 Zakonika o krivičnom postupku izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od (šest) mjeseci i istovremeno određuje da se ista neće izvršiti ako okrivljeni u roku od 2 (dvije) godine po pravosnažnosti presude ne izvrši novo krivično djelo.  </span>
</p>
<p>&nbsp;</p>
<p>
<span class="span1">Obavezuje se okrivljeni da plati na račun budžeta Crne Gore na ime troškova postupka iznos od 474,54 eura, a na ime sudskog paušala iznos od 50,00 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva u Cetinju Kt.br. 113/15 od 15.02.2016. godine okrivljenom M. D. je stavljeno na teret izvršenje krivičnog djela </span><span class="span1">teško djelo protiv bezbjednosti javnog saobraćaja iz člana 348 st. 1 u vezi člana 339 stav 1 Krivičnog zakonika Crne Gore. Zastupnik optužbe je u završnoj riječi ostao pri podnijetoj optužnici i predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani u prethodnom postupku naveo da se dana 31.08.2015. godine negdje oko 08,45 časova kretao svojim vozilom marke ,,Renault Megane", registarskih oznaka PG .... magistralnim putem Budva-Cetinje, u pravcu Cetinja, te da je dolaskom u mjesto Obzovica u jednoj desnoj i nepreglednoj krivini u jednom trenutku iz suprortong smjera velikom brzinom naišlo jedno vozilo i prešlo u njegovu traku, ostvarilo kontakt sa njegovim vozilom, a nakon toga se zaustavilo na krovu iza njegovog vozila nekih 50-ak metara. Nadalje je naveo da je odmah izašao iz vozila i uputio se prema prevrnutom vozilu, u kom trenutku je uzeo pod ruku lice koje je bilo povrijeđeno i zajedno sa momkom koji je upravljao tim vozilom, M. N. ga odveo do vozila koje se zaustavilo i obojicu ih povelo do cetinjske bolnice. Takođe je naveo da su druga dva momka iz vozila ,,Alfa Romeo" zaustavila neko drugo vozilo, koje ih je povelo do cetinsjke bolnice, te da se interesovao za zdravlje svih momaka koji su zadobili povrede u ovom udesu, na način što ih je posjetio dok su se nalazili na kućnom liječenju, kao i da mu je žao što je do svega ovoga došlo, a istovremeno drago što nije došlo do težih posljedica. Takođe je pojasnio da je dana 31.08.2015. godine konzumirao alkohol i završio sa istim oko 00,00 časova, da je te večeri popio 3 ili 4 čaše bijelog vina Šardone, nakon čega je prespavao i narednog jutra oko 07,50 časova krenuo iz Budve ka Cetinju, te da je visok 180 cm i težak 90 kg, kao i da je kritične prilike sa njim u vozilu bio Ž. V.. U svojoj odbrani na glavnom pretrersu je pojasnio da je vidio vozilo ,,Alfa Romeo" koje ulazi u njegovu traku, na izlasku iz krivine koja je bila nepregledna, na nekih 10 metara od njega, da se to vozilo kretalo velikom brzinom, te da je nakon što je vidio da navedeno vozilo ulazi u njegovu traku instiktivno skrenuo u desno kako bi ušao u srednju traku i izbjegao udes, ali da do toga ipak nije došlo, već su dva vozila ostvarila kontakt na način što se vozilo oštećenog ispriječilo ispred njegovog vozila, nakon čega je došlo do konktakta prednje desne strane njegovog vozila sa stranom suvozača vozil ,,Alfa Romeo". Takođe je pojasnio da nakon udesa vozila nijesu pomjerana dok nije došla policija, kao i da je nakon udesa i dolaska poicije odveden u policijsku stanicu, tako da nije prisustvovao uviđaju. U završnoj riječ je prihvatio završnu riječ svog branioca koji je naveo da na osnovu izvedenih dokaza nije dokazana krivica okrivljenog, te zatražio od suda da ukoliko nađe da na strani okrivljenog postoji krivica  bude blag i ima u vidu brojne olkašavajuće okolnosti na strani okrivljenog.</span>
</p>
<p>&nbsp;</p>
<p>
<span class="span1">Radi rasvjetljenja ove krivično-pravne stvari sud je izveo sledeće dokaze: saslušao svjedoka-oštećenog M. N., saslušao svjedoka-oštećenog V. J., na saglasan predlog stranaka pročitao iskaze : svjedoka-oštećenog M. I., dat na zapisniku pred ODT Cetinje Kt.br. 113/15 od 22.09.2015. godine, svjedoka-oštećenog P. S., dat na zapisniku pred ODT Cetinje Kt.br. 113/15 od 22.09.2015. godine, svjeoka M. N., dat na zapisniku pred ODT Cetinje Kt.br. 97/15 od 31.08.2015. godine i svjedoka  Ž. V., dat na zapisniku pred ODT Cetinje Kt.br. 7/15 od 23.11.2015. godine, pročitao zapisnik o uviđaju saobraćajne nezgode sačinjen od strane ODT Cetinje, dana 31.08.2015. godine, pročitao zapisnik o rekonstrukciji saobraćajne nezgode sačinjen od ODT Cetinje dana 21.12.2015. godine, pročitao nalaz i mišljenje sudskog vještaka medicinske struke od 06.11.2015. godine, sa pratećom medicinskom </span><span class="span1">dokumentacijom, pročitao izvještaj KCCG-odjeljenja za sudsku meidcinu Podgorica  A br. 1188, A br. 1189 i 1190 od 04.09.2015. godine, izvršio uvid u skicu lica mjesta i fotodokumentaciju sačinjenu od strane UP-OB Cetinje od 31.08.2015. godine i 21.12.2015. godine, pročitao izvod iz kaznene evidencije na ime okrivljenog, na saglasan predlog stranaka pročitao nalaz i mišljenje sudskog vještaka saobraćajne struke M. Š. iz oktobra 2015. godine i dvije dopune nalaza i mišljenja istog vještaka od januara 2016. godine.    </span>
</p>
<p>&nbsp;</p>
<p>
<span class="span1">Svjedok-oštećeni M. N. je u svom iskazu u prethodnom postupku naveo da se kritične prilike kretao putničkim motornim vozilom marke ,,Alfa Romeo", registraskih oznaka CT ...., iz pravca Cetinja u pravcu Budve, dok su saputnici u viozilu bili: P. S., V. J. i M. I., kako i da je dolaskom u mjesto Obzovica na dijelu kolovoza koji je podijeljen na tri saobraćajne trake započeo radnju preticanja vozila koje se kretalo ispred njega, na dijelu puta na kojem je dozvoljeno preticanje. Dalje je naveo da se sve dešavalo u jednoj lijevoj krivini, kada je primijetio da iz suprotnog pravca nailazi vozilo marke ,,Renault Megane" bijele boje, koje je u jednom trenutku bilo i na području krajnje desne saobnraćajne trake, gledano iz njegovog pravca, a obzirom da je traka vozača vozila ,,Megane" bila slobodna on je izvršio manevar u lijevo, ali nije uspio da izbjegne udes, već je upravo taj vozač, u tom trenutku izvršio manevar u svoju desnu stranu, kojom prilikom je ostvario kontakt sa desnom bočnom stranom njegovog vozila, od čega je nastupila destabilizacija, a potom i prevrtanje na krov njegovog vozila. Nadalje je dodao da misli da je vozač vozila ,,Megane" kritične prilike zaspao ili je zbog nekog drugog razloga izazvao udes, te da se vozač ,,Megane" M. D. interesovao za njegovo zdravlje nakon udesa u kome je zadobio lake tjelesne povrede, kao i da je odmah nakon udesa došao do njegovog vozila i povrijeđenima ukazao pomoć. Saslušan na glavnom pretresu pojasnio je da je u momentu kontakta dva vozila njegovo vozilo bilo u traci okrivljenog, malo koso, tako da je možda zadnje točak bio u njegovoj traci, odnosno srednjoj traci, a okrivljeni ga je udario dio koji se nalazi između suvozača i zadnjeg sjedišta desne strane. Takođe je pojasnio da je u momentu kakda je vidio okrivljenog smatrao da mora reagovati u cilju izbjegavanja čeonog udesa i da je vozilo okrivljenog bilo jako blizu, kao i da njegov iskaz potvrđuje i svjedok iz S. koji se kretao iza njega, a da nije imao potrebu da prelazi u suprotnu traku, obzirom da je imao dvije svoje. Do kraja postupka se nije izjasnio o pridruživanju krivičnom godnjenju i postavljanju imovinsko-pravnog zahtjeva.</span>
</p>
<p>&nbsp;</p>
<p>
<span class="span1">Svjedok-oštećeni V. J. je u svom iskazu u prethodnom postupku naveo da se kritične prilike nalazio na mjestu saputnika u vozilu ,,Alfa Romeo", koljim je upravlajo njegov drug M. N., i to na zadnjem sjedištu iza vozača, te da su se kretali iz pravca Cetinja ka Budvi. Dalje je naveo da je dolaskom u mjesto Obzovica M. započeo preticanje jednog vozila na dijelu kolovoza  gdje postoje tri trake i preticanje je dozvoljeno, te da je u jednoj blagoj lijevoj krivini, u fazi mimoilaženja sa vozilom koje je dolazilo iz suprotnog smjera, a što se desilo momentalno, taj vozač koji se kretao velikom brzinom i koji njihovo vozilo nije vidio, pa ga nije mogao izbjeći, nakon čega i pribjegava radnji skretanja u lijevo i tako ostvaruje kontakt u desnu bočnu stranu njihovog vozila, od čega dolazi do destabilizacije vozila u kojem je bio saputnik i prevrtanja na krov, kojom prilikom je zadobio lakše tjelesne povrede, koje su sanirane u cetinjskoj bolnici. Pojasnio je da je moguće da se M. D. kritične prilike kretao vozilom ,,Megane" krajnjom desnom saobraćajnom trakom, gledano iz njihovog pravca, pa je moguće da je zaspao, kao i da se isti u više navrata </span><span class="span1">interesovao za njegovo zdravlje. Saslušan na glavnom pretresu ostao je pri svom iskazu i dodao da se ne pridružuje krivičnom gonjenju i ne postavlja imovinsko-pravni zahtjev.   </span>
</p>
<p>&nbsp;</p>
<p>
<span class="span1">Svjedok-oštećeni M. I. je u svom iskazu u prethodnom postupku naveo  naveo da se kritične prilike nalazio na mjestu saputnika u vozilu ,,Alfa Romeo", kojim je upravljao njegov drug M. N., i to na mjestu suvozača, te da su se kretali iz pravca Cetinja ka Budvi, a da su u vozilu bili i P. S. i V. J.. Dalje je naveo da je M. N. dolaskom u mjesto Obzovica na dijelu kolovoza koji je podijelejen na tri saobraćajne trake započeo radnju preticanja vozila koje se nalazilo ispred njih, na dijelu gdje je preticanje dozvoljeno, da se sve to dešavalo u jednoj lijevoj krvini, a da je u jednom trenutku iz suprotnog smjera na njihovo vozilo naišao ,,Renault Megane", bijele boje, koji je u trenutku kada su ga uočili bio na području krajnje desne trake, gledano iz njihovog pravca. Nadalje je naveo da, obzirom da je traka vozača vozila ,,Megane" bila slobodna M. izvršio manvear u lijevo, ali nije uspio izbjeći udes, već je vozač vozila ,,Megane" u tom trenutku izvršio manevar u svoju desnu stranu i potom ostvario kontakt sa desnom bočnom stranom njihovog vozila, od čega je došlo do destabilizacije i prevrtanja na krov njihovog vozila. Takođe je dodao da je vozač ovog vozila, za kojeg je saznao da se zove M. D. zaspao ili zbog drugog razloga izazvao udes, te da se isti interesovao za njegovo zdravlje nakon udesa, kao i da je neposredno posle udesa došao do njihovog vozila i pomogao im da izađu iz vozila. Na kraju je dodao da se ne pridružuje krivičnom gonjenju i ne postavlčja imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok-oštećeni P. S. je u svom iskazu u prethodnom postupku naveo  naveo da se kritične prilike nalazio na mjestu saputnika u vozilu ,,Alfa Romeo", koljim je upravljao njegov drug M. N., i to na zadnjem sjedištu iza suvozača, te da su se kretali iz pravca Cetinja ka Budvi. Dalje je naveo da je dolaskom u mjesto Obzovica M. započeo preticanje jednog vozilu na dijelu kolovza gjde postoje tri trake, te da je u fazi mimoilaženja sa vozilom koje je dolazilo iz suprotnom smjera, čiji se vozač kretao velikom brzinom i koji njihovo vozilo nije mogao izbjeći, pribjegao radnji skretanje u lijevo, kojom prilikom je došlo do kontakta u desnu bočnu stranu nihovog vozila od kojeg kontakta dolazi do destabilizacije i prevrtanja na krov njihovog vozila, a u konačnom je zadobio teške tjelesne povrede, zbogh kojih je liječen najprije u cetinjskoj bolnici, a kasnije u Kliničkom centru Crne Gore u P. Na kraju je dodao da se ne pridružuje krivičnom gonjenju i ne postavlčja imovinsko-pravni zahtjev.</span>
</p>
<p>
<span class="span1"> </span>
</p>
<p>
<span class="span1">Svjedok M. N. je u svom iskazu u prethodnom postupku naveo da se kritične prilike 31.08.2015. gosdine, oko 08,45 časova kretao iz pravca Podgorice ka Budvi, upravljajući vozilom marke ,,Renault Megane", registarskih oznaka ĆU 010 UW, te da ga je na dijelu puta gdje postoje tri saobraćajne trake, i to dvije saobraćajne trake za kretanje vozila iz pravca Cetinja ka Budvi i jedna saobraćajna traka iz pravca Budve ka Cetinju obišlo vozilo marke ,,Alfa", i to srednjom trakom, nekih 200 metara prije mjesta gdje je nastala predmetna saobraćajna nezgoda. Dalje je naveo da su se prije nego što ga je obišlo ovo vozilo, ispred njegovog vozila, desnom saobraćajnom trakom kretala još neka vozila i sva ova vozila su bila u desnoj saobrćajnoj traci. Nadalje je naveo da je u jednom trenutku, izlazeći iz lijeve krivine vidio da je vozilo marke ,,Renault", koje se kretalo iz pravca Budve, dijelom vozila i to više do polovine vozila prešlo u srednju saobraćajnu traku kojom se kretalo vozilo marke ,,Alfa", a vozač vozila marke ,,Alfa" je pokušao da izbjegne nezgodu u krene u lijevo, dok je </span><span class="span1">vozač vozila ,,Megane" naglo ispravio putanju kretanja svog vozila i svojim desnim dijelom vozila udario u bočnu stranu vozila ,,Alfa". Dodao je da je vozilo ,,Alfa" preletjelo vozilo marke ,,Renault", udarilo o asvalt, pa se nekoliko puta okrenulo, udarilo u bankinu sa lijeve strane puta, gledajući iz pravca Cetinja u pravcu Budve i zaustavilo se, okrenuto na krov vozila, na desnu saobraćajnu traku, posmatrano iz pravca Budve u pravcu Cetinja, te da je nakon toga izašao i zaustavio jedno vozilo, dok su vozač i suvozač vozila ,,Alfa" izašli sami, a on je izvukao dva lica, od kojih je jedan momak bio u nesvjesnom stanju, a nešto kasnije i došao svijesti, dok je on zaustavljao vozila koja bi ih prebacila do bolnice.  </span>
</p>
<p>&nbsp;</p>
<p>
<span class="span1">Svjedok Ž. V. je u svom iskazu u prethodnom postupku naveo da se kritične prilike vraćao sa drugom M. D., koji je upravljao vozilom marke ,,Renault Megane" iz Budve ka Podgorici, te da se dolaskom u mjestu Obzovica na mjestu gdje je kolovz podijeljen na tri trake, ali da ne zna za koji pravac su bile trake, M. D.  kretao svojom desnom trakom iz pravca Budve, te da je u jednom  trenu spustio pogled zatvarajući flašu sa vodom i spuštajući je ispod nogu ispod sjedišta, a nakon što je podigao pogled vidio vozilo marke ,,Alfa Romeo", sive boje, kako suvozačevom stranom klizi prema njihovom vozilu na njihovoj desnoj traci nakon čega u roku od dvije sekunde dolazi do kontakta, kao i da misli da se vozilo ,,Alfa" kretalo velikom brzinom.  </span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode, koji je sačinjen od strane ODT Cetinje, dana 31.08.2015. godine proizilazi  da se 31.08.2015. godine oko 08,45 časova u mjestu Obzovica, opština Cetinje dogodila saobraćajna nezgoda u kojoj je učestvovalo putničkom motorno vozilo marke ,,Renault Megane", registraskih oznaka PG .... kojim je upravljao M. D. iz Podgorice, dok se sa njim u vozilu koa suvozač nalazio V. Ž. iz Podgorice i putničko motorno vozilo marke ,,Alfa Romeo" kojim je upravljao N. M. iz Cetinja, dok su se u vozilu kao saputnici nalazili V. J., M. I. i P. S., svi iz Cetinja. Iz zapisnika proizilazi da se na mjestu saobraćajne nezgode kolovoz prostire u obliku lijeve krivine, posmatrano iz pravca Cetinja u pravcu Budve, da je namijenjen za kretanje vozila u oba smjera, podijeljen uzdužnom razdjelnom linijom na dvije kolovozne trake, pri čemu je kolovozna traka namijenjena za kretanje vozila iz pravca Cetinja u pravcu Budve podijeljena isprekidanom uzdužnom razdjelnom linijom, na dvije saobraćajne trake, da ukupna širina saobraćajnih traka na mjestu nezgode iznosi 10,50 metara, pri čemu je desna saobraćajna traka, desne kolovzne trake, iz prtavca Cetinja u pravcu Budve širine 3,50 metara,a lijeva saobraćajna traka desne kolovzne trake, gledajućui iz pravca Cetinja u pravcu Budve širine 3,30 meatara, dok širina lijeve kolovozne trake, gledajući iz pravca Cetinja u pravcu Budve iznosi 3,40 metara, kao i da je površina kolovoza pokrivena asfaltnim zastorom bez oštećenja, a u vrijeme saobraćajne nezgode i vrijeme obavljanja uviđaja kolovoz je bio suv, vidljivost dobra, a dan sunčan. Iz zapisnika dalje proizilazi da je na licu mjesta zatečen svjedok M. N., koji se kretao iza vozila ,,Alfa Romeo" u trenutku saobraćajne nezgode, te da je na vozilu ,,Alfa Romeo" nastupila totalna šteta, dok su na vozilu ,,Renault Megane" nastupila oštećenja: prednjeg vjetrobranskog stakla, prednje haube i prednjeg branika, prednjih lijevih i desnih vrata vozila, motora, a moguća su i druga oštećenja na vozilu. </span>
</p>
<p>&nbsp;</p>
<p>
<span class="span1">Iz zapisnika o rekonstrukciji saobraćajne nezgode, koji je sačinjen  od ODT Cetinje dana 21.12.2015. godine u bitnom proizilazi da je mjerenjem od fiskne tačke izvršena rekonstrukcija prostorne pozicije putničkog motornog vozila marke ,,Renault Megane", registarskih oznaka PG ...., rasutih sitnih djelova plastike, završetka traga </span><span class="span1">koji potiče od kočenja putničkog motornog vozila ,,Alfa Romeo", registarskih oznaka CT .... i zaštitne metalne bankine. Nakon rekonstrukcije prostornih pozicija materijalnih tragova oštećeni N. M., koji je upravljao vozilom ,,Alfa Romeo" izjavio je da je u momentu kada je primijetio vozilo okrivljenog to vozilo bilo u istoj saobraćajnoj traci kojom se kretao, odnosno išli su jedan ka drugom ,,čelo u čelo", te da on nije bio u mogužnosti da se vrati u desnu saobraćajnu traku kolovozne trake jer se u tom momentu njegovo vozilo nalazilo paralelno sa putničkim motornim vozilom koje je obuilazio , tako da bi ostvario fizički kontakt sa tim vozilom u slučaju da je skrenuo u desno, kao i da je obilazio samo jedno vozilo, a da je u trenutku kada je primijetio vozilo okrivljenog koje je nailazilo iz suprotnog pravca nalazilo otprilike naspram saobraćajnog znaka ,,Stop", koji je uzet kao fiksna tačka.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr K. N. od 06.11.2015. godine, sa pratećom medicinskom dokumentacijom proizilazi da je u predmetnoj saobraćajnoj nezgodi svjedok-oštećeni P. S. zadobio sledeće tjelesne povrede: potres mozga, nagnječno-razderna rana u desnom sljepoočnom predjelu, nagnječno-razderna rana u desnoj polovini čeonog predjela, nagnječno-razderna rana u predjelu desnog obraza, prelom desne gornjevilične kosti i to: prelom prednjeg zida šupljine-sinusa desne gornjevilične kosti bez pomjeranja-bez dislokacije prelomljenih koštanih okrajaka, oguljotine kože u predjelu desnog koljena, oguljotine kože u predjelu lijeve potkoljenice i nagnječenja plućnog krila u predjelu desnog plućnog krila, a navedene povrede u vrijeme nanošenja, skupno procijenjeno predstavljaju tešku tjelesnu povredu i nastale su usled udara P. S. u tupo-tvrde predmete u unutrašnjosti vozila u kojem se nalazio. Iz nalaza i mišljenja dalje proizilazi da je svjedok-oštećeni V. J. u predmetnoj saobraćajnoj nezgodi zadobio veći broj oguljotina u slabinsko-krsnom  predjelu, a navedene povrede u vrijeme nanošenja, procijenjene kako pojedinačno, tako i u svom ukupnom dejstvu predstavljaju laku tjelesnu povredu i nastale su usled udara V. J. u tupo-tvrde predmete, u unutrašnjosti putničkog mototnog vozila u kojeme se nalazio. Iz nalaza i mišljenja dalje proizilazi da je u predmetnopj saobraćajnoj nezgodi svjedok-oštećeni M. N. zadobio oguljotinu kože u desnoj polovini čeonog predjela i da navedena povreda u trenutku nanošenja predstavlja laku tjelesnu povredu i nastala je usled udara M. N. u tupo-tvrde predmete u unutrašnojsti putničkog motornog vozila u kojeme se nalazio. Iz nalaza i mišljenja takoše proizilazi da je u predmetnoj saobraćajnoj nezgopdi svjedok-oštećeni M. I. zadobio sledeće tjelesne povrede: nagnječenje desnog koljena sa prelomom čašice desnog koljena, sa oguljotinom kože u predjelu desnog koljena i sa otokom u predjelu desnog koljena, nagnječno-razderna rana u potiljačnom predjelu i nagnječenje grudnog koša, a navedene povrede predstavljaju u vrijeme nanošenja, skupno procijenjene tešku tjelesnu povredu i nastale su usled udara M. I. u tupo-tvrde predmete u unutrašnjosti putničkog motornog vozila u kojem se nalazio. Iz nalazi i mišljenja na kraju proizilazi da se okrivljeni M. D. u vrijeme odigravanja predmetne saobraćajne nezgode nalazio u pripitom stanju sa koncentracijom apsolutnog alkohola u krvi u iznosu od 1,14 promila ili 24,744 miliona u litru, te da su u pripitom stanju pojavljuju znakovi uticaja kao što su nekritičnost, promijenjen govor, želja za isticanjem uz precjenjivanje sopstvenih mogućnosti, pojavljuju se prvi znakovi smanjene sposobnosti, pamćenja i zapažanja, dolazi do poremećaja u hodu i pokretima, raste sklonost govorljivosti, osobe su razdražljivije, oštrina dubinskog vida je znatno smanjena, kao što je smanjen i sužen vidni ugao, te usporena je adaptacija na svijetlo i tamu, zbog čega je oslabljeno uočavanje između dva predmeta, smanjena orjentacija u prostoru, slabije se uočavaju predmeti u pokretu, neispravno </span><span class="span1">se procjenjuje brzina i udaljenost nadolazećeg vozila, dok se u pripitom stanju javljaju i smetnje u ravnoteži, a to su sve razlozi zbog kojih se stvara pogrešna predstava situacije u saobraćaju kod osoba u pripitom stanju. Iz nalaza i mišljenja takođe proizilazi da kod koncentracije apsolutnog alkohola u krvi u iznosu od 1,14 promila, ili 24,744 milimola u litro tzv. reakcijsko vrijem, tj .vrijeme od momenta opažanja opasnosti, shvatanja podataka i izvršavanja određenih motoričkih radnji, kao odgovor  na uočenu opasnost je duplo produženo u odnosu na istu osobu koja nije u alkoholisanom stanju, kao i da kod koncentracije apsolutnog alkohola u krvi u iznosu od 1,14 promila ili 24,744 milimola u litru i sam kvalitet odgovoarajućih motoričkih radnji, kao i odgovor na uočenu opasnost je loš, sa značajno većim brojem neispravnih reakcija i grešaka.</span>
</p>
<p>&nbsp;</p>
<p>
<span class="span1">Sud je uvidom u izvještaj KCCG-odjeljenja za sudsku medicinu Podgorica A.br. 1188, A br. 1189 i 1190 od 04.09.2015. godine utvrdio da je prvi uzorak za analizu koncentracije alkohola uzet od  M. D. dana 31.08.2015. godine u 10,05 časova i da je u istom je nađeno 0,98 promila apsolutnog alkohoa ili 21,320 milimola u litru, a da je drugi uzorak krvi za analizu koncentracije alkohola uzet od M. D. dana 31.08.2015. godine u 11,05 časova i da je u istom nađeno 0,75 promila apsolutnog alkohola u krvi ili 16,276 milimola u litru, te da uzorak za koncentraciju alkhola u krvi uzet od oštećenog N. M. dana 31.08.2015. godine  nije pokazao prisustvo alkohola u krvi kod istog.</span>
</p>
<p>&nbsp;</p>
<p>
<span class="span1">Uvidom u uvid u skicu lica mjesta utvrdio  pravac kretanja vozila neposredno prije predmetne saobraćajne nezgode, dok je uvidom u fotodokumentaciju sačinjenu od strane UP-OB Cetinje od 31.08.2015. godine i 21.12.2015. godine utvrdio izgled lica mjesta predmetne saobraćajne nezgode, bliži izgled zatečenih vozila, koja su učestvovala u predmetnoj nezgodi i tragova nezgode.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog proizilazi da je isti ranije neosuđivan.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke M. Š. od oktobra 2015. godine proizilazi da su učesnici predmetne saobraćajne nezgode M. D. koji je upravljao putničkim motornim vozilom marke ,,Renault Megane", registarskih oznaka PG .... i M. N. koji je upravljao putničkim motronim vozilom marke ,,Alfa Romeo", registarskih oznaka CT ...., da kritično mjesto nezgode predstavlja dionicu magistralnog putnog pravca Budva-Cetinje, koji se u užoj prostornoj zoni prostire u obliku oštre nepregledne krivine, gledano u smjeru kretanja vozila od Budve prema Cetinju, te da je put u zasjeku brda sa desne strane, gledano prema Cetinju, a kolovoz puta je od asvaltnog zastora ukupne eksploatacione širine 10,50 metara, podijeljen punom-neisprekidanom linijom na dvije kolovozne trake , a lijeva kolovozna traka, gledano od Budve podijeljena je isprekidanom, razdjelnom linijom na dvije saobraćajne trake od po 3,30 metrara, te da je neposredno prije mikro lokaliteta nezgode, a po desnoj strani kolovoza puta locirana metalna zaštita (odbojna ograda), standardne visine 0,70 metara, kao i da je površina kolovza u vrijeme nastanka nezgode bila suva, a do nezgode je došlo u dnevnim uslovima vožnje oko 08,40 časova. Vještak dalje navodi da se vozač vozila ,,Reanault Megane" neposredno prije kontakta sa vozilom marke ,,Alfa Romeo" kretao brzinom od 67 km/h, dok se vozač vozila ,,Alfa Romeo" kretao brzinom od 71 km/h u trenutku reakcije vozača, te da je do ove nezgode došlo usled propusta u vožnji od strane vozača putničkog </span><span class="span1">motornog vozila ,,Renault Megane" jer isti nije održavao bezbjedni smjer kretanja svog vozila, desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, koji se prostire u obliku desne nepregledne krivine, sa vozilom kretao desnom saobraćajnom trakom, lijeve kolovzne trake u smjeru kretanja, a u fazi mimoilaženja sa putničkim motornim vozilom marke ,,Alfa Romeo" koje se kretalo iz suprotnog smjera kretanja lijevom saobraćajnom trakom desne kolovzne trake u smjeru kretanja čiji je vozač sa istim vršio preticanje NN vozila, pa je na ovaj način vozač vozila ,,Renaul Megane" doveo vozilo u poziciju fizičke prepreke, pri čemu je vozač vozila ,,Alfa Romeo" pribjegao nagloj korekciji putanje kretanja vozila na lijevo i to u trenutku kada  se i vozač vozila ,,Renault Megane" pokušao vratiti na prostor desne kolovozne trake u smjeru kretanja, što je dovelo do fizičkog kontakta bočne desne regije vozila marke ,,Alfa Romeo" i prednje više lijeve bočne strane vozila ,,Renaul Megane" na prostoru lijeve kolovzne trake, smjera kretanaj vozila ,,Alfa Romeo", nakon čega je nastupila jaka destabilizacija i prevrtanje vozila ,,Alfa Romeo" na prostoru lijeve kolovozne trake, takođe u smjeru kretanja ovog vozila kojom prilikom su vozač vozila ,,Alfa Romeo" i njegovi saputnici zadobili tjelesne povrede. U prvoj dopuni svog nalaza i mišljenja vještak je naveo da je do predmetne saobraćjane nezgode prevashono došlo usled propusta u vožnji od strane vozača vozila ,,Reanult Megane" i dijelom usled propusta u vožnji od strane vozača vozila ,,Alfa Romeo". Vještak je u dopuni potvrdio svoj nalaz i mišljenje u dijelu propusta vozača vozila ,,Renault Megane", dok je za  vozača vozila ,,Alfa Romeo" naveo da se njegov propust ogleda u tome što se kritične prilike kretao brzinom većom od dozvoljene brzine kretanja i preduzeo radnju preticanja NN vozila, pa je u ovoj fazi, a u trenutku mimoilaženja sa vozilom ,,Renault Megane", a koje se kretalo iz suprotnog smjera u trenutku kad je bila kritična prostorna udaljenost skrenuo sa vozilom sa lijeve na desnu kolovoznu traku u smjeru kretanja, usled čega je došlo do fizičkog kontakta bočne desne strane ovog vozila i prednje više lijeve strane vozila ,,Renault Megane" na prostrou lijeve kolovozne trake, smjera kretanja, nakon čega je nastupilo tumbanje i prevrtanja ovog vozila, kojom prilikom su saputnici u ovom vozilu zadobili tjelesne povrede. U drugoj dopuni svog nalaza i mišljenja vještak je naveo da je do predmetne saobraćajne nezgode došlo usled propusta u vožnji od strane vozača vozila ,,Renault Megane" uz veliki doprinos povećanju nastalih posledica od strane vozača vozila ,,Alfa Romeo". Vještak je ostao pri navodima iz svog nalaza i mišljenja i dopune istog koji se odnose na propuste vozača vozila ,,Renault Megane" i dodao da je u neposredno prije trenutka nezgode vozač vozila ,,Renault Megane" zahvatio lijevu kolovoznu traku, dok je za vozača vozila ,,Alfa Romeo" ponovio da je njegov propust ogleda u tome što se kretao većom brzinom od dozvoljene, ali zaključio da ovaj propust ne stoji u uzročnoj vezi sa nastalom nezgodom i predstavlja faktor velikog doprinosa povećanju nastalih posledica u nezgodi.</span>
</p>
<p>&nbsp;</p>
<p>
<span class="span1">Ocjenom navoda optužbe, odbrane okrivljenog, te ostalih provedenih dokaza, a cijeneći ih pojedinačno i u njihovoj međusobnoj povezanosti nesumnjivo je utvrđeno da je okrivljeni  M. D. izvršio krivično djelo koje mu je optužnicom stavljeno na  teret.</span>
</p>
<p>&nbsp;</p>
<p>
<span class="span1">Sud je na nesumnjiv način utvrdio da je okrivljeni dana </span><span class="span1">31. avgusta 2015. godine, oko 08,45 časova, na magistralnom putu Cetinje-Budva, u mjestu Obzovica, opština C., na dijelu puta gdje je kolovoz podijeljen uzdužnom srednjom punom linijom na dvije kolovzne trake, pri čemu je jedna kolovozna traka namijenjena za kretanje vozila iz pravca Cetinja u pravcu Budve, podijeljena isprekidanom uzdužnom razdjelnom </span><span class="span1">linijom na dvije saobraćajne trake, upravljajući u saobraćaju vlastitim putničkim motornim vozilom marke ,,Renault Megane", registarskih oznaka PG ...., ne pridržavajući se saobraćajnih propisa iz člana 29 st. 1 i 2 i člana 182 st. 2 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što, iako svjestan da u alkoholisanom stanju nije sposoban za bezbjedno upravljanje vozilom, te svjestan da se vozilom dužan kretati desnom stranom kolovoza u smjeru kretanja i da je vozač dužan da vozilo u kretanju drži što bliže desnoj ivici kolovoza i na tolikoj udaljenosti od te ivice da, s obzirom na brzinu kretanja vozila, uslove saobraćaja i na stanje i karakteristike puta ne ugrožava druge učesnike u saobraćaju, a da u protivnom može prouzrokovati saobraćajnu nezgodu i time dovesti u opasnost živote i tijela ljudi, na način što je pristao i svjestan da je njegovo djelo zabranjeno, krećući se navedenim vozilom iz pravca Budve u pravcu Cetinja, u alkoholisanom  stanju, pri koncentraciji od 0,98 promila apsolutnog alkohola u krvi, vozilo u kretanju nije držao na desnoj strani kolovoza u smjeru kretanja i na bezbjednoj distanci od desne ivice puta, već je prilikom savlađivanja kritičnog poteza puta koji se prostire u obliku desne nepregledne krivine, vozilom prešao sa prostora desne kolovozne trake u smjeru kretanja, na prostor desne saobraćajne trake lijeve kolovozne trake, u smjeru kretanja vozila i to u fazi mimoilaženja sa putničkim motornim vozilom marke ,,Alfa Romeo", registraskih oznaka CT ...., kojim je krećući se iz suprotnog smjera lijevom saobraćajnom trakom, desne kolovozne trake u smjeru kretanja tog vozila, upravljao oštećeni M. N. iz Cetinja i vršio preticanje NN vozila, usled kojih propusta je okrivljeni M. D. svoje vozilo doveo u poziciju fizičke prepreke nailazećem putničkom motornom vozilu marke ,,Alfa Romeo", olako držeći da takvim svojim radnjama neće dovesti u opasnost život i tijelo oštećenih M. N., V. J., P. S. i M. I. ili da će to moći spriječiti, pri čemu je oštećeni M. N. pribjegao nagloj korekciji kretanja vozila na lijevo i to u trenutku kada je okrivljeni M. D. pokušao vratiti svoje vozilo na prostor desne kolovozne trake u smjeru kretanja, što je dovelo do fizičkog kontakta bočne desne regije putničkog motornog vozila ,,Alfa Romeo" i prednje više lijeve bočne strane putničkog motornog vozila marke ,,Renault Megane", na prostoru lijeve kolovozne trake smjera kretanja vozila marke ,,Alfa Romeo", kojim je upravljao oštećeni M. N., nakon čega je došlo do jake destabilizacije, a zatim i prevrtanja putničkog motornog vozila marke ,,Alfa Romeo", na prostoru lijeve kolovozne trake, njegovog smjera kretanja, kojom prilikom su oštećeni M. N. i njetgovi saputnici oštećeni V. J., P. S. i M. I., svi iz C., zadobili tjelesne povrede i to : oštećeni P. S. tešku tjelesnu povredu u vidu potresa mozga, preloma prednjeg zida šupljine-sinusa desne gornje vilične kosti, bez dislokacija prelomjenih koštanih okrajaka i nagnječenja plućnog krila u predjelu desnog plućnog krila, oštećeni M. I. tešku tjelesnu povredu u vidu nagnječenja desnog koljena sa prelomom čašice desnog koljena i sa otokom u predjelu desnog koljena, oštećeni M. N. laku tjelesnu povredu u vidu oguljotine kože u desnoj polovini čeonog predjela i oštećeni V. J. laku tjelesnu povredu u visdu većeg broja oguljotina kože u slabinsko-krsnom predjelu. Prednje činjenično stanje sud je utvrdio iz svih izvedenih dokaza, a najprije iz nalaza i mišljenja sudskog vještaka saobraćajne struke M. Š. i dopuna njegovog nalaza u kojima je konstatovano da je do predmetne saobraćajne nezgode došlo usled propusta u vožnji od strane vozača vozila ,,Renault Megane" jer isti nije održavao bezbjedni smjer kretanja svog vozila, desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, koji se prostire u obliku desne nepregledne krivine sa vozilom zahvatio lijevu kolovoznu traku, a u fazi mimoilaženja sa putničkim motornim vozilom marke ,,Alfa Romeo" koje se kretalo iz suprotnog </span><span class="span1">smjera kretanja lijevom saobraćajnom trakom desne kolovozne trake u smjeru kretanja čiji je vozač sa istim vršio preticanje NN vozila, pa je na ovaj način vozač vozila ,,Renault Megane" doveo vozilo u poziciju fizičke prepreke, pri čemu je vozač vozila ,,Alfa Romeo" pribjegao nagloj korekciji putanje kretanja vozila na lijevo i to u trenutku kada  se i vozač vozila ,,Renault Megane" pokušao vratiti na prostor desne kolovzne trake u smjeru kretanja, što je dovelo do fizičkog kontakta bočne desne regije vozila marke ,,Alfa Romeo" i prednje više lijeve bočne strane vozila ,,Renault Megane" na prostoru lijeve kolovzne trake, smjera kretanja vozila ,,Alfa Romeo", nakon čega je nastupila jaka destabilizacija i prevrtanje vozila ,,Alfa Romeo" na prostoru lijeve kolovozne trake, dok propusti vozača vozila ,,Alfa Romeo" ne stoje u uzročnoj vezi sa nastankom predmetne saobraćajne nezgode, a koji nalaz je sud cijenio kao jasan, stručan i objektivan. Navedeno činjenično stanje je potvrđeno i  iskazima svjedoka: M. N., V. J., M. I., P. S. i M. N., koji su u svojim iskazima na istovjetan način opisali nastanak predmetne saobraćajne nezgode, a koje iskaze je sud cijenio kao jasne, istinite i saglasne. Navedeno činjenično stanje je takođe potvrđeno i zapisnikom o uviđaju saobraćajne nezgode, koji je sačinjen od strane ODT Cetinje, zapisnikom o rekonstrukciji saobraćajne nezgode, koji je sačinjen  od ODT Cetinje, uvidom u skicu lica mjesta i uvdiom u fotodokumentaciju. Činjenicu da je okrivljeni u trenutku nastanka predmetne saobraćajne nezgode bio u alkoholisanom stanju sud je utvrdio iz izvještaja KCCG-odjeljenja za sudsku medicinu P. A.br. 1188, A br. 1189 i 1190 iz koje jasno proizilazi da je kod okrivljenog M. u prvom uzorku krvi uzetom kritičnog dana u 10,05 časova konstatovana koncentracija od  0,98 promila apsolutnog alkohola u krvi, a u drugom uzorku uzetom kritičnog dana u 11,05 časova koncentracija od 0,75 promila apsolutnog alkohola u krvi, a isto potvrđuje i nalaz i mišljenje sudskog vještaka medicniske struke K. N. koji je u svom nalazu pojasnio da kod koncentracije apsolutnog alkohola u krvi u iznosu od 1,14 promila, ili 24,744 milimola u litro tzv. reakcijsko vrijeme, tj.vrijeme od momenta opažanja opasnosti, shvatanja podataka i izvršavanja određenih motoričkih radnji, kao odgovor  na uočenu opasnost je duplo produženo u odnosu na istu osobu koja nije u alkoholisanom stanju, kao i da kod koncentracije apsolutnog alkohola u krvi u iznosu od 1,14 promila ili 24,744 milimola u litru i sam kvalitet odgovarajućih motoričkih radnji, kao i odgovor na uočenu opasnost je loš, sa značajno većim brojem neispravnih reakcija i grešaka, a o čemu je u konkretnom slučaju i riječ. Iz istog nalaza nesumnjivo je utvrđeno da su učesnici u predmetnoj saobraćajnoj nezgodi zadobili sledeće tjelesne povrede: oštećeni P. S.  tešku tjelesnu povredu, oštećeni M. I. tešku tjelesnu povredu, oštećeni  M. N. laku tjelesnu povredu, oštećeni V. J. laku tjelsnu povredu, bliže opisane u izreci presude, a koji nalaz je cijenio kao jasan, stručan i objektivan. </span>
</p>
<p>&nbsp;</p>
<p>
<span class="span1">Sud nije prihvatio odbranu okrivljenog M. jer smatra da je ista sračunata u cilju izbjegavanja krivično-pravne odgovornosti. Konkretni navodi okrivljenog da je kritične prilike vozilo ,,Alfa Romeo" zašlo u njegovu kolovoznu traku su obesnaženi dokazima izvedenim na glavnom pretresu, a najprije iskazima svjedoka: M., P., M., V. i M., koji su u bitnom na potpuno drugačiji način opisali kritični dogadjaj, a kojim iskazima je sud poklonio punu vjeru, kao i uviđajnom dokumentacijom, skicom lica mjesta i zapisnikom o rekonstrukciji saobraćajne nezgode. Konkretne navode okrviljenog da nije konzumirao alkohol nakon 00,00 časova kritičnog dana sud nije prihvatio jer su isti obesnaženi izvještajem KCCG- odsjeka za sudsku medicinu. Sud nije prihvatio ni iskaz svjedoka V. Ž. jer nalazi da je isti u suprotnosti sa ostalim izvedenim dokazima i </span><span class="span1">dat u smislu umanjenja krivice njegovog prijatelja, ovdje okrivljenog M. u ovoj krivičnno-pravnoj stvari.</span>
</p>
<p>&nbsp;</p>
<p>
<span class="span1">Postupajući na prednje opisani način okrivljeni je prekršio odredbe člana 29 st. 1 i 2 Zakona o bezbjednosti saobraćaja na putevima kojima je propisano da  se v</span><span class="span1">ozilo kreće desnom strаnom kolovozа u smjeru kretаnjа i da je vozаč je dužаn dа vozilo u kretаnju drži što bliže desnoj ivici kolovozа i nа tolikoj udаljenosti od te ivice dа, s obzirom nа brzinu kretаnjа vozilа, uslove sаobrаćаjа i nа stаnje i karakteristike putа, ne ugrožаvа druge učesnike u sаobrаćаju i ne izlаže sebe opаsnosti, ali i odredbu člana 182 st. 2 istog zakona kojom je između ostalog propisano da vozač koji je pod dejstvom alkohola ne smije upravljati vozilom u saobraćaju na putu.</span>
</p>
<p>&nbsp;</p>
<p>
<span class="span1">Po nalaženju suda okrivljeni je </span><span class="span1">bio svjestan da upravljajući vozilom na prednje opisani način ugrožava javni saobraćaj i dovodi u opasnost život i tijelo ljudi, pa je na to pristao, </span><span class="span1">postupajući sa eventualnim umišljajem kao oblikom krivice, </span><span class="span1">dok je u odnosu na težu posljedicu </span><span class="span1">- </span><span class="span1">teške tjelesne povredu oštećenih M. I. i P. S. postupao sa svjesnim nehatom, jer je znao da njegovom radnjom takva posledica može nastupiti, ali je olako držao da do toga neće doći, </span><span class="span1">čime su se u njegovim radnjama stekli svi bitni objektivni i subjektivni elementi bića krivičnog djela teško djelo protiv bezbjedosti saobraćaja iz čl. 348 st. 1 u vezi sa  čl. 339 st. 1 Krivičnog zakonika Crne Gore, koje mu je stavljeno na teret.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije sud je, u smislu čl. 42 Krivičnog Zakonika, cijenio sve okolnosti koje utiču da kazna bude manja ili veća (olakšavajuće ili otežavajuće okolnosti) pa je od olakšavajućih okolnsti cijenio cijenio činjenicu da je okrivljeni otac maloljetnog djeteta, ranije neosuđivan, što je utvrdio uvidom u izvod iz kaznene evidencije na ime okrivljenog, činjenicu da se nijedan od oštećenih nije pridružio krivičnom gonjenju, kao i činjenicu da se okrivljeni nakon predmetne nezgode interesovao za zdravlje povrijeđenih lica, koje okolnosti je cijenio kao naročito olakšavajuće, dok otežavajućih oklnosti nije bilo, pa je imajući u vidu i stepen krivice za izvršeno krivično djelo sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude, koju je sud ublažio ispod zakonom propisanog minimuma za predmetno krivično djelo shodno čl. 45 i 46 Krivičnog zakonika Crne Gore, i rokom provjeravanja od 2 (dvije) godine na okrivljenog u dovoljnoj mjeri uticati da ubuduće ne vrše krivična djela čime će u potpunosti biti izvršena svrha izricanja uslovne osude iz čl.52 Krivičnog Zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog Zakonika Crne Gore. </span>
</p>
<p>&nbsp;</p>
<p>
<span class="span1">Odluka o troškovima donijeta je shodno čl. 226 i 229 Zakonika o krivičnom postupku u ukupnom iznosu od </span><span class="span1"> </span><span class="span1">474,54 eura</span><span class="span1"> , a isti se odnose na ime vještačenja po sudskom vještaku saobraćajne steruke M. Š. u iznosu do 215,54 eura, na ime vještačenja po sudskom vještaku medicisnke struke K. N. od 06.11.2015. godine u iznosu od 88,00 eura, na ime prvog alko testiranja  M. D. 04.09.2015. godine iznos od 57,00 eura, na ime drugog alko testiranja  M. D. od 04.09.2015. godine iznos od 57,00 eura i na ime alko testiranja M. N. od 04.09.2015. godine iznos od 57,00 eura, kao i na ime sudskog paušala u iznosu od po 50,00 eura koji je određen shodno složenosti predmeta, dužini trajanja postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl.374 Zakona o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 21.07.2016.  godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     SUDIJA</span>
</p>
<p>
<span class="span1">Belada Rajka s.r.                                                     Jelena Perović Kovačević s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>&nbsp;</p>
<p>
<span class="span1">Protiv ove presude dozvoljena je </span>
</p>
<p>
<span class="span1">žalba u roku od 15 dana od dana prijema pismenog</span>
</p>
<p>
<span class="span1">otpravka presude, Višem sudu u Podgorici, a preko</span>
</p>
<p>
<span class="span1">ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">ZTO: Belada Rajka</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
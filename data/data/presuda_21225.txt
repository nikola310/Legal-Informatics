<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 3/12</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.7/13  od  18.01.2013.g. podnijet protiv okrivljenog  Ismara Murića  iz Rožaja, zbog krivičnog djela vanbračna zajednica sa maloletnikom iz čl. 216. st. 1.  Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Aldina Kalača, oštećene malol. Adelise Škrijelj   i njenog zakonskog zastupnika Ekrema Škrijelja  i okrivljenog</span><span class="s1">,</span><span> dana  18.02. 2013. donio je i javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni ISMAR MURIĆ JMB 1609994273998  od oca Arifa i majke Dževahire, rođene Kajević rođen 16.09.1994.g. u Rožajama gdje i živi, naselje Ibarac, državljanin Crne Gore, razumije crnogorski jezik, a njegov jezik je srpski, pismen, završio osnovnu školu, nezaposlen,  oženjen, bez djece,  siromašnog imovnog stanja, neosuđivan.</span>
</p>
<p class="p2"></p>
<p class="p2"></p>
<p class="p2">
<span>K R I V   J E</span>
</p>
<p class="p4"></p>
<p class="p4">
<span>	Što je:</span>
</p>
<p class="p3">
<span>	od 03.01.2013.godine u Rožajama, živi u vanbračnoj zajednici sa maloljetnom  Adelisom Škrijelj iz Rožaja, rođenom 03.01.1997.godine, </span>
</p>
<p class="p3"></p>
<p class="p4">
<span>	- čime je izvršio krivično djelo vanbračna zajednica  sa maloljetnikom iz čl. 216. st. 1. Krivičnog zakonika. </span>
</p>
<p class="p4">
<span>	</span>
</p>
<p class="p3">
<span>	pa mu sud primjenom pomenutog zakonskog propisa i čl. 4, 13, 15, 32, 36, 42, 52, 53, 54 Krivičnog zakonika i 374. Zakonika o krivičnom postupku,   izriče </span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p5">
<span>Kojom mu utvrđuje kaznu zatvora u trajanju od 3 (tri)  mjeseca i istovremeno odredjuje da se kazna neće izvršiti ukoliko osuđeni u roku od jedne godine ne izvrši novo krivično djelo. </span>
</p>
<p class="p3"></p>
<p class="p5">
<span>Da plati na ime troškova krivičnog postupka paušalni iznos od  30,00 eura, u korist budžeta Crne Gore, u roku od 15 dana po pravosnažnosti ove presude.</span>
</p>
<p class="p5"></p>
<p class="p3">
<span>	Imovinsko-pravni zahtjev nije postavljen. </span>
</p>
<p class="p6"></p>
<p class="p3"></p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.7/13  od  18.01.2013.g. protiv okrivljenog  Ismara Murića  iz Rožaja, zbog krivičnog djela vanbračna zajednica sa maloletnikom iz čl. 216. st. 1.Krivičnog zakonika (KZ).</span>
</p>
<p class="p3"></p>
<p class="p3">
<span>	Na glavnom pretresu  Zamjenik ODT-a Aldin Kalač je  ostao pri podnijetom optužnom predlogu, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da mu izrekne uslovnu osudu, kojom će mu utvrditi kaznu zatvora u trajanju od tri mjeseca i istovremeno odrediti  da se kazna  neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p3"></p>
<p class="p3">
<span>	Zakonski zastupnik oštećene malol.  Adelise Škrijelj, otac joj Ekrem Škrijelj,  je u završnoj riječi istakao da se ne pridružuje krivičnom gonjenju ODT-a u odnosu na okrivljenog, niti postavlja imovinsko-pravni zahtjev. </span>
</p>
<p class="p3"></p>
<p class="p3">
<span>	Okrivljeni je na pretresu priznao  djelo i svoju krivicu i objasnio da je  polovinom 2012.g. upoznao malol. Adelisu Škrijelj, rođenu 03.01.1997.g.. Dana 03.01.2013.g. odlučili su  da se uzmu i žive zajedničkim životom u vanbračnoj zajednici i od tada žive  u vanbračnoj zajednici, a znao je da je Adelisa  maloletna . Sa njenim roditeljima su se izmirili i međusobno se posjećuju tako da su i oni saglasni da nastave zajednički život. Predložio je da ga sud što blaže kazni. </span>
</p>
<p class="p3"></p>
<p class="p3">
<span>	Po ovoj krivično pravnoj stvari sud je izveo dokaze: saslušao  svedoka - oštećenu  malol. Adelisu Škrijelj , pročitao izvod iz matične knjige rođenih na ime malol. Adelise Škrijelj  br. 26. UPI-202/13/385 od 17.01.2013.g. i izvršio uvid u izvod iz kaznene evidencije na ime okrivljenog.</span>
</p>
<p class="p3">
<span>	Cijeneći iskaz okrivljenog  i sve izvedene dokaze, kako pojedinačno, tako i u međusobnoj vezi  u smislu čl. 370. st. 3. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude. </span>
</p>
<p class="p3"></p>
<p class="p3">
<span>	Utvrđeno činjenično stanje proizilazi kako iz priznanja okrivljenog, tako i iz dokaza izvedenih u postupku. </span>
</p>
<p class="p3"></p>
<p class="p3">
<span>	Naime, okrivljeni je u cjelosti priznao izvršenje djela, pa je sud njegov iskaz prihvatio kao jasan i potpun, obzirom da je isti potvrđen iskazom oštećene   malol. Adelise   iz  kojeg se utvrđuje da je sa okrivljenim živi u vanbračnoj zajednici od  03.01.2013.g., te da je on znao da je maloletna kada je stupio u vanbračnu zajednicu sa njom, te  dovodeći to u vezu sa navodima iz izvoda iz matične knjige  rođenih iz kojeg se vidi da je oštećena Adelisa  rođena 03.01.1997.g., zaista se nedvosmisleno utvrđuje činjenično stanje kao u dispozitivu ove presude. </span>
</p>
<p class="p3"></p>
<p class="p3">
<span>	Dakle, u postupku je utvrđeno da  okrivljeni od 03.01.2013.godine u Rožajama, živi u vanbračnoj zajednici sa maloljetnom  Adelisom Škrijelj iz Rožaja, rođenom 03.01.1997.godine, </span>
</p>
<p class="p3"></p>
<p class="p3">
<span>	U konkretnom slučaju okrivljeni je svjestan svog djela, tj. svjestan da  od 03.01.2013.g. živi sa maloletnom Adelisom u vanbračnoj zajednici i to je htio, pa je postupao sa umišljajem. </span>
</p>
<p class="p3">
<span>	</span>
</p>
<p class="p3">
<span>	Iz ovakvog iznijetog i utvrđenog činjeničnog stanja, nesumnjivo proizilazi da su u radnjama okrivljenog sadržani svi bitni elementi krivičnog djela  vanbračna zajednica sa maloljetnikom iz čl. 216. st. 1. KZ, za koje djelo je sud istog oglasio krivim i izrekao mu uslovnu osudu, utvrđujući mu pri tom kaznu zatvora u trajanju od tri mjeseca i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p3"></p>
<p class="p3">
<span>	Prilikom izricanja ovakve vrste krivične sankcije, sud je imao  u vidu stepen krivice okrivljenog, stepen nastupjele posledice, okolnosti pod kojima je djelo izvršeno, cijeneći pri tom kao olakšavajuće okolnosti priznanje okrivljenog za izvršeno djelo, njegovo siromašno imovno stanje i raniju neosuđivanost, te činjenicu da se zakonski zastupnik oštećene nije pridružio krivičnom gonjenju ODT-a,  pa je sud u nedostatku otežavajućih okolnosti našao da je imalo mjesta izricanju ovakve vrste krivične sankcije, ubijeđen da će upozorenje uz prijetnju kazne u dovoljnoj mjeri uticati na okrivljenog da ubuduće ne vrši bilo kakva krivična djela. </span>
</p>
<p class="p3"></p>
<p class="p3">
<span>	Na osnovu čl. 229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati na ime paušala iznos od 30,00 eura, u korist budžeta Crne Gore, a ovo imajući u vidu trajanje i složenost krivičnog postupka, kao i imovno stanje okrivljenog. </span>
</p>
<p class="p3"></p>
<p class="p3">
<span>	Imovinsko-pravni zahtjev nije postavljen. </span>
</p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude. </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 18.02. 2013.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8   dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p6"></p>


</body>
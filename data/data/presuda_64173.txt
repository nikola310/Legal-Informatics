<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{margin-right:0.125in;text-align:start;hyphenate:auto;font-family:Arial;font-size:12pt;}
.p2{margin-right:0.125in;text-align:center;hyphenate:auto;font-family:Arial;font-size:12pt;}
.p3{margin-right:0.125in;text-align:end;hyphenate:auto;font-family:Arial;font-size:12pt;}
.p4{margin-right:0.125in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{margin-right:0.625in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1">
<span>                                                       U IME CRNE GORE</span>
</p>
<p class="p1"></p>
<p class="p3">
<span>                                                                                                 K. br. 993/12</span>
</p>
<p class="p4"></p>
<p class="p4">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv okrivljenog N Da  zbog produženog krivičnog djela ugrožavanje sigurnosti iz čl.168 st.1  u vezi čl.49 KZ, postupajući po optužnom predlogu ODT-a Nikšić Kt. br. 734/12  od 14.11.2012.g., nakon dovršenog javnog glavnog pretresa dana 28.01.2013 godine u prisustvu zamjenika ODT-a Karadžić Dragana i okrivljenog N Da, donio je i istog dana javno objavio</span>
</p>
<p class="p4"></p>
<p class="p1">
<span>                                                             PRESUDU</span>
</p>
<p class="p4">
<span>Okrivljeni:</span>
</p>
<p class="p4">
<span>N D od  oca V majke I  rođene V    rođen  . .g. u Nikšiću, nastanjen u mjestu rođenja ul. VI  , državljanin Crne Gore, završio srednju školu, nezaposlen, lošeg   imovnog stanja, neoženjen, ranije osuđivan presudom Osnovnog suda Nikšić K.br. 393/03 od 26.03.2004.g. zbog kriv. djela iz čl. 37 st.2 u vezi st. 1 KZCG na kaznu zatvora od 60 dana - uslovno na 1 godinu, presudom Osnovnog suda Herceg Novi K.br. 185/06 od 08.02.2008.g. zbog kriv. djela iz čl. 403 st. 1 KZCG na kaznu zatvora od 5 mjeseci - uslovno na 2 godine i presudom Osnovnog suda Nikšić K.br. 243/09 od 22.06.2009.g. zbog kriv. djela iz čl. 243 st. 1 tač.1 u vezi čl.49 KZ na kaznu zatvora od 110 dana</span>
</p>
<p class="p4">
<span>                                                                Kriv  je</span>
</p>
<p class="p4">
<span>Što je :</span>
</p>
<p class="p5">
<span>Dana 1.10.2012.g. u Nikšiću, ozbiljnim prijetnjama da će napasti na život i tijelo, ugrozio sigurnost oštećene B A, na način što je naznačenog dana sa svog mobilnog telefona broj 067/669-061 u više navrata, poslao na njen mobilni telefon broj 069/993-393 SMS poruke prijeteće sadržine i to :poruku  »Samo da znaš da smo završili do kraja, ti mene mrziš, ja tebe mrzim da bih ti se krvi napio, ne tebi nego i L  i J djeci. Klaću vas, Ostroga mi», poruku »Ti si drolja i kurva i čitav grad bi te jebo, samo ja vidim da si lijepa i da vrijediš, vrati mi MP4 da ti ne bi klao majku i tatu», poruku »Ovo ti je samo opomena druže,  ne daj Bože da ti u stan upadnem», poruku »Ubiću te kučko, krvi mi moje, neću ako odeš za BG, ali oću nekoga koga ti voliš» i poruku »Nijesam još naoružan, a noćas bih ti pobio najmilije, smradu«. </span>
</p>
<p class="p5"></p>
<p class="p5">
<span>čime je učinio produženo krivično djelo ugrožavanje sigurnosti iz čl. 168 st. 1  u vezi čl. 49 Krivičnog zakonika.</span>
</p>
<p class="p5"></p>
<p class="p5">
<span>Pa sud okrivljenog N Da primjenom čl. 4 st. 2, čl.32, čl.36 i čl.42 Krivičnog zakonika i čl.374 Zakonika o krivičnom postupku,</span>
</p>
<p class="p5"></p>
<p class="p6"></p>
<p class="p6">
<span>OSUĐUJE</span>
</p>
<p class="p6"></p>
<p class="p5">
<span>Na kaznu zatvora u trajanju  od 3 /tri/ mjeseca   koju je dužan izdržati po pravosnažnosti presude.</span>
</p>
<p class="p5"></p>
<p class="p5">
<span>Obavezuje se okrivljeni da na ime troškova krivičnog postupka uplati iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja na žiro-račun ovoga suda br. 832-152-32.</span>
</p>
<p class="p4"></p>
<p class="p4">
<span>                                                        O b r a z l o ž e nj e</span>
</p>
<p class="p4"></p>
<p class="p4">
<span>ODT iz Nikšića optužnim predlogom Kt.br. 734/12 stavio je na teret okrivljenom N Du  izvršenje produženog krivičnog djela ugrožavanje sigurnosti iz čl. 168 st. 1  u vezi čl. 49 KZ pa je zamjenik ODT-a Karadžić Dragan koji je zastupao  optužbu na glavnom pretresu istu činjenično izmijenio, ostajući u završnoj riječi pri izmijenjenom optužnom aktu i predlažući sudu da okrivljenog oglasi krivim i osudi po zakonu. </span>
</p>
<p class="p5"></p>
<p class="p5">
<span>Okrivljeni N D  naveo je u svojoj odbrani da je tačno da je dana 01.10.2012. godine slao prijeteće poruke oštećenoj na njen telefon, pri čemu je bio pod dejstvom alkohola, a sa njom je od ranije imao neraščišćene odnose. Oštećenoj je poslao poruke »Samo da znaš da smo završili do kraja, ti mene mrziš, ja tebe mrzim da bih ti se krvi napio, ne tebi nego i L  i J djeci. Klaću vas, Ostroga mi», »Ti si drolja i kurva i čitav grad bi te jebo, samo ja vidim da si lijepa i da vrijediš, vrati mi MP4 da ti ne bi klao majku i tatu», »Ovo ti je samo opomena druže,  ne daj Bože da ti u stan upadnem», »Ubiću te kučko, krvi mi moje, neću ako odeš za BG, ali oću nekoga koga ti voliš» »Nijesam još naoružan, a noćas bih ti pobio najmilije, smradu«. Ne sjeća se da li je ranije prijetio oštećenoj Aleksandri B , a pred ovim sudom suđeno mu je što je napao jednog mladića koji je bio u društvu oštećene pa je zbog toga i osuđen.</span>
</p>
<p class="p4"></p>
<p class="p4">
<span>Okrivljeni je u završnoj riječi ostao pri iznijetoj odbrani ostavljajući pitanje svoje krivice sudu na ocjenu.</span>
</p>
<p class="p4"></p>
<p class="p4">
<span>Sud je u dokaznom postupku saslušao svjedoka  oštećenu B A  i pročitao  izvod iz kaznene evidencije na ime okrivljenog izdat od UP PJ  Nikšić.</span>
</p>
<p class="p4"></p>
<p class="p4">
<span>Svjedok oštećena B A  navela je u u svom iskazu pred ODT-om Nikšić da je poslednjih nekoliko mjeseci svakodnevno dobijala telefonske pozive i SMS poruke prijeteće i uvredljive sadržine od strane okrivljenog zbog čega je u više navrata mijenjala telefonske brojeve. Okrivljeni je saznao njen novi broj i  pozvao je  na telefon dana 01.10.2012. godine oko 20:30 časova, ali se nije javila ,da bi nakon toga oko 21:53, 21:59 i 22:31 časova od okrivljenog dobila SMS poruke koje glase “Samo da znaš da smo završili do kraja, ti mene mrziš, ja tebe mrzim da bih ti se krvi napio, ne tebi nego i L i J djeci. Klaću vas, Ostroga mi.”,  “Ti si drolja i kurva i čitav grad bi te jebo, samo ja vidim da si lijepa i da vrijediš, vrati mi MP4 da ti ne bi klao majku i tatu.” i “Ovo ti je samo opomena druže, ne daj Bože da ti u stan upadnem”. Posle dobijenih poruka se vratila u stan i saznala od roditelja da je okrivljeni dolazio ispred stambene zgrade u kojoj živi i da je na ulaznim vratima polomio stakla. Oko 23:13 časa, dok se nalazila u stanu, od okrivljenog je dobila poruku sadržine “Ubiću te kučko, krvi mi moje, neću ako odeš za BG, ali oću nekoga koga ti voliš” posle koje je otišla sa ocem u stanicu policije i prijavila slučaj. Oko 23:28 časova dobila je novu poruku od okrivljenog koja glasi “Nijesam ja naoružan, a noćas bih ti pobio najmilije, smradu.” Istakla je  da je okrivljeni skoro sedam godina uznemirava i prijeti i da je zbog straha i osjećaja ugroženosti za svoj lični život i život članova porodice predmetni događaj prijavila policiji. </span>
</p>
<p class="p4"></p>
<p class="p4">
<span>Svjedok oštećena B A navela je u u svom iskazu na glavnom pretresu ponavljajući ranije kazivanje da je njen broj telefona 069   na koji su joj poslate poruke sa broja 067   - broja telefona okrivljenog. Istakla je da se pridružuje krivičnom gonjenju protiv okrivljenog.</span>
</p>
<p class="p4"></p>
<p class="p5">
<span>Sud nalazi da je na nesumnjiv način utvrđeno da je okrivljeni N D dana 1.10.2012.g. u Nikšiću, ozbiljnim prijetnjama da će napasti na život i tijelo, ugrozio sigurnost oštećene B A, na način što je naznačenog dana sa svog mobilnog telefona broj 067/669-061 u više navrata, poslao na njen mobilni telefon broj 069/993-393 SMS poruke prijeteće sadržine i to :poruku  »Samo da znaš da smo završili do kraja, ti mene mrziš, ja tebe mrzim da bih ti se krvi napio, ne tebi nego i L  i J  djeci. Klaću vas, Ostroga mi», poruku »Ti si drolja i kurva i čitav grad bi te jebo, samo ja vidim da si lijepa i da vrijediš, vrati mi MP4 da ti ne bi klao majku i tatu», poruku »Ovo ti je samo opomena druže,  ne daj Bože da ti u stan upadnem», poruku »Ubiću te kučko, krvi mi moje, neću ako odeš za BG, ali oću nekoga koga ti voliš» i poruku »Nijesam još naoružan, a noćas bih ti pobio najmilije, smradu«, kojim radnjama je ostvario sva bitna obilježja produženog krivičnog djela ugrožavanje sigurnosti iz čl. 168 st. 1 u vezi čl. 49 KZ.</span>
</p>
<p class="p4"></p>
<p class="p4">
<span>Naime, nesporno je da je okrivljeni N D kritičnog dana uputio više prijetnji oštećenoj B A Svjedok B A  se precizno izjasnila o vremenu prijema predmetnih poruka i o sadržini istih  a i s am okrivljeni je priznao da je oštećenoj dana 1.10.2012.g. poslao veći broj poruka prijeteće sadržine.</span>
</p>
<p class="p4"></p>
<p class="p4">
<span>Iako se okrivljeni poziva na to da je bio pod dejstvom alkohola kritičnoga dana sud nalazi da se - pod uslovom da je zaista konzumirao alkohol, ne može pod znak pitanja dovesti njegova sposobnost rasuđivanja jer se precizno mogao sjetiti sadržine poruka koje je poslao oštećenoj a što sigurno ne bi bio slučaj da je njegovo rasuđivanje bilo upitno.</span>
</p>
<p class="p4"></p>
<p class="p4">
<span>Okrivljeni je bio svjestan da će upućujući prijetnje oštećenoj kod iste stvoriti osjećaj straha i ugroženosti po njen život i tijelo, odnosno ugroziti njenu sigurnost, što je očito i htio pa je jasno da je djelovao sa direktnim umišljajem, pri čemu je u kratkom vremenskom rasponu  /tokom jednog dana/ počinio više istih krivičnih djela, koja čine cjelinu budući da su izvršena prema istom oštećenom, uz postojanje jedinstva umišljaja okrivljenog i jedinstva mjesta djelovanja jer su svi delikti preduzeti na području Nikšića.</span>
</p>
<p class="p4"></p>
<p class="p4">
<span>Prilikom odlučivanja o kazni, shodno čl. 42 KZ sud je kao olakšavajuće okolnosti na strani okrivljenog  cijenio činjenice da se radi o nezaposlenom licu lošeg imovnog stanja, dok je kao otežavajuću okolnost cijenio raniju osuđivanost utvrđenu iz izvoda iz kaznene evidencije, pa je sud okrivljenog osudio shodno čl. 36 KZ na kaznu zatvora u trajanju od 3 mjeseca  kojom će se po ocjeni suda ostvariti svrha kažnjavanja iz čl. 32 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p7"></p>
<p class="p4"></p>
<p class="p4">
<span>Sud je okrivljenog shodno čl. 226 i 229 ZKP-a obavezao na plaćanje  paušalnih troškova krivičnog postupka u iznosu od 30,00  eura srazmjerno trajanju i složenosti krivičnog postupka i imovnim prilikama okrivljenog.</span>
</p>
<p class="p4"></p>
<p class="p4">
<span>Iz iznijetih razloga,  primjenom čl. 374 ZKP-a odlučeno je kao u izreci presude.</span>
</p>
<p class="p4"></p>
<p class="p4">
<span>                              OSNOVNI SUD U NIKŠIĆU, dana 28.01.2013.g.</span>
</p>
<p class="p4"></p>
<p class="p4">
<span>      Zapisničar,                                                                                       S U D I J A,</span>
</p>
<p class="p4">
<span>Ćuzović Plana  s.r.                                                                           Perović Ivan  s.r.</span>
</p>
<p class="p1">
<span>                                ZA TAČNOST OTPRAVKA TVRDI:</span>
</p>
<p class="p1">
<span>                                                 radnik suda</span>
</p>
<p class="p4"></p>
<p class="p4">
<span>PRAVNKA POUKA :Protiv ove presude dozvoljena je žalba u roku od 8 dana  od </span>
</p>
<p class="p4">
<span>                                 dana  prijema iste preko ovog suda VIŠEM SUDU PODGORICA</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p8"></p>


</body>
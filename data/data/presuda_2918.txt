<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.115/11.</span>
</p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA i to Predsjednik suda Camić Zahit,  kao sudija pojedinac, odlučujući po optužnom predlogu Osnovnog Državnog Tužilaštva iz Rožaja Kt.br. 124/11. od 29. juna 2011. godine protiv okrivljenih B. M. i Lj. iz s. Bukovica, opština Rožaje, zbog krivičnog djela laka tjelesna povreda iz čl. 152.st.2. u vezi st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina iz Rožaja i okrivljenih, dana 15.7.2011. godine, donio je i javno objavio</span>
</p>
<p class="p1"></p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Okrivljeni:										 	1.B. M., JMBG ., od oca l. i majke  M., rodj. B., rodjen .. godine u s. Bukovica, opština Rožaje, gdje i živi, drž. CG, samauk, nezapošljen, oženjen, otac petoro djece, vojsku odslužio u Osijeku 1976. godine, vodi se pri VE Rožaje, siromašnog imovnog  stanja, osudjivan.</span>
</p>
<p class="p1">
<span>	2.B. LJ.R, JMBG ., od oca B. i majke M., rodj. B., rodjen .. godine u s. Bukovica, opština Rožaje, gdje i živi, drž. CG, samauk, nezapošljen, oženjen, otac troje djece, vojsku odslužio 1962.godine u Zagrebu, vodi se pri VE Rožaje, siromašnog imovnog stanja, osudjivan.</span>
</p>
<p class="p1"></p>
<p class="p1">
<span>				K R I V I     S U</span>
</p>
<p class="p1"></p>
<p class="p1">
<span>	Što su:</span>
</p>
<p class="p1">
<span>	1.B. M. dana 22.6.2011. godine u mjestu zv. "Kamenjača" opština Rožaje, lako tjelesno povrijedio B. Lj. na način što ga je drvenim kolcem dužine 120 cm, i debljine 4-5 cm, sredstvom podobnim da tijelo teško povrijedi ili zdravlje teško naruši udario više puta u predjelu glave, desne ruke i ledja, nanoseći mu povrede u predjelu glave lijevo hematom veličine 2 x 1 cm, crvenilo sa krvnim podlivom u predjelu proksimalne trećine desne podlaktice veličine 7 x 2 cm, oguljotinu na gornjoj strani šake veličine 1 cm, i u predjelu desnog ramena oguljotunu sa krvnim podlivom veličine do 8 cm,</span>
</p>
<p class="p1">
<span>	-čime je izvršio krivično djelo laka tjelesna povreda iz čl.152.st.2. u vezi st. 1. Krivičnog Zakonika.</span>
</p>
<p class="p1">
<span>	2.B. Lj. dana 22.6.2011. godine u mjestu zv. "Kamenjača" opština Rožaje, lako tjelesno povrijedio B. M. na način što ga je drvenim štapom dužine oko 120 cm, debljine oko 3 cm, sredstvom podobnim da tijelo teško povrijedi ili zdravlje teško naruši udario u predjelu lijeve slepoočnice nanoseći mu povrede u vidu posjekotine iznad lijeve obrve veličine 1,5 cm i krvni podliv u predjelu lijeve zigomatične kosti veličine 3 x 2 cm,</span>
</p>
<p class="p1">
<span>	-čime je izvršio krivično djelo laka tjelesna povreda iz čl. 152.st.2. u vezi st. 1. Krivičnog Zakonika.</span>
</p>
<p class="p1">
<span>	Pa ih sud na osnovu pomenutog zakonskog propisa, primjenom čl. 4.13.15.32.39.42.45.46.st.1. tač. 6. Krivičnog Zakonika i čl. 364. Zakonika o Krivičnom Postupku</span>
</p>
<p class="p1">
<span>				O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u  iznosu od po 1.200 (hiljadudvijestotine) eura, koju su osudjeni dužni da plate u roku od 15 dana po pravnosnažnosti ove presude. Ako osudjeni ne plate novčanu kaznu u ovom roku, sud će novčanu kaznu zamijeniti kaznom zatvora, tako što će im za svakih započetih 25 eura novčane kazne odrediti jedan dan kazne zatvora.</span>
</p>
<p class="p1">
<span>	Da plate ovom sudu na ime troškova krivičnog postupka iznos od po 41,25 eura, kao i na  ime paušala iznos od po 40 eura, u roku od 15 dana po pravnosnažnosti ove presude.</span>
</p>
<p class="p1"></p>
<p class="p1">
<span>				O b r a z l o ž e n j e</span>
</p>
<p class="p1"></p>
<p class="p1">
<span>	ODT iz Rožaja podnio je optužni predlog Kt.br.124/11. od 29. juna 2011. godine protiv okrivljenih B. M. i Lj. iz s. Bukovica, opština Rožaje, zbog krivičnog djela laka tjelesna povreda iz čl. 152.st. 2. u vezi st. 1. KZ.</span>
</p>
<p class="p1">
<span>	Na glavnom pretresu Zamjenik ODT-a precizirao je činjenični opis iz optužnog predloga kao u izreci ove presude. Predložio je da sud okrivljene oglasi krivim za izvršeno krivično djelo i osudi ih po Zakonu.</span>
</p>
<p class="p1">
<span>	Okrivljeni B.M. na glavnom pretresu nije priznao izvršenje krivičnog djela ni krivicu za krivično djelo za koje se optužuje. </span>
</p>
<p class="p1">
<span>	U svojoj odbrani istakao je: da živi u s. Bukovica, opština Rožaje. Okrivljeni Ljubomir mu je brat i već nekoliko godina nijesu u dobrim odnosima tako da ga ne smatra bratom. Do sada su se više puta svadjali. Dana 22.6.ove godine čuvao je tri krave koje su se obadale i otišle u goveda koja je čuvao Lj.. Pošao je da krave uzme i tada je vidio Lj. da ima štap u ruci dužine oko 120 cm, debljine oko 3 cm. Sa tim štapom gonio je njegove krave, te je istog pitao zbog čega to radi. Lj. mu je prišao držeći u desnoj ruci sjekiru, a u lijevoj štap. Podigao je sjekiru u ruci govoreći mu "vidiš li ako te udarim". Na šta mu je odgovorio "udari me ako smiješ". Sjekiru je uzeo u lijevu ruku, a štap u desnu i sa istim ga je udario dva puta i to jednom u tjemenom dijelu glave, a drugi put u lijevu slepoočnicu, a nakon toga po ramenu.  Počeo je  da gubi svijest, ali je ostao na nogama. Vidio je da mu niz lice teče krv, te kada je Lj. to vidio udaljio se od njega. Uzeo je krave i otjerao ih kod kuće. Nakon toga pošao je u Rožaje , gdje je prijavio policiji šta se dogodilo. Pošao je i kod ljekara koji ga je pregledao i izdao mu medicinsku dokumentaciju za povrede koje je imao. Imao je povredu u vidu rasjekotine u predjelu lijeve slepoočnice, na tjemenom dijelu glave osjećao bolove, kao i u predjelu ramena, ali nije imao vidnu povredu.  U rukama je imao drveni štap dužine oko 1,20 m, debljine oko 1 cm, ali sa istim nije udario Lj.. Na tom mjestu niko nije bio prisutan. Sa Lj. je i dalje u lošim odnosima. </span>
</p>
<p class="p1">
<span>	Okrivljeni Lj. na glavnom pretresu nije priznao izvršenje krivičnog djela ni krivicu za krivično djelo za koje je optužen.  </span>
</p>
<p class="p1">
<span>	U svojoj odbrani istakao je: da živi u s. Bukovica, opština Rožaje. Okrivljeni Miomir mu je brat i već duže vremena nijesu u dobrim odnosima. Dana 22.6.ove godine istjerao je krave sa teladima na ispašu. Došle su M. krave, te je iste istjerao da mu ne bi ubile telad. M. nije primijetio u toj blizini, a u rukama nije imao nikakav predmet. Čuo je da M. galami i vidio je da ide put njega govoreći mu "što mi tjeraš krave". Kazao mu je da krave tjera da mu ne bi ubile telad. Krave ničim nije udarao, jer u rukama nije imao predmet. Kada mu se M. približio na 3-4 m, gadjao ga je jednim kamenom i pogodio u lijevu nadkoljenicu. U rukama je imao jedan štap dužine oko 120 cm, debljine 4 - 5 cm i kada mu se približio sa istim ga je udario po glavi. Pošao je drugi put da ga udari i tada je ispružio desnu ruku da bi se zaštitio tako da ga je isti udario u predjelu desne podlaktice, a nakon toga i po desnoj lopatici. Pao je na zemlju ne znajući šta da radi. Miomir se odmah udaljio od tog mjesta, ušao u jedno vozilo i pošao za Rožaje. Otišao je kod kuće, a nakon toga je došao u Rožaje, gdje je ovo prijavio policji. Bio je kod ljekara koji ga je pregledao. I dalje nijesu u dobrim odnosima. Na tom mjestu niko nije bio prisutan osim njih.</span>
</p>
<p class="p1">
<span>	Na glavnom pretresu po ovoj krivičnopravnoj stvari sud je izveo dokaze: čitanjem izvještaja ljekara HMP Rožaje za M. i Lj., u svojstvu sudskog vještaka medicinske struke saslušao dr. Cenu Kajevića i pročitao izvod iz kaznene evidencije na ime okrivljenih. </span>
</p>
<p class="p1">
<span>	Vještak medicinske struke dr. Cena Kajević istakao je: da su u medicinskoj dokumentaciji za B. M.., izvještaju ljekara specijaliste urgentne medicine od 22.6.2011.godine konstatovane povrede iznad lijeve obrve posjekotina veličine 1,5 cm, kao i krvni podliv u predjelu lijeve jagodične kosti veličine 3 x 2 cm, da drugih promjena nije bilo, a u izvještaju neuropsihijatra od 06.7.2011. godine nema konstatacija o povredama osim o bolesti. U izvještaju očnog specijaliste od 24.6.2011.  i 06.7.2011. godine nema opisanih povreda. Da se povrede koje su opisane u ivzještaju specijaliste urgentne medicine od 22.6.2011. godine kvalifikuju kao lake tjelesne i da su mogle biti nanijete udarom tupo-tvrdog predmeta.</span>
</p>
<p class="p1">
<span>	U medicinskoj dokumentaciji za B. Lj., izvještaju specijaliste urgentne medicine od 22.6.2011. godine, konstatovane su povrede u predjelu glave lijevo hematom veličine 2 x 1 cm, kao i krvni podliv na desnoj podlaktici veličine 3 x 2 cm, oguljotina na gornjoj strani šake veličine 1 cm, i u predjelu desnog  ramena ogrebotina sa krvnim podlivom veličine do 8 cm. Da je u izvještaju ortopeda opisano crvenilo sa krvnim podlivom u predjelu proksimalne trećine desne podlaktice prednje strane veličine 7 x 2 cm, a u sledećem izvještaju ortopeda od 29.6.2011. godine je opisano da nema podataka za frešku frakturu, a da je stari prelom saniran. Druge povrede nijesu opisane u izvještajima. Da su povrede koje su opisane u izvjšetaju od 22.6.2011. godine opisane istog dana od strane ljekara i to krvni podliv veličine 3 x 2 cm, u desnoj podlaktici, a da je od strane ortopeda ova povreda dana29.6.2011. godine opisana u veličini 7 x 2 cm,  to se  veličine iste razlikuju obzirom na protek vremena pregleda i nanošenja, jer je u tom izvještaju  opisan samo hematom od strane specijaliste urgentne medicine dok je od strane ortopeda taj hematom opisan sa pratećim crvenilom i radi se o istoj povredi. Da se ove povrede kvalifikuju kao lake tjelesne i da su mogle biti nanijete udarom tupotvrdog predmeta.</span>
</p>
<p class="p1">
<span>	Sud je cijeneći iskaze okrivljenih i izvedene dokaze pojedinačno i u vezi sa ostalim izvedenim dokazima, pa je na osnovu takve ocjene dokaza utvrdio činjenično stanje koje je opisano u izreci ove presude. </span>
</p>
<p class="p1">
<span>	Utvrdjeno činjenično stanje proizilazi iz iskaza okrivljenih čiji se iskazi u odlučnim činjenicama medjusobno podudaraju i kao takvi potvrdjeni su i izvedenim dokazima. Naime, iz iskaza okrivljenih se vidi da je pomenutog dana prilikom njihovog medjusobnog susreta u šumi gdje su čuvali stoku došlo do svadje prilikom susreta, koja se u početku ogledala u verbalnom duelu, te i da su tog dana  zadobili u daljoj svadji povrede zbog kojih su se javili ljekaru u Domu zdravlja u Rožajama, tako da im je sud  iskaz u tom dijelu i prihvatio i isti uzeo kao dokaz. Medjutim, iz njihovih iskaza se vidi da su različito predstavili dalji tok dogadjaja izmedju njih, te i da pojedinačno nijesu imali u rukama bilo kakav predmet,tako da im je sud njihove iskaze u tom dijelu ocijenio kao njihovo nastojanje  da izbjegnu krivičnopravnu odgovornost za krivično djelo koje im se stavlja na teret i kao takvi su  suprotni izvedenim dokazima.					               </span>
</p>
<p class="p1">
<span>      Iz iskaza okrivljenog M. se vidi da ga je okrivljeni Lj. pomenutog dana, kada su se sreli, a nakon što su se počeli verbalno svadjati  sa drvenim štapom koji je posjedovao dužine oko 1,20 m, debljine oko 3 cm, udario u predjelu glave, tako da je u predjelu sleopoočnice imao povredu zbog koje se javio u Domu zdravlja u Rožajama radi pregleda, a iz iskaza LJubomira  se vidi da ga je okrivljeni M.nakon verbalne svadje sa istim i njihovog medjusobnog približavanja udario, drvenim štapom koji je posjedovao dužine oko 1,20 m, debljine oko 4 - 5 cm, po glavi, kada se pokušao zaštititi  ispruženom desnom rukom u predjelu desne podlaktice, a nakon toga i po desnoj lopatici, od kojih udaraca je zadobio povrede zbog kojih se javio ljekaru Doma zdravlja u Rožajama. Ocjenjujući ovakvo njihovo predstavljanje  toka svadje, sud je na nedvosmislen način utvrdio da su isti jedan drugom na način kako su to isti i opisali nanijeli opisane povrede. Ovo tim prije što njihovo predstavljanje tog dogadjaja podudara sa izvedenim dokazima. </span>
</p>
<p class="p1">
<span>	Cijeneći nalaz i mišljenje vještaka medicinske struke, sud je isti prihvatio kao objektivan, stručan i kao takav saglasan sa medicinskom dokumentacijom koja se odnosi o konstatacijama za povrede koje su konstatovane kod okrivljenih prilikom pregleda u Domu zdravlja u Rožajama, kao i sa iskazima okrivljenih. Naime, iz ovog nalaza i mišljenja se vidi da se opisane povrede kod okrivljeni kvalifikuju kao lake tjelesne povrede  i da su iste bliže opisane u izreci ove presude i kao takve su mogle biti nanešene udarcem tupo tvrdog predmeta. Imajući u vidu nalaz i mišljenje ovog vještaka sud je našao da se opisane povrede kod okrivljenih i pravno kvalifikuju kao lake tjelesne povrede nanijete udarcem  drvenih predmeta koje su okrivljeni imali kod sebe kao sredstvima podobnim da tijelo teško povrijedi i zdravlje teško naruši. </span>
</p>
<p class="p1">
<span>	U konkretnom slučaju okrivljeni  su postupali sa umišljajem jer su bli svjesni da postupajući na opisani način jedan drugom mogu nanijeti povrede na šta su i pristali, a koje povrede su u konkretnom slučaju isti imali. Postupajući na opisani način, sud je našao da su u radnjama okrivljenih sadržani svi bitni elementi krivičnog djela laka tjelesna povreda iz čl. 152.st.2. u vezi st. 1. KZ izvršenog  na način, vrijeme i mjestu kao u izreci ove presude, za koje ih je  sud oglasio krivim, pšto je našao da nema elemenata koji bi isključivali njihovu krivičnopravnu odgovornost i osudio ih na novčanu kaznu u iznosu od po 1.200 eura.</span>
</p>
<p class="p1">
<span>	Imajući u vidu utvrdjeno činjenično stanje, sud je našao,  obzirom da na pomenutom mjestu nije bilo prisutnih gradjana, da na strani bilo kojeg okrivljenog  nema nužne odbrane. Ovo tim prije što se iz njihovih iskaza vidi da su se prilikom susreta počeli medjusobno psovati i istovremeno jedan drugog udarati predmetima koje su imali kod sebe, nanoseći jedan drugom opisane povrede. Dakle, okrivljeni su se medjusobno istovremeno počeli udarati drvenim predmetima,tako da se iz njihovih iskaza kao ni iz izvedenih dokaza nemože utvrditi koje prvi napad zapoceo te i kad je neposredno predstojao. </span>
</p>
<p class="p1">
<span>	Prilikom odmjeravanja kazne okrivljenima u granicama koje su Zakonom propisane  za predmetno djelo, imajući u vidu svrhu kažnjavanja i uzimajući u obzir  sve okolnosti  koje utiču da kazna bude manja ili veća (olakšavajuće i otežavajuće okolnosti), sud je kao olakšavajuće okolnosti okrivljenima uzeo u obzir  njihovu životnu dob, njihove porodične prilike, okolnosti pod kojima su izvršili ovo krivično djelo, ocjenjujući iste kao naročito olakšavajuće okolnosti, tako da je iste primjenom čl. 45. i 46. KZ za izvršeno krivično djelo osudio na novčanu kaznu u naznačenom iznosu, kao blažom vrstom kazne od one koja je u Zakonu propisana za ovo krivično djelo, ubijedjen da će se sa istom bez obzira na njihovu dosadašnju više puta osudjivanost, postići svrha kažnjavanja iz čl. 4. u vezi čl. 32. KZ.</span>
</p>
<p class="p1">
<span>	U smislu čl. 202. u vezi čl. 199. st.2.tač. 1. i stava 3. ZKP-a , sud je obavezao okrivljene da plate na ime troškova krivičnog postupka iznos od po 41,25 eura, a koji troškovi se odnose na ime naknade vještaku medicinske struke za dati nalaz i mišljenje, kao i da plate na ime paušala iznos od po 40 eura, a ovo imajući u vidu trajanje i složenost krivičnog postupka.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 15.7.2011. godine.</span>
</p>
<p class="p1"></p>
<p class="p1">
<span>ZAPISNIČAR						PREDSJEDNIK SUDA</span>
</p>
<p class="p1">
<span>Burdžović Adisa s.r.						Camić Zahit s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti</span>
</p>
<p class="p1">
<span>žalba u roku od 8 dana od dana prijema iste, Višem sudu</span>
</p>
<p class="p1">
<span>u Bijelom Polju, a preko ovog suda.</span>
</p>
<p class="p1">
<span>			</span>
</p>
<p class="p1">
<span>	</span>
</p>
<p class="p2"></p>


</body>
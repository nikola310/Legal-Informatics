<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.620/13</span>
</p>
<p style="text-align:center;">
<span class="span1">U  IME CRNE GORE </span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Lidije Radetić, kao zapisničara, u krivičnom predmetu protiv okrivljenog P. G., iz Podgorice, zbog krivičnog djela nedavanje izdržavanja iz čl. 221 st.1 Krivičnog zakonika, odlućujući po optužnom predlogu ODT-a Podgorica Kt.br. 730/10 od 11.aprila 2012 godine nakon održanog glavnog i javnog pretresa u prisustvu zastupnika optužbe Protić Jelene, zamjenika ODT–a Podgorica, okrivljenog  Popović Gorana i njegovog branioca adv. Ivanović Igora, iz Podgorice, dana 04.10.2013 godine, donio je, a dana 07.10.2013 godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">P.  G., od oca B. i majke R., rođene M., rođen ...  godine u P., sa prebivalištem u P., ... , državljanin Crne Gore, oženjen, otac dvoje djece, pismen, sa završenom srednjom školom, srednjeg imovnog stanja, ranije osuđivan presudom Osnovnog suda u Kolašinu K.br.148/09 od 29.09.2009 godine, zbog krivičnog djela iz člana 221 st.1 KZ-a, izrečena uslovna osuda tri mjeseca zatvora-uslovno na jednu godinu,</span>
</p>
<p>
<span class="span1">Na osnovu čl. 373 tač.2 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span1">Kojom je predstavljeno da je:</span>
</p>
<p>
<span class="span1">U periodu od 05. novembra 2009 godine do 11. aprila 2012 godine, u Podgorici, nije davao izdržavanje za lice koje je po zakonu dužan da izdržava–maloljetnog sina P. L. koja dužnost mu je utvrđena izvršnom sudskom odlukom-presudom Osnovnog suda u Podgorici P.br. 2074/06 od 23.05.2007 godine, u iznosu i na način kako je to presudom utvrđeno i to svakomjesečno u iznosu od 80 eura, najkasnije do 5-og u mjesecu, pri čemu je bio svjestan svog djela, čije izvršenje je htio,</span>
</p>
<p>
<span class="span1">- čime bi izvršio krivično djelo nedavanje izdržavanja iz čl. 221 st.1 Krivičnog zakonika Crne Gore,</span>
</p>
<p>
<span class="span1">Troškovi krivičnog postupka padaju na teret budžetskih sredstava Crne Gore.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom  ODT-a Podgorica Kt.br. 730 /10 od 11.04.2012 godine, preciziranim u ranijem postupku na zapisniku od 13.11.2012 godine, kojeg je na glavnom  pretresu zastupala  Protić  Jelena,  zamjenik ODT–a  Podgorica, okrivljenom Popović Goranu, stavljeno je na teret izvršenje krivičnog djela nedavanje izdržavanja iz čl. 221  st. 1 Krivičnog zakonika, bliže opisanog izrekom ove presude.</span>
</p>
<p>
<span class="span1">Zastupnik optužbe je pri ranije preciziranom optužnom aktu u cjelosti ostala do kraja glavnog pretresa, a u završnoj riječi navela da iz provedenih dokaza na glavnom pretresu, proizilazi da je okrivljeni izvršio krivično djelo koje mu je stavljeno na teret, iz kojeg razloga je i predložila Sudu da ga oglasi krivim i izrekne mu krivičnu sankciju u granicama zakonom propisanim za to krivično djelo.</span>
</p>
<p>
<span class="span1">U svojoj odbrani i u prethodnom postupku pred istražnim sudijom Ovog suda, kao i na glavnom pretresu, okrivljeni je izjavio  da je od dana kada je donesena presuda od strane Ovog suda i kada je obavezan da na ime izdržavanja svog maloljetnog sina daje iznos od 80,00 eura do 05. u mjesecu na ruke njegovoj bivšoj supruzi D. S. on je tu svoju obavezu svakomjesečno izvršavao. Navedenu obavezu nije izvršavao u periodu od devet mjeseci tokom 2008 godine kada nije bio u fizičkoj mogućnosti da izvrši svoju obavezu, obzirom da nije mogao da gleda svog sina, zato što mu je bivša supruga to onemogućila, zbog čega je i sam  pokrenuo postupak kako bi ostvario  kontakt sa svojim sinom. Naveo je, da je nakon toga redovno ispunjavao svoju zakonsku obavezu, davao novčani iznos od  80,00 eura i preko toga davao još novca i kupovao sinu sve što mu je bilo potrebno. Kazao je da mu nije poznato da je već osuđivan presudom Osnovnog suda u Kolašinu zbog istog krivičnog djela, jer tu presudu, nikada nije dobio i nije mu jasno zašto njegova bivša supruga podnosi krivične prijave protiv njega, obzirom da svoju obavezu izvršava. Dodao je da o tome da svoju obavezu izvršava mogu da posvjedoče njegova majka i sestra, koje su sa tim upoznate i naveo da bi mogao naknadno predložiti nekog iz njene porodice, ali da ovom prilikom ne može navesti konkretno ime i prezime. Ponovio je da je svakomjesečno između novembra 2007 godine i dana kada je podnijeta krivična prijava protiv njega, davao novčani iznos naprijed naveden na ime izdržavanja njegovog sina i to ispred stana njegove bivše supruge u ul. ... u većini slučajeva, sem ovog perioda od devet mjeseci koji je naprijed pomenuo. Okrivljeni je istakao da ne priznaje izvršenje krivičnog djela koje mu je stavljeno na teret i da ne priznaje krivicu, kao i to da se sva imovina koja se tiče D. vodi na ime njegovog pokojnog oca i, kako je naveo, misli da nema ništa na njegovo ime. Okrivljeni je istakao da se sjeća da se nakon završene srednje škole prijavio na biro, te da misli da je postojalo neko pravilo da ukoliko se ne prijavi lice na biro u intervalu od tri mjeseca, isti se briše sa evidencije po automatizmu, pa misli da je na taj način izbrisan, kao i da nigdje ne radi, te da je predmetna prodavnica vlasništvo njegove supruge. Dodao je da nije od bivše supruge kada joj je predavao na ruke novac za izdržavanje tražio da mu izda potvrde o tome. Izjavio je da niko nije bio prisutan kada je davao novac osim njega i njegove bivše supruge i sina L. Naveo je da je zdrav i da ne boluje ni od kakve bolesti. </span>
</p>
<p>
<span class="span1">U završnoj riječi branilac okrivljenog je izjavio da imajući u vidu stavove iz ukidnih rješenja drugostepenog suda da se u postupku moraju nedvosmisleno utvrditi činjenice putem vjerodostojnih dokaza da bi se neko lice oglasilo krivim za izvršenje krivičnog djela </span><span class="span1">stavljenog mu na teret, te kako to nije utvrđeno u ovom postupku to se pozvao na čl. 3 ZKP-a i predložio da Sud oslobodi optužbe njegovog branjenika. </span>
</p>
<p>
<span class="span1">U završnoj riječi okrivljeni je u cjelosti prihvatio završnu riječ svog branioca, i nije imao šta drugo izjaviti. </span>
</p>
<p>
<span class="span1">U dokaznom postupku Sud je: na saglastan predlog stranaka pročitao iskaz zakonskog zastupnika oštećenog mldb. P. L. - majku D. S. sa zapisnika o glavnom pretresu od 28.09.2012 godine, pročitao presudu Osnovnog suda u Podgorici P.br. 2074/06 od 23.05.2007 godine, pročitao presudu Osnovnog suda u Kolašinu K.br.148/09 od 29.09.2009 godine, pročitao dopis Uprave za nekretnine PJ Podgorica br.958-101-1699/12 od 04.10.2012 godine i pročitao dopis Zavoda za zapošljavanje Crne Gore-Biro rada Podgorica br.2301-1961 od 30.10.2012 godine, pročitao izvod iz KE na ime okrivljenog izdat od UP PJ Podgorica dana 23/04/2012 godine pod brojem 29/245/12-916/2-1907. </span>
</p>
<p>
<span class="span1">Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza kako pojedinačno tako i u njihovoj međusobnoj vezi, Ovaj sud našao da nema dokaza da je okrivljeni P. G. izvršio krivično djelo koje mu se optužbom stavlja na teret, a kako je to bliže naznačeno izrekom ove presude, sa  kojih razloga je istog Sud oslobodio od optužbe.</span>
</p>
<p>
<span class="span1">U svjedočkom iskazu D. S., zakonski zastupnik oštećenog mldb. P. L. je, kako u pretkrivičnom postupku, tako i na glavnom pretresu izjavila da je sa okrivljenim P. G. bila u braku od 19.03.2003 godine do 23.05.2007 godine, kada je brak sudski razveden, a mldb. sin L. je njoj povjeren na čuvanje, vaspitanje i izdržavanje, a okrivljeni je obavezan da svakomjesečno, najkasnije do 5-tog u mjesecu za tekući mjesec plati iznos od 80,00 eura i to njoj na ruke, a na ime izdržavanja njihovog zajedničkog mldb. sina. Kako je navela, prva tri mjeseca je okrivljeni, njoj lično predavao svakog mjeseca iznos od 80 eura, a poslije toga je prestao sa davanjem izdržavanja. Istakla je da je okrivljeni jednom prilikom kupio i bicikl njihovom zajedničkom djetetu L., kao i da mu je u jednom navratu kupio jedan šorts i jednu majcu i dao iznos od 50 eura. D. S. je u prilog svom iskazu pred istržnim sudijom Osnovnog suda u Podgorici od dana 09.07.2010 godine poslovne oznake Kri.10/629 priložila i presudu Osnovnog suda u Kolašinu K.br.148/09 od 29.09.2009 godine, kojom je okrivljeni P. G. osuđen za krivično djelo nedavanje izdržavanja iz člana 221.st.1 KZ CG. Dodala je i to da je kao zakonski zastupnik mldb. L. P. upućena na parnični postupak, te da ima namjeru da podigne parničnu tužbu pred Osnovnim sudom u Podgorici, a radi naknade svih zaostalih rata koje je na ime izdržavanja trebao da isplati P. G. Komentarišući navode odbrane okrivljenog, svjedokinja je izjavila da nije tačno to što je isti naveo u svojoj odbrani i dodala da joj je okrivljeni uoči ročišta glavnog pretresa od 11.09.2012 godine ponudio da podju kod notara i da će joj svakomjesečno davati 150,00 eura, ali ovih 6.000,00 eura neće, te da je na njeno pitanje zašto to nije rekao na Sudu isti odgovorio da mu nije advokat tu. Odgovarajući na pitanja Suda i stranaka, zakonski zastupnik mldb. oštećenog je izjavila da okrivljeni ni poslije podnošenja predmetne prijave, pa do danas nije davao izdržavanje za njihovog sina, te je kao jedini razlog zbog koga je podnijela krivičnu prijavu taj što njen bivši suprug radi na 2-3 mjesta i ima sopstvenu prodavnicu, a govori da nigdje ne radi. Dodala je i to da sama dijete izdržava i da joj je pomoć potrebna. U ranijem postupku zakonski zastupnik oštećenog mldb. P. L., majka D. S. je navela i to da se u njegovo ime pridružuje krivičnom </span><span class="span1">gonjenju protiv okrivljenog, kao i da traži naknadu štete i to u iznosima od po 80,00 eura za navedeni period.</span>
</p>
<p>
<span class="span1">Iz presude Osnovnog suda u Podgorici poslovne oznake P.br. 2074/06 od 23.05.2007. godine, Sud je utvrdio da su okrivljeni G. P. i D. S. bili u braku počev od 2003 godine do 2007 godine, te da su se 23.05.2007 godine razveli i da je tom pravnosnažnom presudom njihovo zajedničko dijete mldb. P. L. povjeren na čuvanje majci – D. S., i da je njegov otac - okrivljeni obavezan da na ime doprinosa za izdržavanje mldb. sina L. isplaćuje D. S. svakog mjeseca najkasnije do 5-og u mjesecu za tekući mjesec iznos od 80,00 eura na ruke, počev od dana presuđenja pa ubuduće,dok za to budu postojali zakonski razlozi.</span>
</p>
<p>
<span class="span1">Iz presude Osnovnog suda Kolašin, poslovne oznake K.br.148/09 od 29.09.2009. godine, utvrdjeno je da je okrivljeni  P. G. oglašen krivim zbog krivičnog djela nedavanje izdržavanja iz člana 221 st.1 KZ-a u periodu od  novembra 2007 godine, a koja presuda je postala pravnosnažna 05.11.2009 godine, pa mu je izrečena uslovna osuda kojom mu je prethodno utvrđena kazna zatvora u trajanju od 3 (tri) mjeseca i istovremeno određeno da se navedena presuda neće izvršiti ukoliko okrivljeni u roku od 1 (jedne)  godine ne počini novo krivično djelo.</span>
</p>
<p>
<span class="span1">Iz dopisa Zavoda za zapošljavanje Crne Gore - Biro rada Podgorica br... od 30.10.2012 godine, je utvrdjeno da se okrivljeni nalazio na evidenciji nezaposlenih lica Zavoda za zapošljavanje u periodu od 11.04.2003 do 29.07.2003 godione, kada je prestao da se prijavljuje kao nezaposleno lice, te da se ne nalazi na evidenciji nezaposlenih lica Zavoda za zapošljavanje Crne Gore. </span>
</p>
<p>
<span class="span1">Iz dopisa Uprave za nekretnine PJ Podgorica br... od 04.10.2012  godine, utvrdjeno je da je izvršenom provjerom podataka o nepokretnostima utvrdjeno da je u evidenciji tog organa P. G. bez podataka o imenu oca i sa privremenim matičnim brojem evidentiran u KO D. LN 840 i KO G. LN 197 sa drugim privremenim matičnim brojem, sa kojih razloga taj organ nije mogao sa sigurnošću utvrditi da se radi o istoj osobi. </span>
</p>
<p>
<span class="span1">Iz izvoda iz KE za okrivljenog P. G. izdatog od UP PJ Podgorica pod br.29-245/12-9616/2-1907 od 23.04.2012 godine utvrđeno je da je isti ranije osuđivan i to presudom Osnovnog suda u Kolašinu poslovne oznake K.148/09 od 29.09.2009 godine, zbog krivičnog djela nedavanje izdržavanja iz člana 221 st.1 KZ-a, kojom je osuđen na 3 mjeseca zatvora – uslovno na jednu godinu.</span>
</p>
<p>
<span class="span1">Dakle, iz provedenih dokaza, nije utvrđeno da je okrivljeni P. G. izvršio krivično djelo koje mu se optužbom stavlja na teret. Ovo prvenstveno sa razloga što tokom postupka nije nedvosmisleno utvrđeno da okrivljeni nije davao izdržavanje u periodu od 05. novembra 2009 do 11. aprila 2011 godine za svog maloljetnog sina P. L. koja obaveza je utvrđena na osnovu sudske odluke - pravnosnažne i izvršne presude Osnovnog suda u Podgorici P. 2074/06 od 23.05.2007 godine. Naime, istom presudom okrivljeni je obavezan da izdržavanje daje na ruke zakonskom zastupniku mldb. oštećenog-njegovoj majci, te pri činjenici da navodi odbrane okrivljenog da je svojoj bivšoj supruzi-zakonskom zastupniku mldb.oštećenog na ruke davao novac, ni na jedan način u toku postupka nijesu osporeni, Ovaj sud je u sumnji u pogledu odlučnih činjenica, koje u konkretnom slučaju čine </span><span class="span1">obilježje krivičnog djela nedavanje izdržavanja, stanovišta da primjenom instututa" in dubio pro reo" okrivljenog trebalo osloboditi od optužbe.</span>
</p>
<p>
<span class="span1">Obzirom da ni jedan provedeni dokaz nije sa dovoljnom izvjesnošću potvrdio navode iz optužnog akta, niti se iz njihove sadržine može izvući jasan, uvjerljiv i nedvosmilen zaključak da je okrivljeni preduzimajući radnje predstavljene u dispozitivu optužnog akta ostvario elemente krivičnog djela nedavanje izdržavanja, niti su provedeni dokazi u svojoj ukupnosti pružili pouzdan osnov za utvrđivanje krivice okrivljenog, te kako isti nijesu u povezanosti sa radnjom koja se okrivljenom stavlja na teret, a sa stanovišta utvrđivanja njegove krivice, sud  je primjenom čl. 3 st. 3 i 373 tač. 2 Zakonika o krivičnom postupku istog oslobodio od optužbe.Prednje navedene okolnosti su u skladu i sa ukidnim rješenjima Višeg suda u Podgorici  (K.ž.br.942/13 od 14.06.2013 godine i Kž.br.242/12 od 05.03.2013 godine). Dakle, sud je stanovišta da u konkretnom slučaju provedeni dokazi ne potvrđuju krivicu okrivljenog, da navodi odbrane okrivljenog nijesu osporeni ni u jednom njegovom dijelu, da je nasuprot tome, ostala sumnja u pogledu činjenice da li je ili ne okrivljeni na ruke svojoj bivšoj supruzi zakonskom zastupniku mldb.oštećenoj davao novac, na ime izdržavanje zajedničkog mldb. djeteta, sa kojih razloga je odlučio kao u izreci presude.</span>
</p>
<p>
<span class="span1">Odluku da troškovi krivičnog postupka padaju na teret budžetskih sredstava Crne Gore sud je donio primjenom odredbi čl. 230 ZKP-a. </span>
</p>
<p>
<span class="span1">Na osnovu izloženog a u smislu čl. 373 tač.2 Zakonika o krivičnom postupku</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 07.10.2013 godine</span>
</p>
<p>&nbsp;</p>
<p>
<span class="span1">ZAPISNIČAR                                                                                  SUDIJA</span>
</p>
<p>
<span class="span1">Radetić Lidija,s.r.                                                              Larisa Mijušković-Stamatović,s.r.</span>
</p>
<p>&nbsp;</p>
<p>
<span class="span1">PRAVNA POUKA : </span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 8 (osam) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                                   ZTO: Radetić Lidija</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
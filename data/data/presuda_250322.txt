<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.75in 0.25in 0.875in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;font-family:Arial;font-size:12pt;}
.p2{text-indent:0.5in;text-align:justify;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.375in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	</span><span class="s2">K. br.  497/2010</span>
</p>
<p class="p1"></p>
<p class="p1">
<span>					</span><span class="s1">U IME NARODA </span>
</p>
<p class="p1"></p>
<p class="p2">
<span>Osnovni sud u B.Polju kao prvostepeni krivični, i to sudija Rahmo Banda, kao sudija pojedinac, uz učešće zapisničara Ljiljane Popović, u krivičnom predmetu protiv okrivljenog Z.R.a iz Mojkovca, postupajući po Optužnom predlogu ODT-a iz Bijelog Polja Kt. br. 468/2010 od 20.09.2010.godine, zbog krivičnog djela nasilje u porodici ili u porodičnoj zajednici iz čl. 220. st. 2. u vezi st. 1  Krivičnog zakonika CG, nakon dovršenog usmenog, glavnog i javnog pretresa, održanog dana  13.10.2010.godine,  u prisustvu okrivljenog Z.R.a i oštećene Z.S., a u odsustvu uredno obaviještenog ODT iz Bijelog Polja, istog dana donio je i javno objavio:					</span>
</p>
<p class="p3"></p>
<p class="p3">
<span>						</span><span class="s1"> P R E S U D U </span>
</p>
<p class="p3"></p>
<p class="p2">
<span class="s1">Okrivljeni Z.R., </span><span>od oca V. i majke V. rodjene G., rodjen ....godine u Prošćenje Opština Mojkovac, živi u J. Opština Mojkovac, Crnogorac, državljanin Crne Gore, pismen, završio Srednju Školu, poljoprivirednik, oženjen, otac dvoje maloljetno djece, vojsku služio u Pljevlja i Kolašin 1993.godine, lošeg imovnog stanja, ne osudjivan. </span>
</p>
<p class="p3"></p>
<p class="p4">
<span class="s1">K r i v    j e</span>
</p>
<p class="p3"></p>
<p class="p3">
<span class="s1">	   Što je:</span>
</p>
<p class="p3"></p>
<p class="p2">
<span>- dana 13.07.2010.godine oko 18,00 h, u mjestu J. Opština Mojkovac, u porodičnoj kući, primjenom grubog nasilja, narušio tjelesni i duševni integritet člana svoje porodice - supruge Z.S., na način što je izudarao otvorenim šakama i pesnicama u predjelu glave i po tijelu, a zatim kada je oštećena sa djecom izašla iz kuće, uzeo sjekiru, krenuo put nje i rekao joj '' ti možeš ići, ali djecu ne smiješ odvesti'', da bi pošto mu je oštećena uzela sjekiru iz ruku, iz kuće uzeo nož, prišao do oštećene i prijetio joj da ne smije odvesti djecu, koja sredstva su podobna da tijelo teško povrijede ili zdravlje teško naruše, kojom prilikom je istoj nanio lake tjelesne povrede u vidu modrice ispod lijevog oka i modrica u predjelu lijeve nadlaktice, </span>
</p>
<p class="p3"></p>
<p class="p2">
<span>- čime je izvršio krivično djelo nasilje u porodici ili u porodičnoj zajednici iz čl. 220. st. st. 2. u vezi st. 1. KZ CG.</span>
</p>
<p class="p3"></p>
<p class="p2">
<span>-pa ga sud primjenom citiranog zakonskog propisa i čl. 2,4,5,13,15,32,36,42,45,46. st. 1. tač. 5.  Krivičnog zakonika Crne Gore kao i čl. 199,202, 212 i 364 ZKP-a, </span>
</p>
<p class="p3"></p>
<p class="p4">
<span class="s1">O S U DJ U J E </span>
</p>
<p class="p4"></p>
<p class="p3">
<span>	Na kaznu zatvora u trajanju od 30. ( trideset ) dana.</span>
</p>
<p class="p3"></p>
<p class="p3">
<span>	Okrivljeni je dužan da ovom sudu na ime paušala plati iznos od  30,00 € ( trideset) eura, kao i na ime troškova krivičnog postupka u iznosu od 33,00 € ( trideset tri eura), a sve  u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>	 Oštećena Z.S.a, radi ostvarivanja imovinsko pravnog zahtjeva upućuju se na parnicu.</span>
</p>
<p class="p3">
<span> </span>
</p>
<p class="p3">
<span>					</span><span class="s1">O b r a z l o ž e nj e</span>
</p>
<p class="p3"></p>
<p class="p2">
<span>Osnovno državno tužilaštvo iz B.Polja podnio je ovom sudu optužni predlog Kt. br. 468/2010 od 20.09.2010.godine, protiv okrivljenog Z.R.a iz Mojkovca, zbog krivičnog djela nasilje u porodici ili porodičnoj zajednici iz čl.  220 stav 2. u vezi st. 1  Krivičnog zakonika CG. </span>
</p>
<p class="p2"></p>
<p class="p3">
<span>	 Glavni pretres je održan i zaključen dana 13.10.2010. godine u odsustvu uredno obaviještenog ODT iz Bijelog Polja,  shodno čl.  453 ZKP-a CG. </span>
</p>
<p class="p3"></p>
<p class="p2">
<span>Oštećena Z.S.a u završnoj riječi je izjavila, da se pridružuje krivičnom gonjenju protiv okrivljenog  i postavlja imovinsko pravni zahtjev koji će ostvarivati u parnici. </span>
</p>
<p class="p2"></p>
<p class="p2">
<span>Okrivljeni Z.R. u svojoj odbrani tokom postupka naveo, da sa svojom suprugom Z.S.om živi u bračnoj zajednici 5. godina i imaju dvije maloljetne ćerke od 4 i 2.godine. Istakao je da u toku njihove bračne zajednice on svoju suprugu nikada nije fizički zlostavljao, niti je maltretirao, a čak može reći da su jedno vrijeme imali idealan brak. Istakao je i to da dana 13.07.2010.godine, radio je puno, pa je tog dana konzumirao alkohol, tako da u svojoj kući u mjestu J., negdje oko 18.h, došao je u pripitom stanju.  A njegova supruga ga je počela vrijedjati, te su se posvadjali, zbog čega je on u momentu ljutnje, svoju suprugu S., dva puta ošamario u predjelu lica, i odmah potom napustio kuću i otišao da radi. Kada se vratio nije našao svoju porodicu kod kuće ( suprugu i dvoje djece). Predpostavio je da se S.a zbog šamara naljutila i otišla kod svojih roditelja, a pošto je bilo veoma kasno a on bio umoran, nije mogao ići po S. i djecu. Posebno je istakao da se S.a nalazi kod svojih roditelja, te da se još nijesu pomirili, uz naglasak da nije tačno da je kritičnog dana izudarao šakama i pesnicama po glavi i tijelu svoju suprugu, niti joj je prijetio sjekirom, nožem i sl., te da sve to je lažno i ima svoju svrhu, koju nebi izlagao jer se tiču njihovog bračnog života. U završnoj riječi je izjavio, da se kaje što je došlo do ovakve situacije, njegova je greška jer je bio u pripitom stanju, obećao je sudu da se to više neće ponoviti, a može pred sudom da se podpiše da se neće ponoviti, a ostavlja sudu da odluči. </span>
</p>
<p class="p2"></p>
<p class="p5">
<span>Radi utvrdjivanja odlučnih činjenica i krivice okrivljenog, sud je   na glavnom pretresu u dokaznom postupku u svojstvu svjedoka saslušao oštećenu Z.S.u, na saglasni predlog izvršio uvid u medicinsku dokumentaciju : izvještaj ljekara specijaliste JZU Doma zdravlja '' B.D.- Mojkovac, br. 86 od 13.07.2010.godine, pročitao nalaz i mišljenje vještaka medicinske struke dr. M.D.a sa zapisnika kod istražnog sudije od 09.09.2010.godine i izvršio uvid u izvod iz KE na ime okrivljenog Z.R.a, izdat od strane Uprave Policije – Ispostava Mojkovac od 04.10.2010.godine,  pa je cijeneći ove dokaze pojedinačno i u sveukupnosti, dovodeći ih u vezu jedne sa drugim i u kontekstu sa navodima okrivljenog shodno čl. 360. st. 2. ZKP-a, utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, iz izvedenih dokaza, tačnije odbrane okrivljenog, a na način kako je iznešena i koju je sud cijenio kao djelimično priznanje izvršenja krivičnog djela se utvrdjuje, da je Z.R. živio sa suprugom S.om u bračnoj zajednici 5.godina i imaju dvoje djece - ćerke 4. i 2.godine. A kritičnog dana je konzumirao alkohol i istog dana oko 18 h, u tako pripitom stanju sa suprugom S.om se posvadjao i u tom momentu ljutnje istu dva puta ošamario u predjelu lica. </span>
</p>
<p class="p5"></p>
<p class="p5">
<span>Medjutim, njegovu odbranu u dijelu navoda da kritičnom prilikom nije izudarao šakama i pesnicama po glavi i tijelu svoju suprugu, niti joj prijetio sjekirom, nožem ili sl. Ovaj sud je cijenio kao usmjerenu u izbjegavanju ili pak umanjenju sopstvene krivice. Pored toga ista je opovrgnuta izvedenim dokazima - iskazom svjedokinje oštećene Z.S. iz kojeg se izmedju ostalog utvrdjuje, da kritičnog dana kada su se kod porodične kuće nalazili stric okrivljenog, V.Z.i lice J.M.koji su pili, te kada je S.a kazala R. da će da kaže njegovom stricu V. da više ne pije u njihovoj kući i ne maltretira njihovu djecu, on je tada krenuo put iste i udario je pesnicom više puta u predjelu tijela i u predjelu glave, od kojih udaraca je ista pala i onesvijestila se. A to se dešavalo u prisustvu djece - ćerki. Odmah nakon toga krenula je sa djecom da ide kod svojih koji su udaljeni od kuće R oko 15 minuta pješačkog hoda i tada je pozvala brata i rekla mu da će doći kod njih. A tada je R krenuo sa sjekirom put S.e i istu sjekiru digao, ali je starija ćerka povukla Ra za ruku i S.a uhvatila sjekiru i istu bacila, a djeca su tada plakala i vrištala. Poslije toga S.a je sa djecom nastavila put prema kući svojih, kada je R sustigao i jednim otvorenim nožem krenuo put iste i prijetio joj. A S.a mu rekla '' da je on ništa, i da je nikakav čovjek, kada ide na ženu sa nožem, kada je istu prebio, što ne nadje nekog sebi ravnog pa se ne tuče''.  U kom momentu dolazi brat S.in, M. i tu se raspravlja sa Rom, a S.a sa djecom odlazi kući kod svojih. </span>
</p>
<p class="p5"></p>
<p class="p5">
<span>Sud je iskaz  svjedokinje - oštećene koja je do detalja opisala dogadjaj, cijenio kao objektivan i realan i kao takav ne usmjeren na otežavanje krivice okrivljenom. A isti je u pogledu bitnih činjenica - nanošenja povreda potvrdjen medicinskom dokumentacijom i nalazom i mišljenjem vještaka med.struke dr. M.D.a, koji je dat na zapisniku kod istražnog sudije od 09.09.2010.godine, iz kojeg se utvrdjuje, da za oštećenu od medicinske dokumentacije postoji izvještaj ljekara hitne službe Doma zdravlja u Mojkovcu od 13.07.2010.godine, iz kojeg je evidentno da je ista pregledana zbog povreda zadobijenih u tuči kada je imala modricu ispod lijevog oka, te modricu u predjelu lijeve nadlaktice i krvarenje iz nosa. Navedene povrede nastale su dejstvom tupo tvrde sile u predjelu lica sa lijeve strane i u predjelu lijeve nadlaktice. Pa obzirom na opis povreda, povreda u predjelu lica u vidu modrice mogla je natati dejstvom stisnutom pesnicom u predjelu lica i nosa dok je povoreda u predjelu nadlaktice mogla nastati takodje dejstvom stisnutom pesnicom ili hvatanjem i stiskanjem tj. vučenjem nadlaktice. I pomenute povrede kako pojedinačno tako i zbirno spadaju u lake tjelesne povrede.  Inače sud je nalaz ovog vještaka cijenio kao objektivno i stručno dat.</span>
</p>
<p class="p5"></p>
<p class="p2">
<span>Dakle, kod ovakvog stanja stvari na nesumljiv način od strane ovog suda je utvrdjeno da je okrivljeni Z.R., dana 13.07.2010.godine oko 18,00 h, u mjestu J. Opština Mojkovac, u porodičnoj kući, primjenom grubog nasilja, narušio tjelesni i duševni integritet člana svoje porodice - supruge Z.S., na način što je izudarao otvorenim šakama i pesnicama u predjelu glave i po tijelu, a zatim kada je oštećena sa djecom izašla iz kuće, uzeo sjekiru, krenuo put nje i rekao joj '' ti možeš ići, ali djecu ne smiješ odvesti'', da bi pošto mu je oštećena uzela sjekiru iz ruku, iz kuće uzeo nož, prišao do oštećene i prijetio joj da ne smije odvesti djecu, koja sredstva su podobna da tijelo teško povrijede ili zdravlje teško naruše, kojom prilikom je istoj nanio lake tjelesne povrede u vidu modrice ispod lijevog oka i modrica u predjelu lijeve nadlaktice,  a što znači da se u radnjama okrivljenog sadržani svi elementi bića krivičnog djela nasilje u porodici ili u porodičnoj zajednici iz čl. 220. st. 2. u vezi st. 1 KZ CG, za koje ga je sud oglasio krivim. Okrivljeni je ovo djelo izvršio s umišljajem, jer je bio svjestan svog djela i htio je njegovo izvršenje.</span>
</p>
<p class="p2"></p>
<p class="p2">
<span>Za konkretno krivično djelo u Krivičnom Zakoniku CG propisano je da će se učinilac kazniti  zatvorom od 3. mjeseca do 3. godine. </span>
</p>
<p class="p2"></p>
<p class="p2">
<span>Prilikom odlučivanja o vrsti i visini kazne okrivljenom, sud je imao u vidu sve okolnosti koje su od uticaja da kazna bude veća ili manja u smislu odredbi čl. 42 KZ CG, pa je na strani okrivljenog od olakšavajućih okolnosti našao da je nezaposlen, živi od rada na selu - poljoprivrede, lošeg imovnog stanja, otac dvoje maloljetne djece, da se radi o relativno mladjem čovjeku, njegovo izraženo kajanje i obećanje sudu da se ovakve greške neće ponoviti, da nije osudjivan, što ukazuje da isti do sada nije dolazio u sukob sa Zakonom, dok posebno otežavajućih okolnosti nije našao. Sud je navedene olakšavajuće okolnosti u njihovoj sveukupnosti cijenio kao naročito olakšavajuće i primjenom čl. 45. i 46. st. 1. tač. 5. KZ CG, istog osudio na kaznu zatvora od 30. dana, u uvjerenju da će se sa ovako ublaženom kaznom u konkretnom slučaju postići svrha kažnjavanja predvidjena čl. 32. u vezi čl. 4. st. 2.  KZ CG, i da okrivljeni više ne vrši krivična djela. </span>
</p>
<p class="p2"></p>
<p class="p2">
<span>Kako je okrivljeni oglašen krivim, to ga je sud obavezao da na ime  paušala plati ovom sudu  iznos od po 30,00 eura koji iznos je odmjeren u odnosu na trajanje i složenost krivičnog postupka i imovno stanje okrivljenog, shodno čl. 199. ZKP-a, kao i na ime troškova krivičnog postupka iznos od 33.00 eura, koji troškovi su isplaćeni vještaku medicinske struke, tokom vodjenja krivičnog postupka, shodno čl. 202. ZKP-a. </span>
</p>
<p class="p3"></p>
<p class="p2">
<span>Oštećena Z.S.a, radi ostvarivanja imovinsko pravnog zahtjeva upućuju se na parnicu, na osnovu čl. 212. ZKP-a.</span>
</p>
<p class="p3"></p>
<p class="p3">
<span>	Sa izloženog a u smislu odredbi čl.364. ZKP-a odlučeno je kao u izreci presude. </span>
</p>
<p class="p3"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p4">
<span class="s1">Dana,  13.10.2010.  godine</span>
</p>
<p class="p3"></p>
<p class="p3">
<span class="s1">   Zapisničar 						                            S u d i j a, </span>
</p>
<p class="p3">
<span class="s1">Ljiljana Popović      					      		 Rahmo Banda </span>
</p>
<p class="p3"></p>
<p class="p3"></p>
<p class="p3"></p>
<p class="p1"></p>
<p class="p7"></p>
<p class="p8"></p>


</body>
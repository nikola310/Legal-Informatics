<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{;font-size:12pt;font-family:'Arial'}
.span4{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>
<span class="span1">CRNA GORA</span><span class="span2">                 </span>
</p>
<p>
<span class="span1">OSNOVNI SUD U NIKŠIĆU</span>
</p>
<p>
<span class="span2">K.br. 173/2016 </span>
</p>
<p>
<span class="span2">Dana  20.10.2016.godine</span>
</p>
<li style="text-align:center;">
<span class="span3">U IME CRNE GORE</span>
</li>
<p>&nbsp;</p>
<p>
<span class="span1">OSNOVNI SUD U NIKŠIĆU,</span><span class="span2"> kao prvostepeni krivični, sudija pojedinac Đuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu o</span><span class="span2">krivljenog T</span><span class="span2">..</span><span class="span2"> M</span><span class="span2">..</span><span class="span2"> iz Nikšića</span><span class="span2">, zbog krivičnog djela teška tjelesna povreda iz člana 151 stav 4 u vezi stava 1 KZ CG, postupajući po optužnom predlogu ODT Nikšić Kt.br.165/16 od 10.06.2016.godine, nakon javnog glavnog pretresa održanog dana 20.10.2016.godine, u prisustvu zastupnika ODT-a u Nikšiću Vukotić Slađane, oštećenog K</span><span class="span2">..</span><span class="span2">B</span><span class="span2">..</span><span class="span2"> i okrivljenog, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span1">T</span><span class="span1">..</span><span class="span1"> M</span><span class="span1">..</span><span class="span1">, </span><span class="span2">JMBG </span><span class="span2">…</span><span class="span1">, </span><span class="span2">od oca R</span><span class="span2">..</span><span class="span2"> i majke K</span><span class="span2">..</span><span class="span2"> rođene M</span><span class="span2">..</span><span class="span2">, rođen </span><span class="span2">…</span><span class="span2">.godine u Nikšiću, sa prebivalištem u Nikšiću-ulica S</span><span class="span2">..</span><span class="span2"> K</span><span class="span2">..</span><span class="span2"> broj </span><span class="span2">..</span><span class="span2">, državljanin Crne Gore, sa završenom srednjom školom, po zanimanju vatrogasac, oženjen, otac jednog djeteta, srednjeg imovnog stanja, ranije neosuđivan,</span>
</p>
<p>&nbsp;</p>
<p style="text-align:center;">
<span class="span1">K r i v   j e:</span>
</p>
<p>&nbsp;</p>
<p>
<span class="span1">Što je:</span><span class="span1"> </span>
</p>
<p>
<span class="span2">Dana 31.03.2016.godine na dijelu magistralnog puta Nikšić-Podgorica, na makadamskom proširenju pored puta, svjestan da može učiniti djelo, a olako držeći da do posljedice neće doći ili da će je moći spriječiti, oštećenom Kurtaj Beslimu nanio tešku tjelesnu povredu u vidu preloma nosnih kostiju sa pomjeranjem koštanih fragmenata, krvnog podliva u predjelu gornje usne, nagnječenja u predjelu poglavine u parijetalnom dijelu poglavine sa lijeve strane i nagnječenja u predjelu lijeve jagodične kosti, na način što je oštećenog K</span><span class="span2">..</span><span class="span2"> B</span><span class="span2">..</span><span class="span2"> odgurnuo tako da je isti pao na makadamsko proširenje na kojem se nalazilo više komada kamena odronjenog od stijene pored proširenja i prilikom pada zadobio navedene povrede,</span>
</p>
<p>&nbsp;</p>
<p>
<span class="span2">- čime je izvršio krivično djelo teška tjelesna povreda iz člana 151 stav 4 u vezi stava 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">-pa sud okrivljenom zbog izvršenja navedenog krivičnog djela primjenom citiranih zakonskih odredbi, odredbi člana 4 stav 2, člana 42, 52, 53 i 54 KZ CG i odredbi iz člana 226, 229 i 374 ZKP-a izriče</span>
</p>
<p>&nbsp;</p>
<p>
<span class="span1">       USLOVNU OSUDU</span>
</p>
<p>&nbsp;</p>
<p>
<span class="span2">Sa kojom okrivljenom utvrđuje kaznu zatvora od 3 (slovima: tri) mjeseca i istovremeno određuje da se navedena kazna neće izvršiti ukoliko okrivljeni u roku od dvije godine od dana pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span2">Obavezuje se okrivljeni da na ime troškova krivičnog postupka plati iznos od 94,00 eura u roku od 15 dana od dana pravosnažnosti presude, pod prijetnjom prinudnog izvršenja, na žiro račun Osnovnog suda u Nišiću broj 832-152-32 i da sudu dostavi dokaz o izvršenoj uplati.</span>
</p>
<p>
<span class="span2">         </span>
</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">Osnovno državno tužilaštvo</span><span class="span2"> u Nikšiću svojim optužnim predlogom Kt.br. 165/16 od 10.06.2016.godine, stavilo je na teret okrivljenom T</span><span class="span2">..</span><span class="span2"> M</span><span class="span2">..</span><span class="span2"> izvršenje krivičnog djela teška tjelesna povreda iz člana 151 stav 4 u vezi stava 1 KZ CG, koje krivično djelo je činjenično opisano u izreci presude. Zastupnik ODT-a u Nikšiću Vukotić Slađama, koja je zastupala  optužni akt na glavnom pretresu, u svojoj završnoj riječi ostala je pri navodima podnijetog optužnog akta i predložila sudu da okrivljenog oglasi krivim zbog izvršenja krivičnog djela koje mu je stavljeno na teret optužbom i osudi po zakonu.</span>
</p>
<p>&nbsp;</p>
<p>
<span class="span1">Okrivljeni T</span><span class="span1">..</span><span class="span1"> M</span><span class="span1">..</span><span class="span1"> </span><span class="span2">u svom iskazu datom u prethodnom postupku i na glavnom pretresu, u bitnom je istakao da je dana 31.03.2016.godine otišao u butik Leros, u kojem je zaposlena njegova supruga T</span><span class="span2">..</span><span class="span2"> A</span><span class="span2">.</span><span class="span2">, sa namjerom da po dogovoru vlasnika navedenog objekta, oštećenog K</span><span class="span2">..</span><span class="span2"> B</span><span class="span2">..</span><span class="span2"> sa kojim je bio u prijateljskim odnosima, odveze do carinskog terminala, budući da njegova supruga u tom objektu radi unazad 10 godina, da je tom prilikom otišao u magacin butika, gdje je zatekao svoju suprugu T</span><span class="span2">..</span><span class="span2"> A</span><span class="span2">..</span><span class="span2"> i oštećenog K</span><span class="span2">..</span><span class="span2"> B</span><span class="span2">..</span><span class="span2"> u položaju koji ga je tom prilikom iznervirao, kojom prilikom ih je pitao: ”Šta je to?” i zatim izašao iz objekta butika Leros. Naveo je i da je, nakon toga došao do svoje kuće i uzeo svoje vozilo, sa kojim je ponovo otišao u butik kako bi popričao sa oštećenim Kurtaj Beslimom, ali da istog nije tamo pronašao, da ga je zatim pozvao na mobilni telefon i pitao ga gdje se nalazi kako bi došao da popričaju, na šta mu je oštećeni rekao da će ga sačekati na makadamskom proširenju kod tunela Budoš nap utu Nikšić Podgorica, nakon čega se on odmah uputio ka tom mjestu, gdje je po dolasku izašao iz vozila, što je učinio i oštećeni Kurtaj, a zatim su njih dvojica počeli razgovor o situaciji koja se prethodno desila u magacinu butika Leros, i on je u jednom momentu za vrijeme trajanja tog razgovora, pošto ga oštećeni K</span><span class="span2">..</span><span class="span2"> B</span><span class="span2">..</span><span class="span2"> nije ubijedio u to da je pogrešno shvatio odnos između njegove supruge T</span><span class="span2">..</span><span class="span2"> A</span><span class="span2">..</span><span class="span2"> i njega, istog odgurnuo u predjelu lijevog ramena, a zatim ušao u svoje vozilo i otišao kući, gdje ga je sačekala supruga, koja mu je tom prilikom objasnila da je pogrešno protumačio nastalu situaciju, nakon čega je on na mobilni telefon pozvao oštećenog Kurtaj Beslima, koji mu je tom prilikom rekao da se nalazi u bolnici jer je prilikom tog odgurivanja pao na makadamsko proširenje, na kojem se nalazilo više komada kamenja i povrijedio se. Naveo je i da je kritičnom prilikom odmah nakon što je odgurnuo oštećenog Kurtaj Beslima ušao u svoje vozilo, te da nije vidio da je isti pao i povrijedio se i istakao da se nakon kritičnog događaja sastao sa oštećenim, da su se tom prilkom njih dvojica pomirili i riješili nesuglasicu zbog koje je došlo do kritičnog događaja. </span>
</p>
<p>&nbsp;</p>
<p>
<span class="span2">U svojoj završnoj riječi okrivljeni je, ostajući pri svemu što je rekao, predložio sudu da mu izrekne najblažu moguću vrstu krivične sankcije.</span>
</p>
<p>&nbsp;</p>
<p>
<span class="span2">Sud je na glavnom pretresu u dokaznom postupku neposredno saslušao oštećenog Kurtaj Beslima, na saglasan predlog stranaka pročitao nalaz i mišljenje vještaka medicinske struke dr.Bulatović Veselina dat u prethodnom postupku i pročitao izvod  iz registra kaznenih evidencija Ministarstva pravde CG za okrivljenog.</span>
</p>
<p>&nbsp;</p>
<p>
<span class="span2">Analizirajući provedene dokaze pojedinačno i u njihovoj međusobnoj povezanosti, dovodećih ih u vezu sa navodima optužbe i kazivanjem okrivljenog, sud je na nesumnjiv način utvrdio da je okrivljeni T</span><span class="span2">..</span><span class="span2"> M</span><span class="span2">..</span><span class="span2"> izvršio krivično djelo koje mu je stavljeno na teret optužbom i istog oglasio krivim i krivično pravno odgovornim iz sljedećih razloga: </span>
</p>
<p>&nbsp;</p>
<p>
<span class="span2">Kazivanje okrivljenog u pogledu vremena, mjesta i načina na koji je došlo do kritičnog događaja sud je cijenio kao istinito, jer kazivanje okrivljenog potvrđeno svim provedenim dokazima.</span>
</p>
<p>&nbsp;</p>
<p>
<span class="span1">Naime, oštećeni K</span><span class="span1">...</span><span class="span1"> B</span><span class="span1">..</span><span class="span2"> u svom svjedočkom iskazu u bitnom je naveo da je vlasnik butika Leros, koji se nalazi u Nikšiću, da je u istom oko 10 godina kao radnica zaposlena supruga okrivljenog T</span><span class="span2">..</span><span class="span2"> M</span><span class="span2">..</span><span class="span2"> T</span><span class="span2">..</span><span class="span2"> A</span><span class="span2">..</span><span class="span2">, sa kojima je bio u prijateljskim odnosima, te da se dana 31.03.2016.godine on sa imenovanom suprugom okrivljenog nalazio u magacinu navedenog objekta, kada je u isti ušao njen suprug, okrivljeni T</span><span class="span2">.</span><span class="span2"> M</span><span class="span2">..</span><span class="span2">, koji je njihov odnos u tom momentu pogrešno protumačio i upitao: “Šta radite vi tu?“, a zatim se okrenuo i izašao iz tog objekta. Naveo je i da je, poslije izvjesnog vremena, on sa svojim vozilom krenuo u Podgoricu, kada ga je na mobilni telefon pozvao okrivljeni T</span><span class="span2">..</span><span class="span2"> M</span><span class="span2">..</span><span class="span2">, koji ga je tom prilikom pitao gdje se nalazi, da mu je on tada objasnio gdje se nalazi, na šta je okrivljeni T</span><span class="span2">..</span><span class="span2"> M</span><span class="span2">..</span><span class="span2"> rekao da će krenuti za njim kako bi porazgovarali, nakon čega je, nedugo zatim, primijetio da se vozilo kojim je upravljao okrivljeni kreće iza vozila kojim je on upravljao, poslije čega je stao na prvo proširenje, a radilo se o proširenju pored tunela Budoš, gdje su izašli iz vozila, a kojom prilikom je okrivljeni T</span><span class="span2">..</span><span class="span2"> M</span><span class="span2">..</span><span class="span2"> bio prilično uznemiren zbog pogrešno protumačene situacije, koja se prethodno desila u magacinu objekta čiji je on vlasnik i koji ga je u jednom momentu, ne slušajući objašnjenja koja mu je tada on navodio, odgurnuo, usljed čega je on pao na to makadamsko proširenje, na kojem se nalazilo više komada kamenja odronjenog od stijene pored proširenja i licem udario u isto, od kojeg pada je počeo da krvari na nos, bio u skoro nesvjesnom stanju i imao povredu u predjelu podlaktice lijeve ruke i u tjemenom dijelu glave, nakon čega je kada se malo osvijstio ustao i sjeo u svoje vozilo i kada je stigao u Podgoricu otišao u bolnicu, gdje mu je ukazana medicinska pomoć. Istakao je da su on i okrivljeni Todorović Mladen, u momentu kada ga je isti odgurnuo, stajali okrenuti licem jedan prema drugom, da ga je isti odgurnuo sa obadvije ruke, ali da se ne može izjasniti u kojem dijelu tijela, da ne zna da li je okrivljeni Todorović Mladen vidio da je, nakon što ga je odgurnuo, on pao, jer se odmah okrenuo i ušao u svoje vozilo, da ga je isti, poslije izvjesnog vremena pozvao na mobilni telefon, kada mu je saopštio da se nalazi u bolnici zbog povreda koje je zadobio nakon pada na to makadamsko proširenje, nakon čega su se, dva dana od kritičnog događaja, pomirili i riješili nesuglasicu zbog koje je došlo do kritičnog događaja. U konačnom istakao je da se kao oštećeni ne pridružuje krivičnom gonjenju protiv okrivljenog i da prema njemu ne ispostavlja imovinsko-pravni zahtjev.  </span>
</p>
<p>&nbsp;</p>
<p>
<span class="span2">Stalni sudski vještak medicinske struke dr.Bulatović Veselin u svom nalazu i mišljenju, koji sud cijenio kao jasan stručan i objektivan u bitnom je istakao da je medicinskoj dokumentaciji koja mu je data na uvid prilikom vještačenja, i to: u izvještaju ljekara specijaliste Urgentni centar KCCG broj protokola 6070 od 31.03.2016.godine  konstatovano da se oštećeni Kurtaj Beslim javio na pregled zbog povreda zadobijenih u nasilju, navodeći da je zadobio više udaraca po glavi i licu kamenjem i rukama, da je gubio svijest, da ima vrtoglavice, mučnine i da je dva puta povraćao i da je kliničkim pregledom oštećenog kod istog konstatovana povreda u vidu potkožnog krvnog podliva promjera oko 3 cm u lijevoj parijatetalnoj regiji poglavine i otok gornje usne, otok i oguljotina kože u predjelu lijeve jagodične kosti i kontuzovan i otečen nos, nakon čega je oštećenom urađen CT endokranijuma i facijalnog masiva i indikovan pregled ORL. U zaključku svog nalaza i mišljenja imenovani vještak medicinske struke naveo je da, na osnovu uvida u medicinsku dokumentaciju oštećenog Kurtaj Beslima smatra da je oštećeni Kurtaj Beslim kritičnog dana zadobio tešku tjelesnu pvoredu u vidu </span><span class="span2">preloma nosnih kostiju sa pomjeranjem koštanih fragmenata, krvnog podliva u predjelu gornje usne, nagnječenja u predjelu poglavine u parijetalnom dijelu poglavine sa lijeve strane i nagnječenja u predjelu lijeve jagodične kosti, te da su iste nastale višekratnim dejstvom tupine aktivno zamahnutog oruđa i da je veoma mala vjerovatnoća da su povrede u predjelu poglavine i lica nastale na način da je povrijeđeni prilikom pada udario o neravnu tvrdu podlogu, a to iz razloga jer isti ima više povreda u predjelu poglavine i lica, koje su lokalizovane u različitim predjelima, ali da se ta mogućnost ne može isključiti.</span>
</p>
<p>&nbsp;</p>
<p>
<span class="span2">Na osnovu navedenog iskaza oštećenog Kurtaj Beslima, koji je sud cijenio kao istinit jer je imenovani kritični događaj opisao određeno i ubjedljivo, kazujući pri tom na istovjetan način u prethodnom postupku i na glavnom pretresu u prisustvu okrivljenog, koje kazivanje imenovanog svjedoka je u dijelu lokalizacije, vrste, težine, i mehanizma nastanka povreda kod oštećenog Kurtaj Beslima potvrđeno navedenim nalazom i mišljenjem vještaka medicinske struke dr. Bulatović Veselina, sud je na nesumnjiv način utvrdio da je okrivljeni T</span><span class="span2">..</span><span class="span2"> M</span><span class="span2">..</span><span class="span2"> dana 31.03.2016.godine na dijelu magistralnog puta Nikšić-Podgorica, na makadamskom proširenju pored puta, svjestan da može učiniti djelo, a olako držeći da do posledice neće doći ili da će je moći spriječiti, oštećenom K</span><span class="span2">..</span><span class="span2"> B</span><span class="span2">..</span><span class="span2"> nanio tešku tjelesnu povredu u vidu preloma nosnih kostiju sa pomjeranjem koštanih fragmenata, krvnog podliva u predjelu gornje usne, nagnječenja u predjelu poglavine u parijetalnom dijelu poglavine sa lijeve strane i nagnječenja u predjelu lijeve jagodične kosti, na način što je oštećenog Kurtaj Beslima odgurnuo tako da je isti pao na makadamsko proširenje na kojem se nalazilo više komada kamena odronjenog od stijene pored proširenja i prilikom pada zadobio navedene povrede</span><span class="span2"> kojim radnjama je okrivljeni izvršio krivično djelo teška tjelesna povreda iz člana 151 stav 4 u vezi stava 1 KZ CG, na način, u vrijeme i na mjestu kako je to predstavljeno u izreci presude.</span>
</p>
<p>&nbsp;</p>
<p>
<span class="span2">Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni prilikom izvršenja predmetnog krivičnog djela postupao sa svjesnim nehatom, </span><span class="span4">jer iz utvrđenog činjeničnog stanja proizilazi da je okrivljeni preduzimajući radnje bliže opisane u izreci presude bio svjestan da na taj način, dakle odgurivanjem okrivljenog može dovesti do toga da od istog oštećeni padne na makadamsko proširenje i uslijed toga zadobije tjelesne povrede, ali je očigledno </span><span class="span4">olako držao da do toga neće doći ili da će biti u mogućnosti da spriječi da do toga dođe.</span>
</p>
<p>&nbsp;</p>
<p>
<span class="span2">Prilikom donošenja odluke o krivičnoj sankciji okrivljenom sud je u smislu člana 42 stav 1 KZ CG kao olakšavajuće okolnosti na strani okrivljenog našao porodične prilike-činjenicu da je okrivljeni oženjen i otac jednog djeteta, činjenicu da se oštećeni nije pridružio krivičnom gonjenju protiv okrivljenog, okolnosti pod kojima je predmetno krivično djelo učinjeno-činjenicu utvrđenu kazivanjem okrivljenog i oštećenog da se kritična situacija desila nakon događaja u kojem je okrivljeni posumnjao da je njegova supruga u emotivnoj vezi sa oštećenim, što je kod okrivljenog izazvalo veliku uznemirenost i raniju neosuđivanost okrivljenog utvrđenu uvidom u izvod iz kaznene evidencije za okrivljenog, dok otežavajućih okolnosti na strani okrivljenog po ocjeni suda nije bilo. Cijeneći navedene olakšavajuće okolnosti sud je našao da se radi o osobito olakšavajućim okolnostima i da prema okrivljenom radi ostvarivanja ciljeva krivično-pravne zaštite društvenih vrijednosti nije nužno primijeniti kaznu i istom na osnovu člana 53 i 54 KZ CG izrekao uslovnu osudu, sa kojom je okrivljenom utvrdio kaznu zatvora u trajanju od 3 mjeseca i istovremeno odredio da se ova kazna neće izvršiti ukoliko okrivljeni u roku od dvije godine od dana pravosnažnosti presude ne počini novo krivično djelo, smatrajući da će se i sa prijetnjom izvršenja utvrdjene kazne zatvora, uz provjeru ponašanja okrivljenog u roku od dvije godine na istog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ CG, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p>&nbsp;</p>
<p>
<span class="span2">Odluku o troškovima krivičnog postupka sud je donio na osnovu člana 226 i 229 ZKP-a i istom obavezao okrivljenog da na ime troškova krivičnog postupka plati iznos od 94,00 eura, od čega se iznos od 44,00 eura odnosi na ime nagrade vještaku medicinske struke za dati nalaz i mišljenje, dok se iznos od 50,00 eura odnosi na ime paušala kao dijela troškova krivičnog postupka, koji iznos je određen imajući u vidu trajanje postupka, složenost predmeta i imovne prilike okrivljenog.</span>
</p>
<p>
<span class="span2"></span>
</p>
<p>
<span class="span2">Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU</span><span class="span2">, dana 20.10.2016.godine</span>
</p>
<p>&nbsp;</p>
<p>
<span class="span1">Zapisničar                                                                                      </span><span class="span1">S U D I J A</span>
</p>
<p>
<span class="span1">Papović Budimirka s.r.                                                                      Đuričković Igor s.r. </span>
</p>
<p>&nbsp;</p>
<p>
<span class="span1"></span><span class="span1">Za tačnost otpravki tvrdi i ovjerava: Službenik suda</span>
</p>
<p>&nbsp;</p>
<p>
<span class="span1">                             </span>
</p>
<p>
<span class="span2">PRAVNA POUKA: Protiv ove presude dozvoljena je žalba u roku od 8 dana od dana </span>
</p>
<p>
<span class="span2">                               Prijema iste preko ovog suda Višem sudu Podgorica.</span>
</p>
<p>&nbsp;</p>
</div>
</div>


</body>
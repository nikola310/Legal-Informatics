&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>K.br. 80/09</strong><br>
&nbsp;<br>
<strong>U IME NARODA</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U BARU,</strong> u vijeću sastavljenom od sudije Gorana Šćepanovića, kao predsjednik vijeća i sudija porotnika Perside Milić i Vidosave Nikolić, kao članova vijeća, sa zapisničarom Milijanom Minić, u krivičnom predmetu optuženog&nbsp; V.Z., zbog krivičnog djela nasilničko ponašanje iz čl. 399 Krivičnog zakonika, po optužnici Osnovnog državnog tužilaštva u Baru Kt.br. 540/08 od 20.03.2009. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca Zorana Vučinića i optuženog, dana 11.11.2009. godine donio je i javno objavio,<br>
&nbsp;<br>
<strong>P R E S U D U</strong><br>
&nbsp;<br>
<strong>Optuženi </strong><strong>V.Z.</strong>, od oca N. i majke A., rođene V., rođen ... godine u B., sa prebivalištem u B., naselje G.Š. bb, pismen, oženjen, otac jednog maloljetnog djeteta, rješenjem K. 22/92 od 20.11.1992. godine, Osnovnog suda u Baru, zbog krivičnog djela teška krađa iz čl. 153/1/1 KZRCG, izrečena vaspitna mjera pojačan nadzor organa starateljstva, rješenjem Km. 6/94 od 02.06.1994. godine Osnovnog suda u Baru, zbog krivičnog djela teška krađa iz čl. 153/1/1 KZ RCG, izrečena vaspitna mjera pojačan nadzor organa starateljstva, osuđivan presudama : K.br. 84/96 od 24.09.1996. godine Osnovnog suda u Baru, zbog krivičnog djela iz čl. 33/2/1 Zakona o oružju u municiji RS, kaznom zatvora od 30 dana koju je izdržavao u vremenu od 26.09.1997 do 26.10.1997 godine, K.br. 89/95 od 24.05.1995. godine Osnovnog suda u Baru, zbog krivičnog djela teška krađa iz čl. 145/1/1 KZ RCG, kaznom zatvora od 1 godina i 6 mjeseci, K.br. 369/97 od 15.01.1998. godine Osnovnog suda u Baru, zbog krivičnog djela oduzimanje motornog vozila iz čl. 150/1 KZ RCG, kaznom zatvora od 3 mjeseca, &nbsp;K.br. 303/97 od 24.04.1998. godine Osnovnog suda u Baru, zbog krivičnog djela teška krađa iz čl. 145/1/1 KZ RCG, kaznom zatvora od 2 godine i 9 mjeseci, koju kaznu je izdržavao u periodu od 24.10.1997 godine do 05.05.2000 godine, K.br. 23/02 od 19.12.2002. godine, Okružnog suda u Čačku, zbog krivičnog djela teški slučajevi razbojničke krađe i razbojništva iz čl. 169 st 1 u vezi čl. 168 st. 1 KZ RS i čl. 33 st. 1 ZOM, na kaznu zatvora od 6 godina i 2 mjeseca.<br>
&nbsp;<br>
<strong>K r i v&nbsp;&nbsp; j e</strong><br>
&nbsp;<br>
<strong>Što je:</strong><br>
&nbsp;<br>
Noću 27.10.2008. godine oko 22,30 časova ispred ugostiteljskog objekta «S.» u Baru, bezobzirnim ponašanjem i vršenjem nasilja prema oštećenom V.M., remetio javni red i mir, na način što je najprije vrijeđao oštećenog govoreći mu : „šta ti meni tiše, donesi ovdje piće, ko te jebe“, nakon čega ga je rukom uhvatio za jaknu, a potom ispred objekta fizički nasrnuo na njega, udarajući ga više puta pesnicama u predjelu glave, a onda ga oborio na zemlju i drvenom stolicom pogodio u predjelu grudnog koša, nanoseći mu laku tjelesnu povredu - prskotinu lijeve strane čela, nagnječenje lijeve strane grudnog koša, krvne podlive u predjelu lijeve strane čela, grebena nosa, lijevom predušnom predjelu, lijeve strane gornje usne i desne strane donje usne,<br>
&nbsp;<br>
-čime je učinio krivično djelo - <strong>nasilničko ponašanje iz čl. 399 Krivičnog zakonika</strong><br>
&nbsp;<br>
Pa ga sud primjenom čl. 4, 32, 36, 42, &nbsp;Krivičnog zakonika i čl. 359, 360 i 364 ZKP-a,<br>
&nbsp;<br>
<strong>OSUĐUJE</strong><br>
&nbsp;<br>
Na kaznu zatvora u trajanju od 6 (šest) mjeseci.<br>
&nbsp;<br>
Optuženi je dužan da plati troškove krivičnog postupka u iznosu od 400 €, u roku od 15 dana od dana pravosnažnosti, pod prijetnjom izvršenja.<br>
&nbsp;<br>
<strong>O b r a z l o ž e n je</strong><br>
&nbsp;<br>
Optužnicom Osnovnog državnog tužioca u Baru Kt.br. br. 540/08 od 20.03.2009. godine, koju je zastupnik optužbe precizirao na glavnom pretresu, optuženom je stavljeno na teret izvršenje krivičnog djela bliže opisanog u izreci presude.<br>
&nbsp;<br>
Optuženi je u prethodnom postupku izjavio da se 27.10.2008. godine, u večernjim časovima nalazio i ugostiteljskom objektu „K.“ sa M.T. i M.P. i još nekim njihovim drugom kojeg on ne poznaje. Oni su se dogovorili da pođu u ugostiteljski objekat „S.“ koji je vlasništvo V.M.. Kada su ušli u objekat, on je odmah vidio V.M. i oni su se pozdravili, a onda su stali za šank. Kada su naručili piće odjedanput mu je prišao V.M. i obratio mu se riječima „znaš li ko sam ja i znaš li da u moju kafanu može da popije piće onaj kome ja dozvolim”. On je te njegove riječi shvatio kao šalu, ali pošto je on bio uporan ponavljajući to više puta on prokomentarisao „vidi tu budalu, idemo odavde“. Kada su krenuli prema izlazu V.M. je krenuo za njim i uhvatio ga je u predjelu ramena, a kada se on okrenuo V.M. je zamahnuo rukom da ga udari, ali je on uspio njega da udari snažno pesnicom u predjelu lica, od kojih udarca je V.M. pao. Prišli su mu neki ljudi, a možda neko od njegovih drugova, a on je izašao napolje. On tom prilikom nije više puta udario pesnicama i nogama V.M. . Na glavnom pretresu je izjavio da u njegovoj odbrani u Upravi policije stoji da je on kada je V.M. zamahnuo da ga udari istog uhvatio u predjelu nadlaktice i da ga je nakon toga udario stisnutom pesnicom u predjelu glave, dok u njegovoj odbrani pred istražnim stoji da je V.M. zamahnuo rukom da ga udari, ali da je on uspio da ga udari snažno pesnicom u predjelu lica „od kojih udarca je on pao“. Pojasnio je u odnosu na &nbsp;taj dio odbrane da je tačno da je V.M. zamahnuo da ga udari pesnicom, da je on mahinalno lijevom rukom njega uhvatio u predjelu podlaktice, pretpostavlja desnom rukom, jer se toga ne sjeća baš najbolje, nakon čega je svom snagom koju je imao V.M. zadao najmanje jedan, a najviše dva udarca. Nije sporno da ga je jednom udario, moguće je da je mu u afektu zadao još jedan udarac, ali se toga najbolje ne sjeća, ali je siguran da nakon što je V.M. pao, da mu više nije zadavao udarce. Nema istine u tome da je on vrijeđao oštećenog i da&nbsp; mu je nakon njegovog pada zadao udarce i metalnom stolicom u predjelu grudnog koša. On je ovom prilikom bio u društvu sa M.P. i još jednim momkom G. kome ne zna prezime. On je tog dana kući popio najviše dvije male rakije da bi nazdravio gostima jer mu se rodio sin, a nakon toga u gradu je pio samo koka-kolu. Pojasnio je takođe da se predmetni događaj&nbsp; dešava na ulaznim vratima lokala s tim što je on već bio izašao iz lokala i sve to je trajalo oko 20 - tak sekundi. Nakon što je oštećeni ustao kretao se prema njemu da ga udari ali su ga prisutni sprječavali. Ne može da objasni kako je oštećeni zadobio tako brojne povrede koje su navedene, osim ako nije od pada oštećenog na tvrdu podlogu.<br>
&nbsp;<br>
U dokaznom postupku saslušani su svjedok oštećeni V.M., svjedoci V.I., N.O., Z.O., M.T., M.G., M.P., A.Đ., pročitani su : nalaz i mišljenje vještaka medicinske struke dr. M.Š. od 16.01.2009. godine, koji je saslušan na glavnom pretresu, tri izvještaja ljekara specijaliste Doma zdravlja u Baru na ime V.M. od 28.10.2008. godine, izvod iz kaznene evidencije na ime optuženog V.Z., PJ Bar br. 24-03/3-245/09-27/2 od 13.01.2009. godine.<br>
&nbsp;<br>
Svjedok oštećeni <strong>V.M.</strong>, je u prethodnom postupku izjavio da je &nbsp;on bio u svom ugostiteljskom objektu „S.“ kada su u jednom trenutku unutra ušli V.Z., M.T. i njegov brat N.. V.Z. je u kafanu ušao sa punom čašom vina i počeo da prosipa vino po kafani i po šanku. On je prišao V.Z. i zamolio ga da &nbsp;bude malo tiši jer je bio vrlo bučan, jer ima i drugih gostiju u kafani. On mu je odgovorio riječima <sup>„</sup>što ti meni tiše, donesi ovdje piće, ko te jebe, zapaliću ti tu prčvaru“. On im &nbsp;je rekao da nema više pića i da napuste kafanu. On ga je odmah uhvatio za jaknu u predjelu vrata, odvukao ga do vrata i na vrata su stali. On je na vratima počeo da ga udara pesnicama po glavi, zatim ga &nbsp;je izvukao na terasu i tu ga više puta udario pesnicom i nogama po glavi i tijelu. On se nekako izvukao i došao do ulaza u kafanu, a V.Z. je psovao sa terase riječima „zapaliću ti tu kafanu“, zatim ga gađao sa jednom stolicom koja ga je promašila. Uzeo je drugu stolicu kojom ga je pogodio u ruku, a nakon toga i trećom stolicom ga je pogodio u predjelu grudnog koša od kojih povreda ima i danas posledice. Njega je društvo kasnije odvelo iz kafane i na tome se sve završilo. Na glavnom pretresu je izjavio da je on u svojoj izjavi u prethodnom postupku naveo da mu je V.Z. na početku &nbsp;napada zadao nekoliko udaraca pesnicama po glavi, međutim on se ne može sjetiti koliko je bilo udaraca, ali je bilo više udaraca, nakon čega je on pao na trotoar ispred kafane a on je tada počeo da mu zadaje udarce sa nogama. Siguran je da mu je zadavao udarce u predjelu glave, a i ako je naveo u prethodnom postupku da ga udarao u predjelu tijela on se toga ne može sjetiti. Nakon što je zadobio više udaraca on je ustao i došao do ulaza u kafanu. Dok&nbsp; se povlačio licem je bio okrenut prema V.Z. i tada je bio ispred ulaznih vrata kafane. V.Z. je počeo da ga gađa stolicama. U pitanju su stolice koje su sačinjene od kuvane bukovine bez metalnih djelova koje su se nalazile ispred lokala na terasi. Prva stolica ga promašila, druga ga je pogodila u ruku i to u predjelu lijeve podlaktice, a treća ga je &nbsp;pogodila u predjelu grudnog koša i to u predjelu obje strane grudnog koša. On je nakon toga ušao u lokal a tada je i prestao dalji fizički napad na njega. Pojasnio je takođe da je od &nbsp;ulaska V.Z. u njegov objekat do prestanka napada prošlo je 10-tak minuta, te da je on u prethodnom postupku izjavio da je na vratima lokala V.Z. njemu zadao prve udarce, ali on se ne može izjasniti o tačnoj lokaciji s tim što je siguran da je pao ispred lokal. On se ljekaru javio radi ukazivanja pomoći u Domu zdravlja u Baru iste noći, a primio ga je ljekar H.I. i zbog jakih bolova on se ljekaru Hitne pomoći obratio i dana 28.10.2008. godine kao i dana 29.10.2008. godine kod dr. A.M.. Kao svjedok oštećeni &nbsp;nije se&nbsp; pridružio krivičnom gonjenju i nije&nbsp; postavio imovinsko pravni zahtjev.<br>
&nbsp;<br>
Svjedok <strong>V.I.</strong> je u prethodnom postupku izjavila da je predmetnog dana bila u ugostiteljskom objektu „S.“ i radila je za šankom. Vidjela je kada je u kafanu ušao V.Z. sa još dva momka. On je ušao u kafanu noseći u ruci punu čašu crnog vina i vino je prosipao po kafani, a zatim je vino prosipao i po šanku. V.M. mu je prišao i zahtijevao od njega da se smiri ili da napusti lokal. V.Z. ga je uhvatio za jaknu odgurao ga do ulaza i na ulazu ga je udario pesnicom u predjelu glave, zatim ga je ponovo odgurao do vrata gdje se prodaju sir i kajmak na pijaci i tu ga je više puta udario pesnicama i nogama u predjelu glave i tijela. Kada je V.M. došao do vrata kafane vidjela je da ga je V.Z. gađao sa tri stolice od kojih su ga dvije pogodile i to jedna u predjelu glave, a druga u predjelu grudi. Na kraju V.Z. je prevrnuo sto na terasi i rekao da će zapaliti “prčvarnicu“.Na glavnom pretresu je izjavila da su se V.Z. i V.M. nalazili ispred lokala kada ga je V.Z. udario pesnicom u predjelu glave. Sigurna je da mu je zadao taj udarac, da je nakon toga V.Z. pao na pod terase i da mu je dok je V.M. bio u nekom polusjedećem položaju leđima naslonjen na zid zadao još nekoliko udaraca u predjelu glave. Ona se ne može izjasniti da li ga je udarao i nogama nakon toga. Vidjela je da je nakon toga V.M. uspio da ustane i da dođe do vrata lokala. Prethodno su mu prišli neki momci njih dvojica, trojica, ne zna ko su, koji su ih razdvojili i nakon toga je V.M. otišao prema ulaznim vratima lokala i kada se okrenuo prema V.Z. on je uzeo drvene stolice i počeo da baca stolice u pravcu V.M.. Dvije stolice su ga pogodile. Prva stolica ga je promašila, a druga i treća su V.M. pogodila i to jedna u predjelu glave a druga u predjelu lijeve strane grudnog koša .Tom prilikom V.M. je lijevu ruku držao u polusavijenom položaju u predjelu glave, vjerovatno da bi zaštitio glavu. Sjeća se da je u predjelu lijevog ramena imao modricu kao i u predjelu lijeve podlaktice. Nakon što je svjedok upoznata da je u prethodnom postupku opisujući početak predmetnog događaja izjavila da je V.Z. oštećenog više puta udario pesnicama i nogama u predjelu tijela, a imajući u vidu iskaz sa glavnog pretresa ista je pojasnila&nbsp; da je na glavnom &nbsp;pretresu opisala ono čega se sjeća u vezi tog događaja tako da se ne može izjasniti o razlozima zbog kojih se njen iskaz sa glavnog pretresa u tom djelu razlikuje u odnosu na iskaz iz prethodnog postupka. Takođe je pojasnila da je u vrijeme &nbsp;predmetnog događaja ona bila zaposlena kao šankerica i konobarica u lokalu vlasništvo oštećenog, a nakon tog događaja ona je prestala da radi, tačnije nakon 3, 4 dana nakon tog događaja, na način što se sa V.M. dogovorila da želi da prestane da radi u tom lokalu jer želi da&nbsp; radi na nekom mirnijem mjestu.<br>
&nbsp;<br>
&nbsp;Svjedok<strong> N.O.</strong> je u prethodnom postupku izjavila da &nbsp;se predmetnog dana nalazila u ugostiteljskom objektu „S.“ koji se nalazi na pijaci u Baru i bila je u društvu A.Đ. i A.N.. Ona je bila pjevačica i vidjela je da je u jednom trenutku u kafić ušao jedan momak koji je nosio čašu vina u ruci i počeo da provocira gazdu. Pošto je bila glasna muzika ona nije čula riječi ali je pretpostavila po gestovima jer se baš njemu obraćao. Čula je kada mu je gazda rekao da ne može uopšte dobiti piće i da napusti lokal. Prvo ga je taj momak pozvao da izađe napolje, ali pošto V.M. nije htio da izađe on ga je uhvatio za jaknu i izvukao napolje. Ona je vidjela kada je V.Z. više puta udario V.M. rukama&nbsp; po glavi i tijelu i vidjela je da je V.M. pao na zemlju. Nakon toga vidjela je da je V.M. ustao i krenuo da uđe u kafanu, a taj momak je prema njemu počeo da baca stolice i pogodio ga sa dvije stolice, dok ga je treća stolica promašila. Takodje je čula kako je V.M. taj momak prijetio da će mu zapaliti kafanu. Na glavnom pretresu je izjavila da je cijeli taj događaj posmatrala iz unutrašnjosti lokala. Vidjela je da je V.Z. nekoliko puta udario rukama V.M. ali se ne sjeća da li su bile pesnice ili šamari, i nakon nekoliko udaraca po glavi i tijelu V.M je pao. Nakon toga ispred lokala se stvorila velika gužva ali ona nije mogla da vidi koliko je bilo lica, da li je bilo razdvajanje ili nešto drugo. Takođe zna da je V.M. uspio da ustane i krenuo prema kafani, ali se ona&nbsp; ne može izjasniti da li je V.M. licem ili leđima &nbsp;bio okrenut prema V.Z. kada je on počeo da gađa stolicama ili čak profilom. Zna da ga je sa dvije stolice pogodio da ga je treća promašila a o detaljima gdje ga je koja stolica pogodila ona se ne može izjasniti. U vrijeme predmetnog događaja &nbsp;ona je radila u lokalu oštećenog,ali &nbsp;više ne radi, a i stanovnik je grada Bara.<br>
&nbsp;<br>
Svjedok <strong>Z.O.</strong> je u prethodnom postupku izjavio da se predmetnog dana&nbsp; nalazio u ugostiteljskom objektu „S.“ koji se nalazi na pijaci u Baru i &nbsp;da&nbsp; je sjedio za stolom zajedno sa B.R. i J.B.. Vidio je kada je u jednom trenutku u kafanu ušao V.Z. sa još dva momka i držao je u ruci čašu sa nekim pićem. V.Z. se dosta bahato ponašao i vidio je da je prišao V.M. i zahtijevao od njih da budu malo tiši. Međutim, čuo je da mu je V.Z. rekao „ko ti jebe mater“, zatim ga je uhvatio za odjeću, odvukao ga ispred vrata i počeo da ga udara pesnicama po glavi. Zatim ga je odvukao prema pijaci gdje se prodaju sir i riba i vidio je da je tu V.M. pao i dok je ležao na trotoaru V.Z. ga je više puta udario nogama po tijelu. U jednom trenutku V.M. se pridigao i krenuo prema kafani, a V.Z. se ponovo vratio i počeo da gađe stolicama prema V.M. i pogodio ga sa dvije ili tri stolice, a nakon toga mu je rekao „zapaliću ti prčvaru“. Za njega je sve to bilo neprijatno, i ostavilo je na njega negativan utisak. Na glavnom pretresu je izjavio da &nbsp;je on&nbsp; u prethodnom postupku izjavio da je na početku fizičkog sukoba V.Z. počeo da V.M. udara pesnicama po glavi, siguran je da ga je udario jednom pesnicom ali se više ne može izjasniti da li ga je udario još jednom ili više puta. On je u to vrijeme bio u lokalu V.M. i sve je to posmatrao kroz staklo. Kada je V.M. pao V.Z. mu je zadao nekoliko udaraca nogama, vidio je da mu je zadao nekoliko udaraca u predjelu tijela ali se ne može izjasniti da li je zadao udarac u predjelu glave. Prišla su dva, tri momka koji su ih razdvojili, V.M. je ustao i krenuo prema kafani a tada je ponovo prema kafani krenuo i V.Z. i tada je rekao V.M. „zapaliću ti prčvaru“ i kada se V.M. okrenuo licem prema njemu V.Z. je počeo da baca stolice u njegovom pravcu. Ne zna da li su stolice bile metalne ili drvene jer taj detalj nije zapamtio. Gađao ga je sa dvije ili tri stolice i siguran je da ga &nbsp;je jedna pogodila u predjelu lijeve strane grudnog koša a da li ga je još koja stolica pogodila on se ne može &nbsp;izjasniti. On se ne može izjasniti ni &nbsp;u kojem položaju se nalazio oštećeni kada je nakon prvih udaraca optuženog, pao na trotoar, jer su tu već počela da prilaze neka lica od kojih nije mogao da vidi taj detalj.<br>
&nbsp;<br>
Svjedok <strong>M.T.</strong> je u prethodnom postupku izjavio da je kritičnom prilikom on&nbsp; bio u društvu V.Z., M.G. i M.P. i &nbsp;da su došli u kafić „S.“ na pijaci u Baru. Unutra je bio V.M. koji je vlasnik tog kafića i on i V.Z. su se pitali sa V.M. i stali za šank da popiju piće. Nakon 2 do 3 minuta prišao je V.M. i rekao V.Z. da izađe iz lokala, što je V.Z. odbio i došlo je do svađe izmedju njih dvojice jer V.Z. nije htio da izađe iz lokala, a V.M. je uporno to tražio od njega. Oni su se međusobno uhvatili za vrat i on je uspio da ih razdvoji i to u dva navrata. Međutim, oni su u tom guranju &nbsp;izašli napolje i vidio je da je došlo do tuče izmedju V.Z. i V.M., u kojoj tuči je V.M. pao na zemlju i dok je bio na zemlju V.Z. ga je nekoliko puta pesnicama udario u predjelu glave i tijela, a zatim su im prišli on, M.G. i M.P. i razdvojili ih. Na glavnom pretresu je izjavio da su on V.Z., M.G. i M.P. &nbsp;došli u kafe bar „S.“ gdje su se normalno pozdravili sa V.M., tačnije on i V.Z. su se pozdravili sa njim a misli da ga M.G. i M.P. nisu poznavali, međutim on u prethodnom postupku nije iznio jedan detalj za koji ni danas nije siguran, ali zna da je V.Z. kada su došli u lokal pio vino iz jedne čaše .Ne može se &nbsp;izjasniti da li je on sa tom čašom ušao u kafe bar. U jednom trenutku prišao je V.M. koji je počeo da se raspravlja sa V.Z., zbog muzike koja je bila u lokalu on se ne može izjasniti šta su jedan drugom govorili ali po njihovim ponašanju vidio je da je u pitanju svađa i da je V.M. zahtijevao da V.Z. ide iz lokala. Nakon toga oni su se uhvatili za vrat, počelo je guranje, on je uspio da ih razdvoji, nakon čega su to ponovili, on ih je ponovo razdvojio, međutim, nakon toga oni su u tom guranju izašli ispred lokala i ispred lokala je počela međusobna razmjena udaraca kojom prilikom je V.M. pao na zemlju. V.M. je ustao, ne sjeća se da li je ušao u lokal, ali zna da su M.G., M.P. i on izašli iz lokala, dok je V.Z. ostao na licu mjesta. Nije tačno da je on u prethodnom postupku izjavio da je dok je V.M. bio na zemlji V.Z. njemu zadao nekoliko udaraca pesnicom u predjelu glave i tijela i da su prišli on , M.G. i M.P. da ih razdvoje. Za vrijeme dok su &nbsp;bili u kafe baru i za vrijeme dok su&nbsp; napuštali kafe bar, odnosno udaljavali se od njega, on nije vidio da je V.Z. V.M. gađao stolicama. Pojasnio je da se ne može izjasniti zašto je u njegovoj izjavi u prethodnom postupku navedeno da je V.Z. V.M. zadao udarce pesnicama i u predjelu glave i tijela dok je on bio na zemlji, odnosno da su prišli on, M.G. i M.P. da ih razdvoje, međutim potvrdio je nije sporno da je potpis na zapisniku &nbsp;koji je potpisao pred istražnim sudijom, njegov potpis.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Svjedok <strong>M.G.</strong> je izjavio da se dana 27.10.2008. godine u večernjim časovima sa svojom drugovima M.P. i M.T. nalazio &nbsp;u gradu i zna da se M.T. čuo telefonom sa V.Z. koga do tada nije poznavao i dogovor je bio da V.Z. njih časti pićem zbog rođenja kćerke. Nakon toga otišli su u kafe bar „S.“, koji se nalazi na pijaci u Baru,i &nbsp;tada je prvi put vidio V.Z.. Nakon što su se upoznali svi su otišli u lokal. Kada su ušli M.G. ,M.T. i V.Z. su se rukovali sa vlasnikom za koga je kasnije saznao da se zove V.M. i nakon toga su otišli do šanka gdje su naručili piće. V.M. je došao kod V.Z. i rekao mu je da on ne može da pije u njegovoj kafani, zbog čega je došlo&nbsp; do prepirke između njih. Sjeća se da mu je V.M. opsovao majku nakon čega je V.M. uhvatio V.Z. za ruke i počeo da ga gura prema vratima lokala sa namjerom da ga izbaci napolje. Kada su se nalazili blizu ulaza vidio je da je V.M. zamahnuo pesnicom desne ruke da udari V.Z. s leđa, međutim, V.Z. je to osjetio naglo se okrenuo i V.M. zadao jedan udarac pesnicom u predjelu glave. Od zadobijenog udarca V.M. je pao na pod ispred lokala gdje su u međuvremenu došli i tada su njegovi drugovi i on skočili, razdvojili ih a V.Z. su doveli u vozilo marke Golf sa kojim su i došli u lokal i otišli sa tog mjesta. Osim tog udarac on nije vidio druge udarce, ni od strane V.Z. ni od strane V.M.. Nije vidio da je V.Z. prema V.M. bacao predmete, stolice ili nešto slično. S obzirom da je stalno bio na licu mjesta kad se to desilo on bi to morao vidjeti.<br>
&nbsp;<br>
Svjedok <strong>M.P.</strong> je izjavio da&nbsp; je dana 27.10.2008. godine u večernjim časovima,&nbsp; bio u društvu M.G. i M.T. koji su njegovi drugovi. U jednom trenutku M.T. je telefonskim putem nazvao V.Z. koji je njihov drug i&nbsp; koji ih je sve preko M.T. pozvao da dođu u jedan lokal koji se nalazi na pijaci u Baru, navodeći da je tog dana dobio sina. Oni su otišli prema tom lokalu, kada su izašli iz vozila vidjeli su V.Z. koji je bio ispred lokala i koji ih je čekao i nakon toga su ušli u lokal vlasništvo jednog čovjeka sa prezimenom V.M.. Nakon ulaska V.Z. se rukovao sa vlasnikom V.M. a nakon toga su &nbsp;oni sjeli za šank i naručili piće. U jednom trenutku V.M. je prišao V.Z., počeo je glasno da mu se obraća, misli da mu je upućivao uvrede i psovke iako on to nije mogao dobro da čuje zbog glasne muzike, s obzirom da je u lokalu bila živa muzika, ali se po ponašanju V.M. vidjelo da je to bilo u pitanju. Čuo je da mu je V.M. više puta uputio riječi „izađi, izađi“ i nakon toga počeo je da gura V.Z. prema vratima. V.Z. ga je molio da ga ne gura, ali pored toga V.M. je uspio da ga izgura napolje i kada su izašli ispred lokala, i kada su bili licem okrenuti jedan prema drugom, V.M. je zamahnuo ne zna da li lijevom ili desnom rukom, ali zna da je zamahnuo prema glavi V.Z., koji se prije nego što je uspio da ga udari izmakao i udario ga pesnicom u predjelu glave. Ne može se izjasniti kojom rukom ali od tog udarca V.M. koji je po ponašanju vjerovatno bio pod uticajem alkohola je pao na pod. Njegovi drugovi i on su odmah skočili i razdvojili ih. Ne može se izjasniti da li je V.M. dok je padao zakačio sto, stolicu ili nešto drugo, ali je siguran da se fizički sukob na tome završio i da V.Z., Vlahovića nije gađao ili pogađao stolicama, ili nekim drugim predmetima. Nakon što su ih razdvojili M.G. i V.Z. su zajedno krenuli prema kući s obzirom da idu u istom pravcu a M.T. i on su otišli zajedno. Pojasnio je takođe da V.Z. poznaje kao momka &nbsp;iz naselja, ali se oni&nbsp; intezivno ne druže i on je prijatelj sa njegovim ocem s obzirom da je stariji od njega.<br>
&nbsp;<br>
Svjedok <strong>A.Đ.</strong> je u prethodnom postupku izjavio da se predmetnog &nbsp;dana nalazio u ugostiteljskom objektu „S.“ koji se nalazi na pijaci u Baru i svirao je klavijature . Vidio je kada je u kafanu ušao V.Z. sa još dva momka a u ruci je držao čašu vina.. Oni su stali za šankom i vidio je da im je prišao V.M. i zatražio od V.Z. da napusti kafanu. Došlo je do svađe između njih ali nije čuo koje su riječi upućivali jedan drugome. U jednom trenutku V.Z. je uhvatio V.M. za ruku, izvukao ga napolje i ispred vrata kafane na terasi ga više puta udario pesnicama po glavi, zatim ga je odvukao do vrata objekta gdje se prodaje sir i riba. Vidio je da je V.M. pao na tle, a V.Z. ga je više puta nogama udarao po glavi i tijelu. V.M. je ustao i krenuo da uđe u kafanu, i vidio je da ga je V.Z. gađao sa stolicama i sa stolom. On misli da je V.Z. prema V.M. bacio 2 do 3 stolice od kojih su ga dvije pogodile u predjelu glave i u predjelu grudi. Takođe je čuo da je V.Z. zaprijetio V.M. riječima“ zapaliću ti kafanu, ne znaš ti ko sam ja“. Na glavnom pretresu je izjavio da se ne može izjasniti koliko stolica je pogodilo V.M. i u koji dio tijela. U prethodnom postupku je naveo da ga je pogodio u predjelu glave i grudi, međutim, više se toga ne može sjetiti. Pojasnio je da je on kritične večeri u ugostiteljskom objektu S. bio član grupe koja je svirala, svirao je klavijature i s obzirom na mjesto na kojem se nalazio a koje je na maloj udaljenosti od vrata on je sve to mogao jasno da vidi, jer je istovremeno svirao, ali su oni&nbsp; prekinuli muziku u trenutku kada su V.Z. i V.M. izašli ispred lokala.<br>
&nbsp;<br>
Iz nalaza i mišljenja vještaka medicinske struke dr. M.Š. od 16.01.2009. godine, utvrđeno je da je u predmetnom događaju V.M. je zadobio slijedeće povrede: Rana prskotina lijeve strane čela. Nagnječenje lijeve strane grudnog koša. Krvni podlivi u predjelu lijeve strane čela, u predjelu grebena nosa, lijevom predušnom predjelu, u predjelu lijeve strane gornje usne i u predjelu desne strane donje usne. Navedene povrede posljedica su višekratnog dejstva (više udaraca) tupog, teškog i zamahnutog mehaničkog oruđa (moguće i pesnica i dijelovi stolice) na odgovarajuće predjele tijela. Navedene povrede predstavljaju, i pojedinačno i u svom zbiru, laku tjelesnu povredu. Dakle, u vrijeme odigravanja predmetnog dogadjaja V.M. je zadobio laku tjelesnu povredu.<br>
&nbsp;<br>
Na glavnom pretresu dr. M.Š. je izjavio da u cjelosti ostaje pri zaključku i mišljenju datom dana 16.01.2009. godine u predmetu Ki 263/08. Dakle, na osnovu tri medicinska dokumenta koja je naveo u tačkama 2, 3 i 4 zaključka ustanovljava se da je u predmetnom događaju V.M. zadobio povrede u predjelu glave i grudnog koša i to sa lijeve strane. Ova povreda grudnog koša mogla je nastati kao posledica dejstva dijela stolice i to tupine tog predmeta. Nigdje nije navedeno da je dobio povrede ruku pa se on o mehanizmu povređivanja ruku ne može izjašnjavati. Povrede u predjelu glave posledica su direktne sile, odnosno udaraca i to najmanje dva, u predio čela a drugi usana i nosa. Imajući u vidu i povredu grudnog koša može se zaključiti da je V.M. zadobio najmanje tri udarca u vrijeme odigravanja predmetnog događaja. On je već u tački 2 svog mišljenja dao mogućnost da su opisane povrede nastale udarcima djelovima stolice, tupim. Dakle, moguće da rana čela , opisano nagnječenje te opisani krvni podlivi nastanu i kao posledica tupih djelova stolice. Isključuje svaku mogućnost da su povrede posledica pada od tvrdu i neravnu podlogu, i smatra da su povrede posledica direktnog dejstva sile, odnosno da su nastale mehanizmom udara.<br>
&nbsp;<br>
Iz tri izvještaja ljekara specijaliste Doma zdravlja u Baru na ime V.M. od 28.10.2008. godine, utvrđene su povrede koje je zadobio oštećeni V.M..<br>
&nbsp;<br>
Iz izvoda iz kaznene evidencije na ime optuženog V.Z., PJ Bar br. 24-03/3-245/09-27/2 od 13.01.2009. godine, utvrđeno mu je rješenjem K. 22/92 od 20.11.1992. godine, Osnovnog suda u Baru, zbog krivičnog djela teška krađa iz čl. 153/1/1 KZRCG, izrečena vaspitna mjera pojačan nadzor organa starateljstva, rješenjem Km. 6/94 od 02.06.1994. godine Osnovnog suda u Baru, zbog krivičnog djela teška krađa iz čl. 153/1/1 KZ RCG, izrečena vaspitna mjera pojačan nadzor organa starateljstva, osuđivan presudama : K.br. 84/96 od 24.09.1996. godine Osnovnog suda u Baru, zbog krivičnog djela iz čl. 33/2/1 Zakona o oružju u municiji RS, kaznom zatvora od 30 dana koju je izdržavao u vremenu od 26.09.1997 do 26.10.1997 godine, K.br. 89/95 od 24.05.1995. godine Osnovnog suda u Baru, zbog krivičnog djela teška krađa iz čl. 145/1/1 KZ RCG, kaznom zatvora od 1 godina i 6 mjeseci, K.br. 369/97 od 15.01.1998. godine Osnovnog suda u Baru, zbog krivičnog djela oduzimanje motornog vozila iz čl. 150/1 KZ RCG, kaznom zatvora od 3 mjeseca,&nbsp; K.br. 303/97 od 24.04.1998. godine Osnovnog suda u Baru, zbog krivičnog djela teška krađa iz čl. 145/1/1 KZ RCG, kaznom zatvora od 2 godine i 9 mjeseci, koju kaznu je izdržavao u periodu od 24.10.1997 godine do 05.05.2000 godine, K.br. 23/02 od 19.12.2002. godine, Okružnog suda u Čačku, zbog krivičnog djela teški slučajevi razbojničke krađe i razbojništva iz čl. 169 st 1 u vezi čl. 168 st. 1 KZ RS i čl. 33 st. 1 ZOM, na kaznu zatvora od 6 godina i 2 mjeseca.<br>
&nbsp;<br>
Ocjenom izvedenih dokaza utvrđeno je da je optuženi učinio krivično djelo koje mu je stavljeno na teret, na način opisan u izreci presude. Optuženi u svojoj odbrani ne priznaje da je učinio krivično djelo navodeći u prethodnom postupku da je sa oštećenim u ugostiteljskom objektu „S.” najprije imao verbalni, a zatim fizički sukob, ali da je oštećenog udario samo jednom i to pesnicom u predjelu lica i oborio ga na zemlju. Na glavnom pretresu je pojasnio da je tačno da je V.M. zamahnuo da ga udari pesnicom, a da je on mahinalno lijevom rukom njega uhvatio u predjelu podlaktice, pretpostavlja desnom rukom, nakon čega je svom snagom koju je imao V.M. zadao najmanje jedan, a najviše dva udarca. Nije sporno da ga je jednom udario, moguće je da mu je u afektu zadao još jedan udarac, ali se toga najbolje ne sjeća, ali je siguran da nakon što je on pao na zemlju, oštećenom &nbsp;više nije zadavao udarce. Nema istine u tome da je on vrijeđao oštećenog i da mu je nakon njegovog pada zadao udarce i metalnom stolicom u predjelu grudnog koša. Sud je odbranu optuženog ocijenio kao neosnovanu i sračunatu na izbjegavanje krivice. Odbrana optuženog je opovrgnuta dokazima izvedenim na glavnom pretresu. U postupku je na nesumnjiv način utvrđeno da je optuženi noću 27.10.2008. godine oko 22,30 časova ispred ugostiteljskog objekta „S.“ u Baru, bezobzirnim ponašanjem i vršenjem nasilja prema oštećenom V.M., remetio javni red i mir, na način što je najprije vrijeđao oštećenog govoreći mu : „šta ti meni tiše, donesi ovdje piće, ko te jebe“, nakon čega ga je rukom uhvatio za jaknu, a potom ispred objekta fizički nasrnuo na njega, udarajući ga više puta pesnicama u predjelu glave, a onda ga oborio na zemlju i drvenom stolicom pogodio u predjelu grudnog koša, nanoseći mu laku tjelesnu povredu - prskotinu lijeve strane čela, nagnječenje lijeve strane grudnog koša, krvne podlive u predjelu lijeve strane čela, grebena nosa, lijevom predušnom predjelu, lijeve strane gornje usne i desne strane donje usne. Ovakvo činjenično stanje utvrđeno je iz iskaza svjedoka oštećenog V.M., koji iskaz je u odlučnim činjenicama saglasan sa iskazima svjedoka V.I., A.Đ., Z.O. i N.O., iz kojih iskaza se utvrđuje da se događaj odigrao na način, vrijeme i mjesti kako je to predstavljeno u izreci presude. Sud je iskaze oštećenog i navedenih svjedoka cijenio kao jasne i objektivne zbog čega im je poklonio punu vjeru. Iskazi svjedoka oštećenog i imenovanih svjedoka potvrđeni su i nalazom i mišljenjem vještaka specijaliste sudske medicine dr. M.Šo. od 16.01.2009. godine, koji je dat na osnovu analize kompletne medicinske dokumentacije i kojim je utvrđeno da je oštećeni V.M. u predmetnom događaju zadobio laku tjelesnu povredu. Imenovani vještak je u svom iskazu na glavnom pretresu isključio mogućnost da su povrede koje je zadobio oštećeni posledica pada o tvrdu podlogu, kako je naveo optuženi kao mogućnost, već da su povrede koje je zadobio oštećeni posledica direktnog dejstva sile, odnosno da su nastale mehanizmom udara više udaraca, a najmanje tri udarca. I svjedok M.T., koji je predmetne večeri bio u društvu sa optuženim je u svom iskazu pred istražnim sudijom jasno potvrdio da je dok je oštećeni V.M. bio na zemlji optuženi oštećenog nekoliko puta pesnicama udario u predjelu glave i tijela, a zatim su im prišli on, M.G. i M.P. i razdvojili ih, da bi na glavnom pretresu izmijenio svoj iskaz. Iskaze svjedoka M.P., M.G. kao i iskaz &nbsp;M.T. sa glavnog pretresa, sud je cijenio kao sračunate na pomaganje optuženom, a ovo sa razloga što su u suprotnosti sa materijalnim dokazima, prevashodno nalazom vještaka medicinske struke kao i sa tri izvještaja ljekara specijaliste Doma zdravlja u Baru od 28.10.2008. godine. Naime, u pitanju su svjedoci sa kojima je optuženi u prijateljskim odnosima ili ih poznaje i koji su &nbsp;predstavili da je došlo do tuče optuženog i oštećenog, što apsolutno nije dokazano pismenim dokazima, prevashodno izvještajima ljekara kojima bi bile dokumentovane eventualne povrede optuženog zadobijene u tuči. Krivično djelo nasilničko ponašanje predstavlja krivično djelo protiv javnog reda i mira i po svojoj sadržini predstavlja nemotivisano nasilje, koje se ogleda u njegovoj bezrazložnosti i činjenici da je ono bez objektivne povezanosti sa ponašanjem oštećenog, pa je kao takvo rezultat obijesti i iživljavanja učinioca, odnosno samo je sebi cilj. U konkretnom slučaju, optuženi je najprije vrijeđao oštećenog i potom fizički nasrnuo na njega. To što je oštećeni prvi prišao optuženom i zamolio ga da bude malo tiši jer je bio vrlo bučan, objašnjavajući optuženom da ima i drugih gostiju u kafani, nakon čega ga je optuženi V.Z. uhvatio rukom, a potom ispred objekta fizički nasrnuo na njega, nije izazvano ponašanjem oštećenog. Po ocjeni suda upotreba nasilja od strane optuženog prema oštećenom posledica je bezobzirnog ponašanja optuženog i to prvo verbalnog, a nakon toga i upotrebe sile prema oštećenom V.M.. Dovođenjem u vezu iskaz svjedoka oštećenog V.M. kao i svjedoka V.I., A.Đ., Z.O. i N.O., sa povredama konstatovanim u nalazu i mišljenju vještaka medicinske struke, iz kojih se nesumnjivo može vidjeti da su povrede locirane upravo na onim mjestima koje su u svojim iskazima svjedoci naveli, dobija se logičan zaključak da je optuženi učinio krivično djelo stavljeno mu na teret i da se taj događaj desio na način i u vrijeme i mjesto kako je predstavljeno u izreci presude.<br>
Optuženi &nbsp;je izvršio krivično djelo na javnom mjestu, a to je prostor ispred ugostiteljskog objekta „S.“ u Baru, koji predstavlja javno mjesto, na kome je u vrijeme odigravanja ovog događaja bilo prisutno više ljudi, a nesporno je utvrđeno da je usled nasilničkog ponašanja optuženog došlo do narušavanja javnog reda i mira.<br>
&nbsp;<br>
Postupajući na opisani način optuženi V.Z. je učinio krivično djelo sa direktnim umišljajem svjestan da svojim ponašanjem, remeti javni red i mir.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Sud je precizirao optužnicu navodeći da je optuženi oštećenog drvenom stolicom pogodio u predjelu grudnog koša, što je na nesumnjiv način utvrđeno u postupku, a ne udario, jer je optuženi stolicu bacio u pravcu oštećenog, a udaranje bi podrazumijevalo da je stolicu držao u rukama i istom mu zadao udarac. Ocijenjeno je da se navedenim preciziranjem &nbsp;ne narušava identitet optužnice i presude.<br>
&nbsp;<br>
Odlučujući se za krivičnu sankciju sud je na strani optuženog cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani optuženog, sud je cijenio &nbsp;porodične prilike jer je oženjen i otac jednog maloljetnog djeteta, kao i činjenicu da se oštećeni nije pridružio krivičnom gonjenju. Od otežavajućih okolnosti sud je cijenio njegovu raniju višestruku osuđivanost. Imajući u vidu kvalitet olakšavajućih i otežavajućih okolnosti, sud je optuženog osudio na kaznu zatvora u trajanju od 6 mjeseci, jer je ocijenjeno da će se izrečenom kaznom zatvora prema optuženom u potpunosti postići svrha kažnjavanja i na taj način dovoljno uticati na optuženog da u buduće ne vrše krivična djela.<br>
&nbsp;<br>
Odluka o troškovima krivičnog postupka zasniva se na odredbi čl. 202 ZKP-a, a ista se odnosi na troškove izrade nalaza i mišljenja vještaka medicinske struke u iznosu od 144,10 €, troškove angažovanja vještaka na glavnom pretresu u iznosu od 209 €, kao i troškove rada suda, koji su određeni prema trajanju, složenosti krivičnog postupka i imovinskim prilikama optuženih.<br>
&nbsp;<br>
Sa izloženog sud je odlučio kao u izreci presude.<br>
&nbsp;<br>
<strong>OSNOVNI SUD U BARU</strong><br>
<strong>dana 11.11.2009. godine</strong><br>
&nbsp;<br>
&nbsp;<br>
<strong>&nbsp;ZAPISNIČAR &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PRESJEDNIK VIJEĆA-SUDIJA, </strong><br>
&nbsp;<br>
<strong>Milijana Minić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Goran Šćepanović</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA</strong>: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, preko ovog suda u dva primjerka.<br>
&nbsp;<br>
&nbsp;<br>
&nbsp;<br>
<strong>DNA</strong>:- 1 x ODT<br>
&nbsp;&nbsp;&nbsp; - 1 x optuženom<br>
&nbsp;&nbsp;&nbsp; -&nbsp; u spise<br>
&nbsp;<br>
&nbsp;<br>

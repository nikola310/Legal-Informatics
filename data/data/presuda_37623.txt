<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br. 6/13</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE </span>
</p>
<p class="p3"></p>
<p class="p3">
<span>OSNOVNI SUD U D. kao prvostepeni krivični, po sudiji Vladimiru Novoviću, kao pojedincu, uz učešće Branke Nikolić, kao zapisničara, u krivičnom predmetu okrivljenog Đ.Đ. iz D. zbog krivičnog djela napad na službeno lice u vršenju službene dužnosti iz čl.376 st.2 u vezi st.1 KZ odlučujući po optužnom predlogu Osnovnog državnog tužilaštva iz Podgorice Kt.br.1768/12 od 24.01.2013.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 01.04.2013.godine u prisustvu zastupnika optužbe i okrivljenog, donio je dana 04.04.2013.godine i istog dana javno objavio</span>
</p>
<p class="p3"></p>
<p class="p2">
<span>PRESUDU</span>
</p>
<p class="p4"></p>
<p class="p3">
<span>Okrivljeni Đ.Đ., zvani Đ. JMBG ..., od oca S. i majke S., rođene R., rođen 06.05.1974.godine u P., sa mjestom prebivališta u D.-naselje Đ. K. b.b., državljanin Crne Gore, pismen, završio srednju mašinsku školu, radnik, oženjen-otac dvoje djece, srednjeg imovnog stanja, neosuđivan.</span>
</p>
<p class="p4"></p>
<p class="p4"></p>
<p class="p2">
<span>Kriv je</span>
</p>
<p class="p4"></p>
<p class="p4">
<span>Što je: </span>
</p>
<p class="p4"></p>
<p class="p3">
<span>Dana 07.decembra 2012.godine, oko 14,00 časova, u D., u naselju Đ.K., svjestan svog djela čije je izvršenje htio znajući da je njegovo djelo zabranjeno, napao službeno lice u vršenju službene dužnosti, i to oštećenog N.V., elektrotehničara energetike zaposlenog u Elektroprivredi Crne Gore-sektor snabdijevanja Elektrodistribucije Podgorica koji je po nalogu pretpostavljenih došao u servis za popravku vozila "Ferari", u vlasništvu okrivljenog, kako bi zbog duga na ime utrošene električne energije servis isključio sa mreže, na način što je, nakon što mu je oštećeni saopštio razlog svog dolaska, oštećenog uhvatio za lijevu nadlakticu, a zatim ga udario pesnicom u predjelu ispod desnog oka i nogom u predjelu noge kojom prilikom je oštećeni N.V. zadobio laku tjelesnu povredu u vidu nagnječine u desnom jagodičnom predjelu, da bi mu zatim uputio prijetnje da će ga zaklati ukoliko ponovo dođe u  servis.</span>
</p>
<p class="p3"></p>
<p class="p3">
<span>- čime je počinio krivično djelo napad na službeno lice u vršenju službene dužnosti iz čl. 376 st.2 u vezi st.1 KZ.</span>
</p>
<p class="p4"></p>
<p class="p4">
<span>Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p4"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p3">
<span>Kojom mu utvrdjuje kaznu zatvora u trajanju od 3 (tri) mjeseca  i istovremeno odredjuje da se ista neće izvršiti ako okrivljeni za vrijeme od  2 (dvije)  godine po pravosnažnosti presude ne učini novo krivično djelo. </span>
</p>
<p class="p4"></p>
<p class="p3">
<span>Dužan je okrivljeni da na ime troškova krivičnog postupka uplati ovom sudu iznos od 60,50 eura i po osnovu paušala iznos od 30,00 eura, a  sve u roku  od 15 dana po pravosnažnosti presude.</span>
</p>
<p class="p3"></p>
<p class="p3">
<span>Na osnovu čl.239 st.2 ZKP-a, oštećeni N.V. se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom Osnovnog državnog tužilaštva iz Podgorice Kt.br.1768/12 od 24.01.2013.godine, stavljeno je na teret okrivljenom Đ.Đ. izvršenje krivičnog djela napad na službeno lice u vršenju službene dužnosti iz čl.376 st.2 u vezi st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnog predloga na način određen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi na kaznu u zakonom propisanim granicama.</span>
</p>
<p class="p3"></p>
<p class="p3">
<span>Okrivljeni Đ.Đ. u odbrani datoj u istražnom postupku u bitnom je naveo da u D. u naselju Đ.K. posjeduje servis za popravku vozila "Ferari", unutar kojeg se nalazi trofazno brojilo i da je zbog utrošene električne energije imao neizmireni dug u visini od oko 6.600,00 eura. Tokom 2011.godine i 2012.godine u vise navrata je izmirio dug u iznosu od oko 6.000,00 eura, tako da je početkom decembra 2012.godine dugovao 686,57 eura. Nije se mogao sjetiti tačnog datuma ali zna da je početkom decembra prošle godine, 2-3 dana prije kritičnog događaja u njegov servis ušao momak koji je odmah prišao brojilu i krenuo da otvora poklopac na istom. Ovaj momak ga je pitao da li se radi o brojilu, pa kada je ovom momku dao potvrdan odgovor, isti mu je kazao da ima veći dug za struju, zbog čega mora da ga isključi sa mreže. Tvrdi da mu ovaj momak nije saopštio u kom svojstvu je došao u njegov servis i sa njim je razgovarao oko eventualnog isključenja i isplate duga. Tom prilikom ovaj momak mu je ostavio rok od dva dana za plaćanje duga, a on mu je kazao da ga odmah isključi jer u datom roku ne može izmiriti dug. Dalje je naveo da je ovaj isti momak nakon 2 ili 3 dana sa još jednim čovjekom došao u njegov servis, da se njih dvojica tom prilikom njemu nijesu predstavili, te da ga je ovaj momak drsko pitao "jesi li platio" na što mu je on odgovorio da nije u mogućnosti da plati i da pođe i isključi mu struju. Istakao je da je ovaj momak mahao rukama u njegovom pravcu i upućivao mu riječi u smislu "šta misliš ti, šta ćeš" zbog čega se malo vratio, pa je pošto ga je njegovo ponašanje izrevoltiralo, prišao ovom momku koji je stajao na nizbrdici i to sa njegove desne strane, a zatim ga lijevom rukom uhvatio za desnu nadlakticu. Tvrdi da tom prilikom ovog momka nije snažno stisnuo za ruku, da je isti pokušao naglo da se otrgne zamahujući pri tom desnim laktom u njegovom pravcu, nakon čega se okliznuo preko pločica čija je površina bila klizava od ulja. Ovaj momak je vrlo brzo ustao i sa raširenim rukama krenuo u njegovom pravcu kako bi ga napao, ali u tom trenutku su dotrčala dva njegova radnika Đ.D. i Đ.V., kao i još dva lica koja su se u tom trenutku nalazila u servisu i to B.M. i A. A.. Kada su navedena lica prišla ovom momku došlo je do guranja, s tim što je B.M. pridržavao ovom momka, kako bi ga spriječio da njega i dalje napada. Napomenuo je da je prilikom guranja, ovog momka odgurnuo objema rukama, da mu nije zadao ni jedan udarac pesnicom niti nogom, a da je ovaj momak njemu zadao jedan udarac u predjelu genitalija. Još je dodao i da se ovaj drugi čovjek, koji je došao sa ovim momkom nalazio na udaljenosti od oko 10 metara od njih.</span>
</p>
<p class="p3"></p>
<p class="p3">
<span>Okrivljeni Đ.Đ. u odbrani datoj na glavnom pretresu u bitnom je naveo da u D., u naselju Đ.K. posjeduje servis za popravku vozila. Imao je dug za utrošenu električnu energiju u iznosu od 6.600,00 eura i od tog iznosa je platio negdje oko 6.000,00 eura. Tri dana prije kritičnog događaja oštećeni N.V. je došao u servis i kazao mu je da će mu isključiti električnu energiju u servisu ukoliko ne plati ovaj dug. Rekao je oštećenom N.V. da je platio 6.000,00 eura i da će za 7 dana platiti i iznos od 600,00 eura. Tom prilikom oštećeni N.V. mu je kazao da će doći za 3 dana, te da ukoliko ne plati dug do tada, da će isključiti servis sa elektrodistributivne mreže. Kritičnog dana negdje oko 13,30 časova došao je oštećeni N.V. sa još jednim čovjekom. Odmah čim je došao oštećeni N.V. ga je pitao je li platio dug, a on mu je odgovorio da nije i da ga ne može platiti prije utorka, a napomenuo je da je kritičnog dana bio petak. Pojasnio je da je ova konverzacija bila ispred objekta autoservisa. Dalje je naveo da je krenuo da ide i kazao je N.V. da isključi električnu energiju. Kada se udaljio jedno desetak metara, oštećeni N.V. je počeo da viče i da maše rukama. Oštećeni N.V. mu je govorio da ne može tako da se ponaša. Vratio se prema N.V., uhvatio ga je za lijevu ruku iznad lakta i kada je N.V. pokušao da istrgne ruku okliznuo se, jer su pločice bile klizave od ulja. Vidio je da je N.V. pao, a zatim je vrlo brzo ustao. Tvrdi da kada je N.V. ustao, isti je podigao ruke u smislu kao da hoće da se bije, a on ga je zatim jedanput stisnutom pesnicom udario u predjelu glave. Od ovog udarca N.V. nije pao na tlo. Njegovi radnici Đ.D. i Đ.V. su ih razdvojili, a u razdvajanju je učestvovao i B.M. koji je držao N.V.. Istakao je da se nakon ovog događaja izvinio N.V. i da su se njih dvojica pomirili. Upoznat na različitosti u odnosu na odbranu datu u istražnom postupku kazao je da je tačna njegova odbrana sa glavnog pretresa, a različitosti nije mogao da pojasni. Dodao je i da se kaje zbog učinjenog. U završnoj riječi je kazao da se kritični događaj odigrao onako kako je on to predstavio na glavnom pretresu. </span>
</p>
<p class="p3"></p>
<p class="p3">
<span>Sud je u dokaznom postupku na glavnom pretresu saslušao svjedoka-oštećenog N.V., saslušao svjedoka S.Lj., pročitao iskaz svjedoka Đ.D. iz istražnog postupka sa zapisnika o saslušanju svjedoka Kt.br.1768/12 od 21.01.2013.godine, sačinjenog kod ODT Podgorica, pročitao iskaz svjedoka Đ. V. iz istražnog postupka sa zapisnika o saslušanju svjedoka Kt.br.1768/12 od 21.01.2013.godine, sačinjenog kod ODT Podgorica, pročitao izvještaj ljekara specijaliste KC CG br. protokola 23468 od 07.12.2012.godine, izdat na ime oštećenog N.V., pročitao izvještaj ljekara specijaliste KC CG br. protokola 23468 od 07.12.2012.godine, a za pregled urađen u 18:39:46, izdat na ime oštećenog N.V., pročitao CT nalaz Centra za radiološku dijagnostiku KC CG od 07.12.2012.godine, pročitao nalaz i mišljenje vještaka sudske medicine dr N.M. od 21.01.2013.godine i pročitao izvod iz kaznene evidencije Uprave policije PJ Podgorica br. 29-245/13-2062/2-343 od 05.02.2013.godine, izdat na ime okrivljenog Đ.Đ..</span>
</p>
<p class="p3"></p>
<p class="p3">
<span>Svjedok-oštećeni N.V., elektrotehničar energetike, u iskazu datom u istražnom postupku i na glavnom pretresu u bitnom je naveo da je dana 05.12.2012.godine po pisanom nalogu od strane pretpostavljenih u Elektrodistribuciji Podgorica, upućen u servis za popravku vozila "Ferari" u D., kako bi isključio potrošača Đ.Đ. zbog duga za utrošenu električnu energiju u visini od oko 600,00 eura. Tom prilikom sa njim nije bio prisutan niko od kolega. Tvrdi da se Đ.Đ. predstavio, da mu je kazao da dolazi iz Elektrodistribucije, da je imao kod sebe spisak dužnika na kojem se nalazio i Đ.Đ., da je na sebi imao radnu uniformu plave boje, da je na leđnom dijelu uniforme bio vidno istaknut natpis "Elektrodistribucija Podgorica", a na gornjem dijelu, odnosno jakni, sa lijeve strane skraćenica "EPCG". Obzirom da mu je Đ.Đ. rekao da je platio oko 6.000,00 eura duga, istom je objasnio da je došao isključivo po nalogu pretpostavljenih i da isključenje može da odloži samo za 2 dana, za koje vrijeme bi morao izmiriti makar dio duga. Đ.Đ. mu je na to odgovorio "ajde, čućemo se do petka". Dalje je naveo da je 07.decembra 2012.godine, zajedno sa S.Lj.om ponovo došao kod Đ.Đ.. Kritičnom prilikom je kao radnik Elektroprivrede Crne Gore-sektor snabdijevanja Elektrodistribucije Podgorica vršio službenu radnju po pismenom nalogu pretpostavljenih i trebao je da isključi električnu energiju u servisu Đ.Đ.. Istakao je da je i tom prilikom na sebi imao navedeno radno odijelo. Kada je Đ.Đ. rekao da je došao po njihovom prethodnom dogovoru, isti mu je na to kazao "isti si kao policajac". Nakon što mu je Đ.Đ. prišao, pitao je Đ.Đ. da li će izmiriti barem dio duga, a Đ.Đ. mu je odgovorio da će to moći da uradi tek iduće sedmice. Rekao je Đ.Đ. da po nalogu pretpostavljenih nije u mogućnosti da sačeka izmirenje duga nakon petka. Dalje je naveo da mu je Đ.Đ. prišao sa njegove lijeve strane, uhvatio ga svojom desnom rukom u predjelu lijevog ramena, govoreći mu "ajde da isključiš". Nakon što ga je Đ.Đ. uhatio i povukao, okliznuo se na pločice i pao je na tlo. Napomenuo je da mu je u momentu kada je pokušao da ustane i nalazio se u polusagnutom položaju, prišao Đ.Đ. i zadao mu seriju udaraca pesnicama u predjelu glave. Nije se mogao izjasniti o tačnom broju udaraca i o tome kojom pesnicom mu je Đ.Đ. zadao ove udarce jer je bio podigao ruke kako bi zaštitio glavu. U momentu kada je njegov kolega S.Lj. odvlačio Đ.Đ. od njega, a nakon što mu je Đ.Đ. zadao navedene udarce u predjelu glave, Đ.Đ. ga je lijevom nogom udario u predjelu desne strane lica ispod oka. Sjeća se da su poslije toga iz servisa istrčala dva ili tri momka, koji su odvojili Đ.Đ. od njega. Istakao je da mu je Đ.Đ. nakon što mu je kazao "je li mi to hvala, što sam ti dao dva dana da se izmiri dug", uputio prijetnju da će ga zaklati ukoliko ponovo dođe u njegov servis. Nakon ovog događaja zajedno sa kolegom S.Lj. otišao je u policiju, poslije čega je u Urgentnom centru u Podgorici zatražio ljekarsku pomoć, gdje su mu i konstatovane tjelesne povrede. Još je dodao da mu se nakon ovog događaja Đ.Đ. izvinio. Nije se pridružio krivičnom gonjenju protiv okrivljenog Đ.Đ., a postavio je imovinsko-pravni zahtjev čiju visinu nije mogao da opredijeli.      </span>
</p>
<p class="p3"></p>
<p class="p3">
<span>Svjedok S.Lj. u iskazu datom u istražnom postupku i na glavnom pretresu u bitnom je naveo da je zaposlen u Elektrodistribuciji na poslovima čitača-kontrolora, dok je njegov kolega N.V. zaposlen u ekipi zaduženoj za isključenja potrošača. Dana 07.12.2012.godine, oko 14,00 časova, zajedno sa kolegom N.V.m došao je do servisa “Ferari” ispred kojeg se nalazio Đ.Đ.. Tom prilikom N.V. je kazao Đ.Đ. da je došao shodno dogovoru, kojem on nije prisustvovao, a koji su N.V. i Đ.Đ. postigli dva dana ranije, i prema kojem je Đ.Đ. do dana 07.12.2012.godine trebao da uplati dio duga za utrošenu električnu energiju, kako ne bi bio isključen sa mreže, a o čemu ga je prethodno informisao N.V.. Čuo je da je Đ.Đ. kazao N.V. da nije ispoštovao dogovor, te da je zatim N.V. kazao Đ.Đ. da ga mora isključiti sa mreže prema pisanom nalogu za isključenje koji je tada imao kod sebe. Dalje je naveo da je nakon toga Đ.Đ. rekao N.V. “opet ti, gori si nego policajac”, da je Đ.Đ. lijevom rukom uhvatio N.V. za lijevu nadlakticu i odgurnuo ga u stranu. Tvrdi da se od guranja N.V. okliznuo, te da je Đ.Đ. u momentu dok je N.V. padao na tlo, pesnicom desne ruke udario N.V. u predjelu glave ispod desnog oka. Zatim su on i zaposleni u servisu “Ferari” dotrčali kako bi odvojili Đ.Đ. od N.V., da bi onda došlo do guranja u kojem je Đ.Đ. nogom udario N.V.. Pojasnio je da je Đ.Đ. N.V. udario nogom u nogu. Prilikom njihovog odlaska čuo je da je Đ.Đ. uputio N.V. prijetnju da će ga zaklati ukoliko ponovo dođe u servis. Istakao je da je potpuno siguran da je Đ.Đ. dva puta udario N.V. i to pesnicom u predjelu ispod desnog oka i nogom u predjelu noge. Još je dodao da je bez ikakvog razloga Đ.Đ. udario N.V..  </span>
</p>
<p class="p3"></p>
<p class="p3">
<span>Svjedok Đ.D., brat od strica okrivljenog Đ.Đ., u iskazu datom u istražnom postupku u bitnom je naveo da je zaposlen u servisu za popravku vozila "Ferari" u D., čiji je vlasnik njegov brat od strica Đ.Đ.. Kritičnog dana je u servisu popravljao jedno vozilo i u jednom momentu dok se nalazio u sagnutom položaju, primijetio je da je Đ.Đ. krenuo da izlazi iz servisa. Zatim je čuo da je Đ.Đ. sa jednim momkom razmijenio riječi i da je ovom momku Đ.Đ. kazao nešto u smislu "ajde ugasi je". Pojasnio je da se od Đ.Đ. i ovog momka nalazio na udaljenosti između 10 i 15 metara i da zbog jednog stuba od električne dizalice nije mogao da vidi cijeli događaj. Istakao je da je vidio da je Đ.Đ. ovog momka uhvatio za ruku, te da se ovaj momak okliznuo na pločice i da je pao. Dalje je naveo da je neposredno nakon toga vidio da se Đ.Đ. nalazi u čučećem položaju, da se drži rukama u predjelu genitalija, da se zatim Đ.Đ. uspravio i objema rukama odgurnuo ovog momka. Zatim su on i jedan čovjek, koji se preziva B., pritrčali u pravcu Đ.Đ. i ovog momka. Tog momka su odvojili od Đ.Đ. jer je isti sa podignutim rukama kretao u pravcu Đ.Đ.. Još je dodao da nije vidio da je Đ.Đ. udario ovog momka. </span>
</p>
<p class="p3"></p>
<p class="p3">
<span>Svjedok Đ.V. u iskazu datom u istražnom postupku u bitnom je naveo da je zaposlen u servisu za popravku vozila "Ferari", čiji je vlasnik Đ.Đ.. Kritičnog dana, negdje između 13,00-14,00 časova, primijetio je da je Đ.Đ. krenuo da izlazi iz servisa i da je u tom trenutku došao jedan momak, koji je na sebi imao odjeću plave boje sa oznakama Elektrodistribucije, i sa kojim je  u društvu bio jedan čovjek. Dalje je naveo da se nalazio ispred servisa u momentu kada je Đ.Đ. kazao ovom momku u odjeći sa oznakama Elektrodistribucije da isključi struju. Nakon toga ovaj momak je Đ.Đ. drskim tonom rekao nešto u smislu da ne može to tako. Zatim je Đ.Đ. krenuo prema ovom momku i istog je uhvatio lijevom ili desnom rukom za lijevu ruku ispod latka. Tvrdi da je to bio lagan kontakt, da se ovaj momak usljed toga okliznuo preko pločica koje su bile klizave, da je pao, te da se odmah potom ustao. Zatim je vidio da se Đ.Đ. nalazi u čučećem položaju. Istakao je da je Đ.Đ. kada se pridigao odgurnuo ovog momka. Objasnio je da su zatim pritrčali Đ.D. i jedan čovjek, koji se preziva B., i koji su spriječili ovog momka da napadne Đ.Đ.. Pojasnio je da je događaj posmatrao sa udaljenosti od 3-4 metra, te da nije uspio da vidi da li je ovaj momak zadao udarac Đ.Đ.. Još je dodao i da Đ.Đ. nije zadavao udarce rukama ili nogama ovom momku.</span>
</p>
<p class="p3"></p>
<p class="p3">
<span>Iz nalaza i mišljenja vještaka sudske medicine dr N.M. od 21.01.2013.godine, izvještaja ljekara specijaliste KC CG br. protokola 23468 od 07.12.2012.godine, izdatog na ime oštećenog N.V., izvještaja ljekara specijaliste KC CG br. protokola 23468 od 07.12.2012.godine, a za pregled urađen u 18:39:46, izdatog na ime oštećenog N.V. i CT nalaza Centra za radiološku dijagnostiku KC CG od 07.12.2012.godine utvrđuje se da je oštećeni N.V. pregledan dana 07.12.2012.godine od strane ljekara specijalista KC CG, te da je u kritičnom događaju zadobio laku tjelesnu povredu u vidu nagnječine u desnom jagodičnom predjelu. Navedena povreda posljedica je jednokratnog dejstva tupog, teškog i jako zamahnutog mehaničkog oruđa - udarca, moguće i pesnicom ili nogom ili za to nekim drugim pogodnim oruđem. </span>
</p>
<p class="p3"></p>
<p class="p3">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke. </span>
</p>
<p class="p3">
<span>  </span>
</p>
<p class="p3">
<span>Iz izvoda iz kaznene evidencije Uprave policije PJ Podgorica, br. 29-245/13-2062/2-343 od 05.02.2013.godine, izdatog na ime okrivljenog Đ.Đ., utvrđuje se da isti nije osuđivan.</span>
</p>
<p class="p3">
<span> </span>
</p>
<p class="p3">
<span>Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog Đ.Đ. stekla sva obilježja bića krivičnog djela napad na službeno lice u vršenju službene dužnosti iz čl. 376 st.2 u vezi st.1 Krivičnog zakonika. Naime, okrivljeni je dana 07.decembra 2012.godine, oko 14,00 časova, u D., u naselju Đ.K., svjestan svog djela čije je izvršenje htio znajući da je njegovo djelo zabranjeno, napao službeno lice u vršenju službene dužnosti, i to oštećenog N.V., elektrotehničara energetike zaposlenog u Elektroprivredi Crne Gore-sektor snabdijevanja Elektrodistribucije Podgorica koji je po nalogu pretpostavljenih došao u servis za popravku vozila "Ferari", u vlasništvu okrivljenog, kako bi zbog duga na ime utrošene električne energije servis isključio sa mreže, na način što je, nakon što mu je oštećeni saopštio razlog svog dolaska, oštećenog uhvatio za lijevu nadlakticu, a zatim ga udario pesnicom u predjelu ispod desnog oka i nogom u predjelu noge kojom prilikom je oštećeni N.V. zadobio laku tjelesnu povredu u vidu nagnječine u desnom jagodičnom predjelu, da bi mu zatim uputio prijetnje da će ga zaklati ukoliko ponovo dođe u servis.</span>
</p>
<p class="p3"></p>
<p class="p3">
<span>Dana 05.12.2012.godine oštećeni N.V. je kao elektrotehničar energetike u Elektroprivredi Crne Gore-sektor snabdijevanja Elektrodistribucije Podgorica došao po nalogu pretpostavljenih u servis za popravku vozila "Ferari" u D., čiji je vlasnik okrivljeni Đ.Đ., kako bi isključio potrošača sa mreže, a zbog duga za utrošenu električnu energiju. Tom prilikom oštećeni N.V. je isključenje odložio za 2 dana, za koje vrijeme je okrivljeni Đ.Đ. trebao izmiriti dio duga, kako bi se izbjeglo isključenje. Sve ove činjenice utvrđuju se iz iskaza svjedoka-oštećenog N.V., koji se istinito i objektivno izjasnio o ovom događaju koji je prethodio kritičnom događaju i odbrane okrivljenog Đ.Đ. sa glavnog pretresa.</span>
</p>
<p class="p3"></p>
<p class="p3">
<span>Iz iskaza svjedoka S.Lj.a, kolege oštećenog N.V., koji se po nalaženju ovog suda istinito, objektivno i detaljno izjasnio o svim činjenicama važnim za ovu krivičnu stvar, utvrđuje se da je dana 07.12.2012.godine, oko 14,00 časova, zajedno sa oštećenim N.V.m došao do servisa “Ferari”, ispred kojeg se nalazio okrivljeni Đ.Đ.. Oštećeni N.V. ga je prethodno obavijestio da je okrivljenom Đ.Đ. prije dva dana ostavio rok da do 07.12.2012.godine uplati dio duga za utrošenu električnu energiju, kako bi se izbjeglo isključenje sa mreže. Dalje se iz iskaza svjedoka S.Lj.a utvrđuje da je okrivljeni Đ.Đ. kazao oštećenom N.V. da nije izvršio uplatu dijela duga, nakon čega je oštećeni N.V. saopštio okrivljenom Đ.Đ. da ga mora isključiti sa mreže prema pisanom nalogu za isključenje koji je tada imao kod sebe. Zatim se iz iskaza svjedoka S.Lj.a utvrđuje da je okrivljeni Đ.Đ. rekao oštećenom N.V. “opet ti, gori si nego policajac”, da je okrivljeni Đ.Đ. lijevom rukom uhvatio oštećenog N.V. za lijevu nadlakticu i odgurnuo oštećenog N.V. u stranu, da se od tog guranja oštećeni N.V. okliznuo, da je okrivljeni Đ.Đ. bez razloga dok je oštećeni N.V. padao na tlo, pesnicom desne ruke udario oštećenog N.V. u predjelu glave ispod desnog oka, da je potom okrivljeni Đ.Đ. udario oštećenog N.V. i nogom u nogu, te da je prilikom njihovog odlaska okrivljeni Đ.Đ. uputio oštećenom N.V. prijetnju da će ga zaklati ukoliko ponovo dođe u servis. Iskaz svjedoka S.Lj.a potvrđen je nalazom i mišljenjem vještaka sudske medicine dr N.M. od 21.01.2013.godine, izvještajem ljekara specijaliste KC CG br. protokola 23468 od 07.12.2012.godine, izdatim na ime oštećenog N.V., izvještajem ljekara specijaliste KC CG br. protokola 23468 od 07.12.2012.godine, a za pregled urađen u 18:39:46, izdatim na ime oštećenog N.V. i CT nalazom Centra za radiološku dijagnostiku KC CG od 07.12.2012.godine iz kojih dokaza je utvrđeno da je oštećeni N.V. usljed ovakvog ponašanja okrivljenog u kritičnom događaju zadobio laku tjelesnu povredu u vidu nagnječine u desnom jagodičnom predjelu, a koja je posljedica jednokratnog dejstva tupog, teškog i jako zamahnutog mehaničkog oruđa - udarca, moguće i pesnicom ili nogom ili za to nekim drugim pogodnim oruđem. Okrivljeni Đ.Đ. u odbrani datoj na glavnom pretresu je potvrdio da je oštećenog N.V., koji je došao da isključi struju, uhvatio za lijevu ruku iznad lakta i da je oštećenog udario jednom pesnicom u predjelu glave, a svjedok-oštećeni N.V. je u iskazu istakao da je kritičnom prilikom sa njim bio kolega S.Lj., da je kao radnik Elektroprivrede Crne Gore-sektor snabdijevanja Elektrodistribucije Podgorica vršio službenu radnju po pismenom nalogu pretpostavljenih, da je trebao da isključi električnu energiju u servisu okrivljenog Đ.Đ., da ga je okrivljeni bez povoda za to fizički napao, te da mu je okrivljeni u odlasku uputio prijetnju da će ga zaklati ukoliko ponovo dođe u njegov servis.</span>
</p>
<p class="p3"></p>
<p class="p3">
<span>Sud nije prihvatio iskaz svjedoka-oštećenog N.V. u dijelu da mu je okrivljeni zadao seriju udaraca pesnicama po glavi, te da ga je zatim okrivljeni udario i nogom u predjelu desne strane lica ispod oka. U ovom dijelu iskaz svjedoka-oštećenog N.V. osporen je iskazom svjedoka S.Lj.a, nalazom i mišljenjem vještaka sudske medicine dr N.M. od 21.01.2013.godine, izvještajem ljekara specijaliste KC CG br. protokola 23468 od 07.12.2012.godine, izdatim na ime oštećenog N.V., izvještajem ljekara specijaliste KC CG br. protokola 23468 od 07.12.2012.godine, a za pregled urađen u 18:39:46, izdatim na ime oštećenog N.V. i CT nalazom Centra za radiološku dijagnostiku KC CG od 07.12.2012.godine. Naime, kao što je već rečeno svjedok S.Lj. je potpuno siguran da je okrivljeni Đ.Đ. tokom cijelog događaja dva puta udario oštećenog N.V. i to pesnicom u predjelu ispod desnog oka i nogom u predjelu noge, a što stoji u potpuno skladnoj vezi sa nalazom i mišljenjem vještaka sudske medicine dr N.M. od 21.01.2013.godine i medicinskom dokumentacijom oštećenog jer je iz ovih dokaza utvrđeno da je laka tjelesna povreda u vidu nagnječine u desnom jagodičnom predjelu, koju je zadobio oštećeni, posljedica jednokratnog dejstva sile na glavu oštećenog.</span>
</p>
<p class="p3"></p>
<p class="p3">
<span>Iskaz svjedoka Đ.V., zaposlenog u servisu okrivljenog, koji je navodno događaj posmatrao sa udaljenosti od 3-4 metra i koji je naveo da okrivljeni Đ.Đ. nije zadavao udarce rukama ili nogama oštećenom i iskaz svjedoka Đ.D.a, brata od strica okrivljenog, koji je naveo da je navodno vidio da je okrivljeni Đ.Đ. uhvatio oštećenog za ruku, da se oštećeni okliznuo i pao na pločice, te da nije vidio da je okrivljeni Đ.Đ. udario oštećenog osporeni su iskazom svjedoka S.Lj.a, nalazom i mišljenjem vještaka sudske medicine dr N.M. od 21.01.2013.godine, izvještajem ljekara specijaliste KC CG br. protokola 23468 od 07.12.2012.godine, izdatim na ime oštećenog N.V., izvještajem ljekara specijaliste KC CG br. protokola 23468 od 07.12.2012.godine, a za pregled urađen u 18:39:46, izdatim na ime oštećenog N.V. i CT nalazom Centra za radiološku dijagnostiku KC CG od 07.12.2012.godine obzirom da je iz ovih dokaza utvrđeno da je okrivljeni Đ.Đ. udario pesnicom oštećenog N.V. u predjelu ispod desnog oka i nogom u predjelu noge. I okrivljeni Đ.Đ. je u odbrani datoj na glavnom pretresu potvrdio da je oštećenog N.V. udario jednom pesnicom u predjelu glave. </span>
</p>
<p class="p3"></p>
<p class="p3">
<span>Svjedok Đ.D. je naveo da se okrivljeni Đ.Đ. u jednom momentu nalazio u čučećem položaju i da se držao rukama u predjelu genitalija dok je svjedok Đ.V. takođe naveo da je vidio da se okrivljeni Đ.Đ. nalazio u čučećem položaju. Ovakvo svjedočenje ovih svjedoka bilo je podešeno u cilju davanja podrške odbrani okrivljenog iz istrage, a u dijelu gdje je okrivljeni naveo da ga je oštećeni udario u predjelu genitalija. Navedeni zaključak suda proizilazi iz toga što svjedok S.Lj. uopšte ne pominje bilo kakav fizički napad oštećenog na okrivljenog i što okrivljeni u odbrani datoj na glavnom pretresu negira da ga je oštećeni udario u predjelu genitalija, a predmetni svjedoci su imali interesa da podešavanjem iskaza u istrazi pomognu okrivljenom, jer je svjedoku Đ.V. okrivljeni poslodavac, a svjedoku Đ.D.u okrivljeni je brat od strica.  </span>
</p>
<p class="p3"></p>
<p class="p3">
<span>Zbog svega naprijed navedenog sud je našao da su iskazi svjedoka Đ.V. i Đ.D.a neistiniti i sračunato dati u cilju pomaganja okrivljenom da izbjegne krivičnu odgovornost.</span>
</p>
<p class="p3"></p>
<p class="p3">
<span>Okrivljeni Đ.Đ. u odbrani datoj u istražnom postupku je naveo da je oštećenog uhvatio lijevom rukom za desnu nadlakticu, da se oštećeni pokušao otrgnuti, da se oštećeni poklizao i pao, da je zatim oštećeni ustao kada su se pogurali, te da mu je oštećeni u guranju zadao jedan udarac u predjelu genitalija, tj. da oštećenog nije udarao pesnicom i nogom, dok je na glavnom pretresu naveo da je oštećenog uhvatio za lijevu ruku iznad lakta, da se oštećeni pokušao otrgnuti, da se oštećeni poklizao i da je pao, da je oštećeni kada se ustao podigao ruke kao da hoće da se bije, te da je oštećenog udario pesnicom u predjelu glave. Nakon što je upoznat na različitosti kazao je da je tačna njegova odbrana sa glavnog pretresa, a različitosti nije mogao da objasni. Odbrana okrivljenog Đ.Đ. iz istrage obesnažena je kazivanjem svjedoka S.Lj.a, nalazom i mišljenjem vještaka sudske medicine dr N.M. od 21.01.2013.godine, izvještajem ljekara specijaliste KC CG br. protokola 23468 od 07.12.2012.godine, izdatim na ime oštećenog N.V., izvještajem ljekara specijaliste KC CG br. protokola 23468 od 07.12.2012.godine, a za pregled urađen u 18:39:46, izdatim na ime oštećenog N.V. i CT nalazom Centra za radiološku dijagnostiku KC CG od 07.12.2012.godine obzirom da je iz ovih dokaza utvrđeno da je okrivljeni Đ.Đ. udario pesnicom oštećenog N.V. u predjelu ispod desnog oka i nogom u predjelu noge, te da je tako oštećeni zadobio laku tjelesnu povredu u vidu nagnječine u desnom jagodičnom predjelu. Dio odbrane okrivljenog iz istrage, a u dijelu gdje je naveo da mu je oštećeni zadao udarac u predjelu genitalija, osporena je iskazom svjedoka S.Lj.a i odbranom okrivljenog sa glavnog pretresa jer svjedok S.Lj. uopšte ne pominje bilo kakav fizički napad oštećenog na okrivljenog, a okrivljeni u odbrani datoj na glavnom pretresu negira da ga je oštećeni udario u predjelu genitalija. Odbrana okrivljenog sa glavnog pretresa opovrgnuta je iskazom svjedoka S.Lj.a iz kojeg iskaza je utvrđeno da je okrivljeni Đ.Đ. lijevom rukom uhvatio oštećenog N.V. za lijevu nadlakticu i odgurnuo oštećenog N.V. u stranu, da se od tog guranja oštećeni N.V. okliznuo, da je okrivljeni Đ.Đ. bez razloga dok je oštećeni N.V. padao na tlo, pesnicom desne ruke udario oštećenog N.V. u predjelu glave ispod desnog oka, te da je potom okrivljeni Đ.Đ. udario oštećenog N.V. i nogom u nogu. Zbog svega naprijed navedenog sud je odbrane okrivljenog cijenio kao neistinite i sračunato date u cilju izbjegavanja krivične odgovornosti.</span>
</p>
<p class="p3">
<span>       </span>
</p>
<p class="p3">
<span>Krivično djelo napad na službeno lice u vršenju službene dužnosti iz čl.376 st.1 KZ čini onaj ko napadne ili prijeti da će napasti službeno lice u vršenju službene dužnosti, dok krivično djelo napad na službeno lice u vršenju službene dužnosti iz čl.376 st.2 KZ čini onaj ko izvrši krivično djelo iz čl.376 st.1 KZ, a pod uslovom da je službenom licu nanesena laka tjelesna povreda ili je prijećeno upotrebom oružja. Imajući u vidu naprijed navedeno činjenično utvrđenje, te da je u konkretnom slučaju oštećeni N.V. elektrotehničar energetike zaposlen u Elektroprivredi Crne Gore-sektor snabdijevanja Elektrodistribucije Podgorica bio službeno lice u smislu čl.142 st.3 tač.4 KZ</span><span class="s1">,</span><span> obzirom da mu je faktički bilo povjereno isključenje servisa okrivljenog sa elektrodistributivne mreže, sud nalazi da su se u radnjama okrivljenog ostvarili svi bitni elementi bića krivičnog djela napad na službeno lice u vršenju službene dužnosti iz čl.376 st.2 u vezi st.1 KZ.</span>
</p>
<p class="p3"></p>
<p class="p3">
<span>Cijeneći psihički odnos okrivljenog prema počinjenom krivičnom djelu, sud je našao da je okrivljeni postupajući na naprijed opisani način, bio svjestan svog djela i htio je njegovo izvršenje, što znači da je postupao sa direktnim umišljajem.</span>
</p>
<p class="p3"></p>
<p class="p3">
<span>Prilikom odlučivanja o vrsti i visini krivične sankcije za okrivljenog, sud je imao u vidu sve okolnosti na strani okrivljenog koje su od značaja za njen izbor i visinu u smislu čl. 42 KZ, pa je od olakšavajućih okolnosti na strani okrivljenog našao da je neosudjivan, što je utvrdjeno iz citiranog izvoda iz kaznene evidencije, da je oženjen-otac dvoje djece, da se nakon događaja izvinio oštećenom i da se oštećeni nije pridružio krivičnom gonjenju, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 3 ( tri) mjeseca i istovremeno odredio da se ista neće izvršiti ako okrivljeni za vrijeme od 2 ( dvije) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p3"></p>
<p class="p3">
<span>Na osnovu čl. 226 i 229 ZKP-a, okrivljeni je obavezan da na ime troškova krivičnog postupka plati ovom sudu iznos od 60,50 eura, a koji troškovi predstavljaju nagradu odmjerenu vještaku sudske medicine dr Radojević Nemanji, kao i iznos od 30,00 eura na ime sudskog paušala, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedene iznose okrivljeni je dužan platiti u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>Oštećeni N.V. je osnovom čl.239 st.2 ZKP-a, radi ostvarivanja imovinsko-pravnog zahtjeva, upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.</span>
</p>
<p class="p3"></p>
<p class="p3">
<span>Sa iznijetog, a primjenom čl. 374 ZKP-a, odlučeno je kao u izreci ove presude.</span>
</p>
<p class="p3"></p>
<p class="p4">
<span>ZAPISNIČAR,                                                            	              S U D I J A</span>
</p>
<p class="p4">
<span>Branka Nikolić							Vladimir Novović, </span>
</p>
<p class="p4"></p>
<p class="p4"></p>
<p class="p3"></p>
<p class="p4">
<span>DN-a:</span>
</p>
<p class="p4">
<span>- ODT Podgorica</span>
</p>
<p class="p4">
<span>- Okrivljenom Đ.Đ.</span>
</p>
<p class="p4">
<span>- oštećenom N.V. po pravosnažnosti.</span>
</p>
<p class="p4"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s2">PRAVNA POUKA:</span><span> Protiv ove presude može se izjaviti žalba Višem sudu u Podgorici, u roku od 8 dana od dana prijema pismenog otpravka, a preko ovog suda.</span>
</p>
<p class="p5"></p>
<p class="p5"></p>
<p class="p5"></p>


</body>
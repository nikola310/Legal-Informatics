<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-size:12pt;font-family:'Arial';font-weight:800}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<li style="text-align:center;">
<span class="span1"></span>
</li>
<p>&nbsp;</p>
<li style="text-align:center;">
<span class="span2">U IME CRNE GORE</span>
</li>
<li style="text-align:right">
<span class="span2">K. 412/14/14</span>
</li>
<p>&nbsp;</p>
<p>
<span class="span1">Osnovni sud u Kotoru kao nadležni prvostepeni, po sudiji Momirki Tešić, uz učešće zapisničara Ana Marije Petković, u krivičnom predmetu protiv okrivljenog S. S. zbog krivičnog djela teške krađe u produženom trajanju pomaganjem iz čl. 240. st. 1 tač. 1 u vezi čl. 25 i čl. 49 Krivičnog zakonika, i okrivljenog S.  M.  zbog krivičnog djela lažnog prijavljivanja iz čl.388 st. 3 Krivičnog zakonika, koji se vodi po optužnici ODT-a Kotor Kt.br.582/... od 06.11.2014 godine, nakon održanog glavnog i javnog pretresa dana 12.11.2015 godine u prisustvu zamjenika ODT-a Kotor </span><span class="span1">Tanje Čolan Deretić, okrivljenog S.M. i njegovog branioca adv. V. B. i branioca po službenoj dužnosti okrivljenog S.  S.  </span><span class="span1">kojem se sudi u odsustvu po rješenju ovog suda</span><span class="span1"> Kv. broj .../14 od 21.04.2015, </span><span class="span1">adv. M. Ć., </span><span class="span1">istog</span><span class="span1"> dana donio je i javno objavio sledeću</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<li>
<span class="span2">1. Okrivljeni S. S., JMBG ......, od oca Idriza i majke S., rođene S., rođen 16.04.1... godine u B... stalno nastanjen u B....,, državljanin CG, automehaničar, razveden,</span><span class="span3"> </span><span class="span2">otac troje djece, pismen, sa završenom SSS, lošeg imovnog stanja, ranije neosuđivan, protiv kojeg se ne vodi postupak za neko drugo krivično djelo</span>
</li>
<p>&nbsp;</p>
<li>
<span class="span2">2. Okrivljeni S. M., JMGB ......, od oca M. i majke J., rođene S., rođen 05.07.1992 godine, u B.., stalno nastanjen u B..., državljanin CG,  radnik, neoženjen, bez djece, nepismen, bez škole,</span><span class="span3"> </span><span class="span2">lošeg imovnog stanja</span><span class="span2">, ranije neosuđivan, protiv kojeg se ne vodi postupak za neko drugo krivično djelo, proveo u pritvoru vrijeme a po riješnju ovog suda Kv. br..../15 od 09.10.2015 godine, od 24.10.2015 godine od 02,00 časa do 12.11.2015 godinedo 14,00 časova</span>
</li>
<p>&nbsp;</p>
<li style="text-align:center;">
<span class="span2">K r i v i   s u</span>
</li>
<p>
<span class="span1">Što su,</span>
</p>
<p style="text-align:center;">
<span class="span1">I</span>
</p>
<p>&nbsp;</p>
<p style="text-align:center;">
<span class="span1">Okrivljeni SEIDL SRETO</span>
</p>
<p>&nbsp;</p>
<p>
<span class="span1">1. Dana 02.09.2012 godine oko 01,00 časa u Budvi, naselje Buljarica, pomogao sada pokojnom S. M. u izvršenju krivičnog djela krađe učinjenog na štetu M.N. iz B....na način što je sada pokojnog S.... , koji je sa namjerom da prisvajanjem tuđih pokretnih stvari za sebe pribavi protivpravnu imovinsku korist oduzeo na štetu M...  jedan kazan za pečenje rakije 80 litara bakreni, pumpu za prskanje loze marke Morava bakrenu, građevinska kolica i aparat za zavarivanje, ukupne vrijednosti 205,00 €, dovezao vozilom iz B.... u Budvu i pomogao mu da stvari vlasništvo M... unese u vozilo, a potom ga vozilom vratio u B...  stvorivši mu uslove da ovaj oduzme te stvari pri čemu je bio uračunjljiv i svjestan svoga djela i njegove zabranjenosti, a čije izvršenje je htio,</span>
</p>
<p>&nbsp;</p>
<p>
<span class="span1">2. Dana 02.09.2012 godine oko 02,00 časa u B..,  naselje B...., pomogao sada pokojnom S. M. u izvršenju krivičnog djela krađe učinjenog na štetu P. I. iz B.... , na način što je sada pokojnog S...., koji je sa namjerom da prisvajanjem tuđih pokretnih stvari za sebe pribavi protivpravnu imovinsku korist oduzeo na štetu oštećenog P..., aparat za varenje marke V.  120 ampera i bušilicu marke Boš .... ampera ukupne vrijednosti 365,00 €, dovezao vozilom iz B....  do Budve a potom vratio u B.... , a potom ga vratio istim do B...., stvorivši mu uslove da ovaj oduzme te stvari pri čemu je bio uračunjljiv i svjestan svoga djela i njegove zabranjenosti, a čije izvršenje je htio,</span>
</p>
<p>&nbsp;</p>
<p>
<span class="span1">3. Dana 13.09.2012 godine u vremenu od 01,00 do 08,00 časova u Budvi, naselje Buljarica, pomogao sada pokojnom S. M. u izvršenju krivičnog djela krađe učinjenog na štetu Đ. S. iz Budve na način što je sada pokojnog S....., koji je sa namjerom da prisvajanjem tuđih pokretnih stvari za sebe pribavi protivpravnu imovinsku korist, oduzeo iz pmv marke Mercedes koji je bio parkiran u kući oštećenog Đ....jedan CD player marke Sony, hidrofor Vrelo 2, kabal 20 metara petožilni, tri plastične kutije u kojima je bio sitni alat, 2 paketa vodovodno-elektro instalacija i tri štapa za pecanje, ukupne vrijednosti 351,00 €, na način što ga je dovezao vozilom iz B...  u B.... , a potom vratio u B....  stvorivši mu tako uslove da ovaj oduzme te stvari, pri čemu je bio uračunjljiv i svjestan svoga djela i njegove zabranjenosti, a čije izvršenje je htio,</span>
</p>
<p>&nbsp;</p>
<p>
<span class="span1">4. Dana 13.09.2012 godine u vremenu od 01,00 do 08,00 časova u Budvi, naselje B...., pomogao sada pokojnom  S. M. u izvršenju krivičnog djela teške krađe učinjenog na štetu Z. J. i Z. R. na način što je sada pokojnog S....  koji je sa namjerom da prisvajanjem tuđih pokretnih stvari za sebe pribavi protivpravnu imovinsku korist, uz pomoć podesnog sredstva - noža napravio otvor na šatoru u kojem su spavali oštećeni Z. J. i Z. R. i oduzeo jednu veću plastičnu crnu torbu u kojoj se nalazio lap top IMB Lenovo sa punjačem, telefon marke Nokia, model ekspres mjuzik, sa SIM karticom, USB disk marke Samsung 500 gigabajta, USB kompakt fleš kard 16 gigabajta, USB Rajder mikro S2, 2gb, marke Kodak, USB fleš disk 8 gigabajta marke Maksel, mikro USB marke Nokia i 2 knjige i to Guide Crna Gora Lonely planet i Guide Crna Gora Rough, ukupne vrijednosti 394,00 €, novac u iznosu od 340,00 € i 4.000,00 čeških kruna, dvija Visa kartice, dvije Maestro kartice i lična dokumenta oštećenih, dovezao vozilom iz B....  u B..., a </span><span class="span1">potom ga vratio u Berane stvorivši mu tako uslove da ovaj oduzme te stvari pri čemu je bio uračunjljiv i svjestan svoga djela i njegove zabranjenosti, a čije izvršenje je htio,</span>
</p>
<p>&nbsp;</p>
<p>
<span class="span1">- čime je učinio krivično djelo teške krađe u produženom trajanju pomaganjem iz čl. 240 st 1 tač. 1 u vezi čl. 25 i čl. 49 Krivičnog zakonika</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">II</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">Okrivljeni S. M.</span>
</p>
<p>&nbsp;</p>
<p>
<span class="span1">Dana 15.09.2012 godine u Budvi, pred Upravom policije prijavio sam sebe da je učinio krivično djelo teške krađe u produženom trajanju iz čl. 240 st.1 tač.1 u vezi sa čl. 49 Krivičnog zakonika, a za koje krivično djelo se gonjenje preduzima po službenoj dužnosti, što je učinio i prilikom saslušanja u svojstvu osumljičenog pred ovim tužilaštvom u predmetu Kt. broj..../12 dana 15.09.2012 godine, iako je znao da on nije učinio to krivično djelo, već njegov otac sada pokojni S. M., pri čemu je bio uračunljiv i svjestan svoga djela i njegove zabranjenosti, a čije izvršenje je htio,</span>
</p>
<p>&nbsp;</p>
<p>
<span class="span1">- čime je učinio krivično djelo lažnog prijavljivanja iz čl. 388 st.3 Krivičnog zakonika </span>
</p>
<p>&nbsp;</p>
<p>
<span class="span1">Pa sud okrivljenog S. S. na osnovu naprijed navedene krivično pravne odredbe te odredbi čl. 2, 3, 5, 8, 13, 15, 32, 33, 36, 42,45,46 KZ-a i čl. 368 i 374 ZKP-a </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 ( šest ) mjeseca,  a koju kaznu će izdržati nakon pravosnažnosti presude.  </span>
</p>
<p>&nbsp;</p>
<p>
<span class="span1">Sud okrivljenom S. M. na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 52, 53 i 54 KZ-a CG i čl. 368 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od tri mjeseca i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Ukoliko uslovana osuda bude opozvana okrivljenom S. M. će se u kaznu zatvora uračunati vrijeme provedeno u pritvoru po rješenju ovog suda Kv. br. ..../15 od 09.10.2015 godine, a koji pritvor je trajao od 24.10.2015 godine od 02,00 časova, do 12.11.2015 godine do 14,00 časova.</span>
</p>
<p>&nbsp;</p>
<p>
<span class="span1">Dužni su okrivljeni na ime sudskog paušala uplatiti iznos od po 50 eura, i na ime troškova krivičnog postupka okrivljeni S. S. iznos od 263,75 eura, a okrivlejni S. M. iznos od  13,70 eura,  u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 412/14/14.</span>
</p>
<p>&nbsp;</p>
<li style="text-align:center;">
<span class="span2">O b r a z l o ž e nj e</span>
</li>
<p>&nbsp;</p>
<li>
<span class="span2">ODT Kotor aktom Kt. br. .../12 od 06.11.2014 godine je optužilo S. S. zbog krivičnog djela teške krađe u produženom trajanju pomaganjem iz čl. 240 st.1 tač.1 u vezi čl.25 i čl. 49 Krivičnog zakonika, i S. M. zbog krivičnog djela lažnog prijavljivanja iz čl. 388 st.3 Krivičnog zakonika.</span>
</li>
<p>&nbsp;</p>
<p>
<span class="span1"></span><span class="span1">Okrivljenom S. S. je a obzirom da je u toku postupka postao nedostupan sudu i državnim organima, rješenjem ovog suda Kv.broj ... /15 od 21.04.2015 godine određeno suđenje u odsustvu.</span><span class="span1"> Rješenjem ovog suda I-11-Su...../2015 od 29.04.2015 godine okrivljenom S. S. postavlja se branioc po službenoj dužnosti adv. M. Ć.  iz K.</span>
</p>
<p>&nbsp;</p>
<p>
<span class="span1">Okrivljeni S. S. je u svojoj odbrani datoj na zapisnik pred ODT Kotor 15.09.2012 godine izjavio da je po zahtijevu S. M. istog dovezao na područje Budve, s tim što istog, kada su krenuli iz Berana, gdje obojica žive, nije pitao zašto idu u Budvu. S...  mu je za navedenu uslugu platio 35,00 ili 40,00 €, a isti ga je kao vozača angažovao, jer nema vozačku dozvolu. Po dolasku u Budvu uputili su se u jedno mjesto blizu Budve, za koje ne zna kakao se zove i došli do kuće koju je 15.09.2012 pokazao inspektoru Uprave policije PJ Budva, iz koje je S. M. oduzeo jedan kazan za rakiju i još neke stvari, među kojima može nabrojati neke motorne pile. Pojasnio je da je ovaj kazan za rakiju bio težak, pa je on M... pomagao da isti unesu u njegovo vozilo  kojim je upravljao, nakon čega su napustili lice mjesta, što je bilo oko ponoći ili 01,00 sat nakon ponoći. U blizini ove kuće nalazila se još jedna kuća iz koje je M....  uzeo aparat za zavarivanje i neki bakar, te neke kablove, koju kuću je takođe pokazao inspektoru budvanske policije, koji je istu fotografisao. Po ovome otišli su u Berane i na istu lokaciju vratili su se poslije 2,3 dana i otišli do kuće na kojoj je M....  pokušao da razbije prozor, međutim neko je iz te kuće pucao iz vatrenog oružja na njih, pa su pobjegli ne odnijevši sa sobom ništa. Dalje je naveo da su po ovome ušli u vozilo i nakon nekih dva kilometra zaustavili se pored jedne kuće iz koje je M...oduzeo neki aparat za vodu koji je bio prilično težak, i koji je on Mirašu pomogao unijeti u vozilo, a Miraš je oduzeo i radio za auto koji je skinuo iz "Mercedesa" parkiranog pred tom kućom. Takođe, M... je iz nekog starog "Renaulta" uzeo neki alat, s tim što ne može tačno opredjeliti što je od alata isti uzeo. I ovu kuću je pokazao inspektoru, koji je istu fotografisao. Pojasnio je da je u blizini ove kuće bio je jedan šator iz kojeg je M... oduzeo jedan lap top, jedan mobilni telefon koji je njemu poklonio i još neke stvari, i ne može precizno odrediti koje, a mjesto na kojem je bio postavljen šator pokazao je inspektoru. Nakon toga vratili su se za </span><span class="span1">Berane, a još jednom je S.... vozio do Budve iz Berana, kada je istog odvezao do nekog kampa iz kojeg nije oduzeo ništa koji kamp je pokazao inspektoru PJ Budva. To su sve krađe koje je S.... izvršio dok je on bio sa njim, i on je S....  pomogao prenijeti kazan i aparat za vodu, dok je u ostalim slučajevima S.....  čekao u vozilu, s tim što nije imao obavezu da mu javi da neko dolazi. Kada su krenuli iz Berana M.  S. mu nije rekao sa kojom namjerom, odnosno zašto idu u Budvu, i tek kada su došli na primorje, rekao mu je šta će raditi. Objasnio je da sa sinom M. S., M., nikada nije išao dok je isti karo, ili krao zajedno sa njim, odnosno vozio ga. Dodao je da je on prezime promijenio pri sklapanju braka, kada je uzeo prezime svoje supruge, a da se ranije prezivao S.. </span>
</p>
<p>&nbsp;</p>
<li>
<span class="span2">Okrivljeni S. M. je u svojoj odbrani datoj na zapisnik pred ODT Kotor od 15.09.2012 godine izjavio da se bavi prodajom robe i tehnike na pijaci u Beranama, i jednog dana S. S, koji je promijenio prezime pa se sada zove S. Z., mu je rekao da bi mogli zaraditi više novca, te da će mu objasniti kako. Sreto mu je samo rekao da od oca uzme auto i da zajedno mogu ići da kradu, pa je on uzeo tatino auto i ključeve, a tata nije znao da je to učinio. Pošto je ušao u njegovo vozilo, S.... mu je rekao da će više zaraditi ako budu krali stvari, i da idu u Budvu da kradu. Budući da nije znao gdje se Budva nalazi, S... je upravljao vozilom i došli su u Petrovac, te su tamo ukrali iz jedne kuće kazan za rakiju, dvije male mašine, dvije motorne šege i neke bakarne kablove. Navedene stvari su uzeli iz jedne otvorene šupe, i to tako što je S....  stvari iznio ispred iste, a on čekao u vozilu, nakon čega su zajedno ove stvari ubacili u auto, kada je za njima krenuo čovjek koji je na njih pucao. Oni su ipak uspjeli da upale auto i pobjegnu sa lica mjesta sa svim stvarima, a sve ovo se dešavalo oko 01,30 ili 02,00 časa noću. Nakon ovoga pošli su u Berane da bi on ostavio svome ocu dokumenta, uput za bolnicu Brezovik i pumpicu koja mu je potrebna s obzirom da ima astmu, pa nakon što je ostavio ove stvari kući u Berane, on i S...  opet su došli na primorje i izvršili nekoliko krađa. Jednog dana, odnosno noći, on i S....  otišli su do nekih šatora, i tu je on skalperom pocijepao dva šatora u kome su spavali neki ljudi i oduzeo sat i jednu torbicu u kojoj se nalazilo 30,00 €, jedan stari telefon "Nokia" i jedne naočare, te je sa motora koji se nalazio pored šatora uzeo opremu za motor, u kojoj opremi je našao 200,00 €. Iz drugog šatora oduzeo je telefon "Nokia" i digitalni fotoaparat, koji je prodao na pijaci, a S...  je pocijepao treći šator koji je bio blizi ovih, i oduzeo jedan telefon "Nokia" i jedan I - pod sa slušalicama. Sledeće veče otišli su do nekih prikolica, gdje je on ušao u tri prikolice. Iz jedne prikolice, u kojoj su spavala neka lica, oduzeo je 50,00 € koje je uzeo iz novčanika, a novčanik je ostavio zbog dokumenata, dok je iz druge prikolice oduzeo dva fotoaparata i dva telefona "Nokia" i "Samsung" na "touch", a neki ljudi su spavali u ovoj prikolici. Iz treće prikolice uzeo je jedan telefon "LG" i jedan fotoaparat, o čijoj marki i tipu se ne može izjasniti, i dodao da je on sam ušao u ove prikolice, a S...  mu je čuvao stražu. Nije ulazio u prikolicu iz koje je oduzet novac u dinarima, a Sreto nije ulazio u nijednu od ovih kamp prikolica, a misli da S....  nije ulazio ni u kamp prikolice koje su bile pored, već je njemu držao stražu. Objasnio je da su ove tri prikolice bile nekako odvojene žicom od čitavog kampa, a sve ovo je bilo oko 02,00 sata noću. U Budvi su iz jednog vozila </span><span class="span2">koje je bilo parkirano pored puta oduzeli neke mašine i to dvije šlajferice, male, jedan švajc aparat - aparat za varenje i jednu kesu alata. Navedene stvari je iz vozila uzeo S..., dok je on sjedao u svom vozilu i čekao ga, odnosno imao obavezu da mu javi ako neko naiđe, što bilo oko 03,00 sata noću. Krađe su vršili i na području Kotora i iz jednog sela su, pored nekog bazena, gdje su oduzeli motornu brusilicu i alat u kutiji,  a ne zna kako se zove to selo. U Kotoru su takođe iz jednog šatora oduzeli jedan fotoaparat i jedan telefon marke "Nokia" stariji tip, u kojem šatoru su spavali neki ljudi, a on i S...  su pocijepali isti i iz istog oduzeli navedene stvari. On i S.... su sve ukupno napravili deset krađa, koje je on sada sve priznao, odnosno ispričao kako su se desile. </span>
</li>
<p>&nbsp;</p>
<li>
<span class="span2">Okrivljeni S. M. je na glavnom pretresu održanom dana 12.11.2015 godine izjavio da priznaje izvršenje krivičnog djela koje mu se stavlja na teret i krivicu za isto, a u svojoj odbrani naveo da je želio da ne otkrije svojeg oca čak i po cijenu da se krivični postupak vodi protiv njega, i da mu je žao zbog učinjenog.</span>
</li>
<p>&nbsp;</p>
<p>
<span class="span1"></span><span class="span1">U dokaznom postupku koji je proveden radi rasvjetljenja činjeničnog stanja i krivice okrivljenih sud je proveo sljedeće dokaze: izvršio uvid u izvod iz matičnog registra umrlih za lice S. M. koji se vodi za opštinu Berane pod brojem ....  za 2012 godinu, pročitao zapisnik o obavještenju prikupljenom od građana S. M. UP PJ Budva od 15.09.2012 godine, na saglasnost stranaka pročitao nalaz i mišljenje sudskog vještaka ekonomske stuke D. M. od 05.11.2014 godine, izvršio uvid u izvod iz registra kaznenih evidencija Ministarstva pravde na ime S. M. od 12.11.2015 godine i izvršio uvid u izvod iz registra kaznenih evidencija Ministarstva pravde na ime S. S. od 12.11.2015 godine</span>
</p>
<p>&nbsp;</p>
<p>
<span class="span1">Iz izvoda iz matičnog registra umrlih za lice S. M. koji se vodi za opštinu Berane pod brojem ...  za 2012 godinu utvrđeno je da je isti umro dana 27.10.2012 godine u 02:09 časova.</span>
</p>
<p>&nbsp;</p>
<p>
<span class="span1">Iz zapisnika o obavještenju prikupljenom od građana S. M. UP PJ Budva od 15.09.2012 godine utvrđeno je da je građanin S. M.,, koji je dana 15.09.2012 godine priveden u službene prostorije PJ Budva u vezi krivičnog djela teške krađe, počinjene dana 08.08.2012 godine u naselju Bečiči na štetu više lica (S. D., R. Lj. i dr.) dao ovlašćenom policijskom službeniku UP PJ Budva obavještenje: da živi u Beranama u naselju T.... zajedno sa ocem i majkom i još šestoro braće i sestara, te da od njegove porodice niko ne radi, a žive od prodaje polovnih stvari na buvljoj pijaci u B..... Objasnio je da on najviše radi sa tom tezgom, a  pomaže mu mlađa sestra od 13 godina, i veoma teško žive i jedva se prehranjuju. Ljetos je boravio u Budvi svega tri dana, početkom avgusta mjeseca, gdje je imao namjeru da kupuje i sakuplja stare stvari i robu od Roma i drugih ljudi. Tu je upoznao jednog Roma, kojeg sada ne bi prepoznao, i u običnom razgovoru sa tim Romom, isti mu je rekao da u Budvi ima dosta bogatih ljudi i da može dosta vrijednih stvari da ukrade. On je tada produžio iz Podgorice i stigao u Budvu na Autobusku stanicu, a šetajući kroz Budvu osmatrao je kampove gdje turisti kampuju i došao je do jednog manjeg kampa u jednom naselju prije Budve, </span><span class="span1">koje se nalazi iznad glavne ceste prema Baru. Bilo je negdje oko 02.00 časova poslije pola noći, kada je dolaskom u taj kamp vidio da osim prikolica imaju i nekoliko šatora. Pored jednog šatora bio je i motor sa opremom, a pošto u blizini nije bilo nikoga, on je sa tog motora uzeo opremu koja je stajala na istom i to jednu sivo crnu jaknu, jedne pantalone sa ulošcima crne boje kao i jedne kožne čizme crne boje. U pantalonama je našao 200 eura, a u jakni digitalni fotoaparat sive boje koji je prodao za 40 eura, jednom starijem čovjeku u B.... te da se ne sjeća koje je marke bio motor niti registracije, osim da je imao visoko postavljen volan, i da isti liči na motor marke H.D . Nakon toga ušao je u jednu auto prikolicu gdje je primjetio da je spavala jedna ženska osoba odakle je neopaženo uzeo jedsn sat (ručni), jedan aparat - slušalice marke I pod i oko 25 eura novca. Zatim je ušao u još jednu auto prikolicu, gdje je vidio da spavaju jedan muškarac i jedna ženska, iz koje auto prikolice je uzeo jedan mobilni telefon marke Nokia E71 i oko 30 eura, poslije čega se takođe neopaženo udaljio iz ive auto prikolice. Sve navedene stvari je uzeo sa sobom, robu sa motora, i navedene stvari sa novcem iz ove dvije prikolice, a sjutra ujutru je sa njima otputovao za B.... U B.... je ponudio na prodaju telefon Nokiu E 71 njegovom poznaniku J. V. za 25 eura, nakon čega je J..... isti kupio, a J..... je tom prilikom od njega kupio za 10 eura i aparat Ipod. Pojasnio je da mu je Jovanović tada našao i kupca za opremu za motor, koju je na opisan način otuđio u Budvi u pomenutom kampu, a istu je prodao nepoznatom momku kojeg poznaje Jovanović za ukupno 30 eura. Oprema za motor koja je pronađena M.... i za koju mu je izdata potvda o oduzimanju, predstavlja opremu koju je on kritične priliek pokrao u auto kampu u B..... Napomenuo je da boravkom u Budvi nije napravio više nijednu krađu a ovo mu je bilo prvi put da dolazi u Budvu, a takođe ovo je prvi slučaj da vrši krađe, na šta se odlučio iz nužde, kako bi se njihova porodica prehranila. Kaje se što je počinio ove protivzakonite radnje i izvinjava.</span>
</p>
<p>&nbsp;</p>
<p>
<span class="span1">Na osnovu nalaza i mišljenja vještaka ekonomske struke od 05.11.2014 godine utvrđeno je da je kako pojedinačna tako i ukupna vrijednost otuđenih predmeta u vrijeme izvršenja djela, a  bliže navedenih  u izreci pod tačkama 1, 2, 3, i 4 stava I izreke.</span>
</p>
<p>&nbsp;</p>
<p>
<span class="span1">Iz registra kaznenih evidencija Ministarstva pravde na ime S. M. od 12.11.2015 godine utvrđeno je da  isti  ranije nije osuđivan.</span>
</p>
<p>&nbsp;</p>
<p>
<span class="span1">Iz registra kaznenih evidencija Ministarstva pravde na ime S. S. od 12.11.2015 godine utvrđeno je da  isti ranije nije osuđivan.</span>
</p>
<p>&nbsp;</p>
<p>
<span class="span1">Na osnovu svih provedenih dokaza, cijeneći ih pojedinačno i u uzajamnoj povezanosti, a u odnosu na odbrane okrivljenih S. S. i S. M., sud je utvdio činjenično stanje bliže navedeno u izreci presude pod stavom I i II izreke. Krivično pravno ocjenjujući ovako utvrđeno činjenično stanje sud je našao da je okrivljeni S. S. učinio krivično djeo teške krađe u produženom trajanju pomaganjem iz čl. 240 st.1. tač.1 u vezi čl. 25 i čl.49. Krivičnog Zakonika, a </span><span class="span1">okrivljeni S. M. učinio krivično djelo lažnog prijavljivanja iz čl. 388 st.3 Krivičnog zakonika. </span>
</p>
<p>&nbsp;</p>
<p>
<span class="span1">Činjenično stanje navedeno pod stavom I. tač. 1, 2, 3 i 4 izreke presude sud je utvdio na osnovu odbrane okrivljenog S. S. sa zapisnika pred ODT Kotor od 15.09.2012 godine,  ocjene odbrane okrivljenog S. M. sa glavnog pretresa održanog dana 12.11.2015 godine, izvoda iz matičnog registra umrlih za lice S. M.  koji se vodi za opštinu B... pod brojem .... za 2012 godinu i nalaza i mišljenja vještaka ekonomske struke D. M. od 05.11.2014 godine. </span>
</p>
<p>&nbsp;</p>
<p>
<span class="span1">Prije svega sud je utvdio da je lice S. M. kojem je i okrivljeni S. S. pomogao da učini predmetno krivično djelo teške krađe u produženom trajanju na štetu M.  N.  P. I.  , Đ. S., Z. J. i Z. R. bliže navedeno pod stavom I. tač. 1, 2, 3 i 4 izreke presude, umrlo dana dana 27.10.2012 godine, dakle nakon izvršenja predmetnog krivičnog djela, što proizilazi iz izvoda iz matičnog registra umrlih za lice S.M. koji se vodi za opštinu B...  pod brojem ... za 2012 godinu.</span>
</p>
<p>&nbsp;</p>
<p>
<span class="span1">Iz odbrane okrivljenog S. S. date na zapisnik pred ODT Kotor je utvrđeno da je isti po zahtijevu S. M., istog dovezao na područje Budve, s tim što istog kada su krenuli iz Berana, nije pitao zašto idu u Budvu, a S..... je njega angažovao jer nema vozačku dozvolu i za ovu uslugu mu platio 35,00 ili 40,00 €. Po dolasku u Budvu uputili su se u jedno mijesto blizu Budve, za koje ne zna kako se zove, i došli do kuće, iz kojeg je S. M. oduzeo jedan kazan i još neke stvari među kojima su bile i neke motorne pile. Objasnio je da je ovaj kazan za rakiju bio težak, pa je M.... pomogao da isti unesu vozilo, kojim je upravljao, nakon čega su i napustili lice mjesta, što je bilo oko ponoći ili oko 01,00 sat nakon ponoći. U blizini ove kuće nalazila se još jedna kuća iz koje je M.... uzeo aparat za zavarivanje i neki bakar, te neke kablove. Na istu lokaciju su se vratili poslije 2-3 dana i otiši su do kuće na kojoj je M.... pokušao da razbije prozor, međutim neko je iz te kuće pucao iz vatrenog oružja na njih, pa su oni pobjegli ne odnijevši ništa. Ušli su u vozilo i nakon nekih dva kilometra zaustavili su se pored jedne kuće iz koje je M....oduzeo neki aparat za vodu koji je bio prilično težak, i koji mu je on pomogao unijeti u vozilo, a M.... je oduzeo i radio za auto koji je skinuo iz "Mrecedesa" parkiranog pred tom kućom. Iz nekog starog "Renaulta" M.... je uzeo neki alat, s tim što ne može opredjeliti šta je od alata isti uzeo. Pojasnio je da je u blizini ove kuće bio jedan šator iz kojeg je M.... oduzeo lap top, jedan mobilni teleon, koji je njemu poklonio i još neke stvari, nakon čega su se vratili za Berane. Nakon toga su se vratili za Berane, a on je još jednom S.... vozio do Budve iz Berana, kada je istog odvezao do nekog kampa, iz kojeg S.... nije oduzeo ništa, i to su sve krađe koje je M. S. izvršio dok je on bio sa njim. M. S. je pomogao da prenese kazan i aparat za vodu u vozilo, a u ostalim slučajevima je čekao M. S. u vozilu, s tim što nije imao obavezu da mu javi da neko nailazi. M. S. mu, kada su krenuli iz Berana, nije rekao sa kojom namjerom odnosno zašto idu u Budvu, i tak kada su došli na primorje, Selimović mu je rekao šta će raditi, a sa sinom M. S., .... , nije išao dok je isti krao ili krao zajedno sa njim, odnosno vozio ga. </span>
</p>
<p>&nbsp;</p>
<li>
<span class="span2">Vrijednost otuđenih predmeta bliže pobrojnih pod stavom I tač. 1, 2, 3 i 4 izreke presude u vrijeme izvršenja krivičnog djela, sud je utvdio na osnovu nalaza i mišljenja sudskog vještaka ekonomske struke D. M. od 05.11.2014 godine, koji nalaz je sud prihvatio budući da je isti dat po pravilima struke i nauke, na koji stranke nijesu imale prigovor. </span>
</li>
<p>&nbsp;</p>
<li>
<span class="span2">Navode odbrane okrivljenog S. S. sa zapisnika pred ODT Kotor od 15.09.2012 godine, u kojoj je isti naveo da je pok. S. M. dovozio iz Berana u Budvu, da je S. M. tada oduzimao tuđe stvari bliže  navedene pod stavom I tač. 1, 2, 3 i 4 izreke presude, a da je on S.... pomagao i to u dva navrata da prenese kazan i aparat za vodu do vozila, dok je u ostalim slučajevima sjedao u vozilu i čekao S. M. i nije imao obavezu da čuva stražu, koji je donosio otuđene stvari do vozila, nakon čega su napuštali lice mjesta, sud je prihvatio obzirom da je okrivljeni S. S. na jasan i detaljan način opisao način izvršenja i tok izvršenja krivičnog djela od strane S. M. Ove radnje koje je preduzimao okrivljeni S. S. a koje se sastoje od dovoženja S. M. svojim vozilom do Budve, nakon čega je isti izvršio krivično djela krađe ( pod tačkama 1, 2 i 3 stava I izreke) i krivično djelo teške krađe ( pod tačkom  4. stav I izreke), na štetu oštećenih, kojom prilikom je i S. M.  pomogao da prenese kazan i aparat za vodu do vozila, te nakon toga vraćajući istog sa otuđenim predmetima do Berana, po mišljenju suda predstavlja radnje pomaganja sada pok. S. M. u izvršenju krivičnog djela. S</span><span class="span2">ud je utvrdio da su se u radnjama okr. S. S. bliže opisanim u izreci ostvarila sva bitna obilježja bića krivičnog djela teške krađe u produženom trajanju pomaganjem iz čl. 240 st.1 tač. 1. u vezi člana 25 i 49 Krivičnog zakonika. Djela pod tačkama 1, 2, 3, i 4 stava I izreke predstavljaju  krivično djelo teške krađe u produženom trajanju, u smislu čl. 49 KZ, obzirom da su istovrsna, izvršena od strane istog lica u kratkom vremenskom razmaku (od 02.09.2012 godine do 13.09.2012 godine) koja predstavljaju cjelinu zbog postojanja istovrsnosti predmeta djela, korišćenja iste situacije i jedinstva mjesta ili prostora izvršenja djela, obzirom da su sva krivična djela učinjena na području opštine Budva, naselje Buljarica, te obuhvaćena jedinstvenim umišljanjem učinioca.  Iako je okrivljeni S. S. pomogao sada pok. S. M. u izvršenju tri krađe ( pod tačkama 1,2 i 3 stava I izreke) i jedne teške krađe ( pod tačkom 4. stava I izreke), sud smatra da su se u radnjama okrirvljenog Seidl Sreta ostvatila obilježja krivičnog djela teške krađe u produženom trajanju pomaganjem iz čl. 240. st.1 tač. 1. u vezi člana 25 i 49 Krivičnog zakonika, kao najtežeg  oblika od učinjenih djela. Okrivljeni S. S. je preduzimajući radnje bliže opisane u izreci pod stavom I izreke presude, postupao sa direktnim umišljajem svjestan svog djela i njegove zabranjenosti, a čije izvršenje je htio, jer je njegova svijest obuhvatala saznanje da pomaže S. M. u izvršenju krivičnog djela teške krađe u produženom trajanju iz člana 240. stav 1. tačka 1. Krivičnog zakonika, i to stvarajući uslove istom da oduzeme otuđene stvari, dovozeći ga vozilom  iz Berana u Budvu i vraćajući ga sa otuđenim predmetima, a čak u dva navrata pomažući mu i da </span><span class="span2">prenese i unese kazan i aparat za vodu u vozilo, čime je izrazio i volju i htjenje izvršenja krivičnog djela stavljenog mu na teret.</span><span class="span2"> </span>
</li>
<p>&nbsp;</p>
<li>
<span class="span2">Dalje, okrivljeni S. M. </span><span class="span2">je u svojoj odbrani datoj na zapisnik pred ODT Kotor od 15.09.2012 godine, </span><span class="span2">u bitnome</span><span class="span2"> izjavio</span><span class="span2"> da je on, a ne njegov sada pokojni otac S. M., izvršio predmetno krivično djelo teške krađe, zajedno sa okrivljenim S. S., na način što su vozilom njegovog oca, a kojim je upravljao okrivljeni S. S. došazili do Budve, a nakon toga su zajedno krali predmete iz pojedinih kuća, šatora i vozila, zatim unosili otuđene predmete u vozilo i vraćali se za Berane. Međutim okrivljeni S. M. je </span><span class="span2">na </span><span class="span2">zapisnik o obavještenju prikupljenom od građana S. M. UP PJ Budva od 15.09.2012 godine, izjavio da obzirom da teško živi i da se jedva prehranjuju da je došao u Budvu, nakon čega je šetajući kroz Buduvu osmatrao kampove i došao do jednog manjeg kampa gdje je pored jednog šatora bio motor sa opremom, i pošto u blizini nije bilo nikoga uzeo je sa motora opremu i to jednu sivo crnu jaknu, jedne pantalone i jedne kožne čizme crne boje a u pantalonama je pronašao dvjesto eura, a u jakni digitalni foto aparat, nakon čega je ušao u jednu autoprikolicu, gdje je spavala jedna žena odakle je neopaženo uzeo jedan sat, aparat - slušalice marke Ipod i oko 25 eura, nako čega je ušao u još jednu auto prikolicu gdje su spavali jedan muškarac i žena i iz ove prikolice je uzeo jedan mobilni telefon marke E 71 i oko 30 eura, nakon čega je sve stvari uzeo sa sobom i sutradan ujujtro se vratio za Berane, nakon čega je telefon i opremu za motor prodao. Okrivljeni S. M. je međutim na glavnom pretresu izjavio da priznaje izvršenje krivičnog djela lažnog prijavljivanja iz čl. 388 st.3 Krivičnog zakonika i krivicu za isto, te u odbrani naveo da je razlog davanje njegove ranije odbrane na zapisnik pred ODT Kotor i izjave na zapisnik o obavještenju prikupljenom od građana S. M. UP PJ Budva od 15.09.2012 godine, posledica želje da ne otkrije svog oca kao učinioca, pa čak i po cijeni da se krivični postupak vodi protiv njega. Dakle imajući u vidu odbranu okrivljenog S. M. datu na glavnom pretresu u kojoj priznaje izvršenje krivičnog djela lažnog prijavljivanja iz čl. 388 st.3 Krivičnog zakonika, to sud smatra da je isti u smislu odredbe člana 340. ZKP-a, priznao izvršenje krivičnog djela koje priznanje je dato svjesno i dobrovoljno i da je okrivljeni u potpunosti razumio sve posledice svog priznanja, jer je isto pri tom jasno i potpuno, a okrivljeni je objasnio sve odlučne činjenice koje se odnose na dijelo i krivicu. Sud je prihvatio odbranu okrivljenog S. M. datu na zapisnik na glavnog pretresa ovo tim prije kada se uzme u obzir da je i okrivljeni S. S. naveo da je sa S. M. išao kritične prilike u Budvu, gdje je S. M. </span><span class="span2">tada oduzimao tuđe stvari bliže navedene pod stavom I tač. 1, 2, 3 i 4 izreke presude, a da je on istom pomagao i to u dva navrata da prenese kazan i aparat za vodu do vozila, dok je u ostalim slučajevima sjedao u vozilu i čekao S.  M., pa nakon što bi isti unio otuđene predmete u vozilo, vraćali se u Berane.</span>
</li>
<li>
<span class="span2">Dakle sud je utvrdio ad su se u radnjama S. M. ostvarila sva bitna obilježja bića </span><span class="span2">krivičnog djela lažnog prijavljivanja iz čl. 388 st. 3. Krivičnog zakonika, i da je isti postupao sa direktnim umišljajem. Naime svijest okrivljenog je obuhvatala saznanje da sebe prijavljuje i na zapisnik pred ODT dana 15.9.2012 godine i na zapisnik o obavještenju prikupljenom od građana S. M. UP PJ Budva od 15.09.2012 godine, kao učinioca krivičnog djela za koje se goni po službenoj dužnosti i to krivičnog djelo teške krađe u produženom trajanju iz čl. 240 st.1 tač.1 u vezi sa čl. 49 Krivičnog zakonika, iako je znao da to djelo nije učinio, već njegov sada pokojni otac S. M., pa je ipak i pored tog znanja prijavio sebe,  čime </span><span class="span2">je pokazao i htjenje  izvršenja ovog krivičnog djela lažnog prijavljivanja iz čl. 388 st. 3. Krivičnog zakonika.</span>
</li>
<li>
<span class="span2"> </span>
</li>
<p>
<span class="span1">Prilikom odluke o vrsti kazne koju okrivljenom S. S. treba izreći sud je pošao od toga da je za krivično djelo  teške krađe u produženom trajanju pomaganjem iz čl. 240 st 1 tač. 1 u vezi čl. 25 i čl. 49 Krivičnog zakonika propisana kazna zatvora od jedne do osam godina. U smislu čl. 42. KZ sud je uzeo u obzir sve okolnosti koje utiču na to da kazna bude manja ili veća, pa je na strani okrivljenog je kao olakšavajuće okolnost cjenio da se radi o porodičnoj osobi, tj. ocu troje djece kao i njegovu raniju ne osuđivanost koje okolnosti je ujedno cijenio i kao naročito olakšavajuće, dok otežavajuće okolnosti na strani okrivljenog nije našao, pa je istog osudio na kaznu zatvora u trajanju od 6 (šest) mjeseci, a koju kaznu će izdržati nakon pravosnažnosti presude. Sud je mišljenja da će se kaznom efektivnog zatvora dovoljno uticati na okrivljenog da više ne vrši ovakva ni druga krivična djela, </span><span class="span1">smatrajući da je ova kazna adekvatna ličnosti okrivljenog, njegovom ranijem životu, stepenu krivice i okolnostima pod kojima je djelo učinjeno.  </span>
</p>
<p>
<span class="span1">Sud je u odnosu na okrivljenog Seidl Sreta na osnovu naprijed navedene krivično pravne odredbe te odredbi čl. 2, 3, 5, 8, 13, 15, 32, 33, 36, 42,45,46 KZ-a i čl. 368 i 374 ZKP-a, riješio kao u izreci. </span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju treba izreći okrivljenom S. M. sud je pošao od toga da je za krivično djelo lažno prijavljivanje iz čl. 388 st. 3 Krivičnog zakonika propisana novčana kazna ili kazna zatvora do jedne godine. U smislu člana 42 Kz-a sud je na strani okrivljenog S. M. kao olakšavajuće okolnosti cijenio priznaje okrivljenjog, raniju neosuđivanost okrivljenog kao i da se radi o osobi mlađe životne dobi, dok otežavajuće okolnosti na strani okrivljenog nije našao. Imajući u vidu prednje to je sud okrivljenom S. M. izrekao uslovnu osudu, kojom mu je prethodno utvdio kaznu zatvora u trajanju od 3 (tri) mjeseca i istovremeno odredio da se kazne neće izvršiti ukoliko okrivljeni za vrijeme od 1 godine od pravosnažnosti presude ne učine novo krivično djelo. Sud je takođe donio i odluku da ukoliko uslovana osuda bude opozvana, da će se okrivljenom S. M. u kaznu zatvora uračunati vrijeme provedeno u pritvoru po rješenju ovg suda Kv. br. .../15 od 09.10.2015 godine, a koji pritvor je istom trajao od 24.10.2015 godine od 02,00 časova do 12.11.2015 godine do 14,00 časova. Sud smatra da je izrečena krivična sankcija adekvatna težini učinjenog krivičnog djela i okolnostima pod kojima je učinjeno, te da će se njome u dovoljnoj mjeri uticati na okrivljenog da ubuduće ne vrši kako ovakva tako ni druga krivična djela.</span>
</p>
<p>&nbsp;</p>
<p>
<span class="span1">Imajući u vidu naprijed navedeno, a u odnosu na okrivljenog S. M. sud je primjenom naprijed navedenenih odredbi  te čl. </span><span class="span1">3, 5, 8, 13, 15, 32, 33, 36, 42, 52, 53 i 54 Krivičnog zakonika i čl. 368 i 374 ZKP-a, riješio kao u izreci presude</span>
</p>
<p>&nbsp;</p>
<p>
<span class="span1">Sud je obavezao okrivljene da na ime sudskog paušala uplate iznos od po 50 eura, i na ime troškova krivičnog postupka okrivljeni S. S. iznos od 263,75 eura ( i to na ime branioca po službenoj dužnosti i troškova vještačenja po </span><span class="span1">vještaku ekonomsko finansijske struke), a okrivlejni S. M. iznos od  13,70 eura ( troškova vještačenja po vještaku ekonomsko finansijske struke) ,  u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 412/14/14.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>
<span class="span1"></span>
</p>
<p>
<span class="span1"></span><span class="span1"></span><span class="span1"></span><span class="span1">OSNOVNI SUD U KOTORU</span>
</p>
<p style="text-align:center;">
<span class="span1">dana  12.11.2015 godine</span>
</p>
<p>
<span class="span1">    Zapisničar,  </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                     Sudija, </span>
</p>
<p>
<span class="span1"> Ana Marija Petković</span><span class="span1"></span><span class="span1">                     </span><span class="span1"></span><span class="span1">              Momirka Tešić</span>
</p>
<p>&nbsp;</p>
<p>
<span class="span1">PRAVNA POUKA:</span><span class="span4"> </span><span class="span4"></span><span class="span1">Protiv ove presude dozvoljena je žalba Višem sudu Podgorica, u roku od 15 dana od dana prijema, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
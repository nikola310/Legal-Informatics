<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
.span2{color:#000000}
.span3{;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 103/17</span>
</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U </span><span>B.P.</span><span>, sudija pojedinac Ivan Adamović, uz učešće samostalnog referenta zapisničara Draginje Bošković, u krivičnom predmetu protiv okrivljenog </span><span>E.K.</span><span>a iz </span><span>B.P.</span><span>a, zbog krivičnog djela </span><span>teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl. 347 st. 1 Krivičnog zakonika Crne Gore</span><span>, po optužnom predlogu Osnovnog državnog tužilaštva u </span><span>B.P.</span><span>, Kt. br. 111/17 od 27. 06. 2017. godine, nakon održanog usmenog, glavnog i javnog pretresa, u prisustvu državne tužiteljke u Osnovnom državnom tužilaštvu u </span><span>B.P.</span><span>, Tanje Nišavić, okrivljenog </span><span>E.K.</span><span>a, njegovog branioca, </span><span>A.K.Č.</span><span>a, oštećenog </span><span>M.R.</span><span>a i njegovog punomoćnika </span><span>A.D.K.</span><span>a, dana 04. 10. 2017. godine, donio je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span>E.K.</span><span>, zv. B</span><span>.</span><span>, JMBG-</span><span>..................</span><span>, od oca I</span><span>.</span><span> i majke N</span><span>.</span><span>, rođene C</span><span>.</span><span>, rođen </span><span>.....</span><span>. godine u </span><span>B.P.</span><span>, sa prebivalištem u mjestu </span><span>B.</span><span>a, opština </span><span>B.P.</span><span>, državljanin Crne Gore, neoženjen, završio osnovnu školu, srednjeg imovnog stanja, neosuđivan,</span>
</p>
<p>&nbsp;</p>
<p>
<span>&nbsp;</span>
</p>
<p style="text-align:center;">
<span>K R I V   J E</span>
</p>
<p>
<span>&nbsp;</span>
</p>
<p>
<span>-Zato što je:</span>
</p>
<p>&nbsp;</p>
<p>
<span>-Dana 13. 04. 2017. godine, oko 09:15 časova, u </span><span>B.P.</span><span>, ne pridržavajući se saobraćajnih propisa, upravljao putničkim vozilom marke "Opel Vektra 16 V karavan" reg. oznaka BP </span><span>.</span><span> 813, ulicom u smjeru od ulice M</span><span>.</span><span> K</span><span>.</span><span> ka ulici </span><span>.</span><span>.</span><span> i dolaskom na prilazu raskrsnice ulice </span><span>T.Ž.</span><span>a i ulice </span><span>..</span><span>.</span><span>, koje formiraju tzv. "T" r</span><span>.</span><span>, svjestan da svojom radnjom može učiniti krivično djelo, ali je olako držao da do toga neće doći ili da će to moći spriječiti, ugrozio saobraćaj i time doveo u opasnost život i tijelo ljudi, na način što protivno čl. 17 Zakona o bezbjednosti saobraćaja na putevima, nije obratio pažnju na pješaka, oštećenog </span><span>M.R.</span><span>a, u saobraćajnoj situaciji kada je oštećeni prelazio preko kolovoza ulice na prilazu raskrsnici, po obilježenom pješačkom prelazu sa desne na lijevu stranu i zadnjim desnim točkom prešao preko vrha cipele lijeve noge oštećenog, usljed čega je oštećeni pao na asfalt, kojom prilikom je zadobio tešku tjelesnu povredu u vidu preloma gornjeg okrajka desne butne kosti, nakon čega je okrivljeni ostavio bez pomoći oštećenog, čiju je povredu </span><span>prouzrokovao motornim vozilom kojim je upravljao, tako što se udaljio sa lica mjesta, </span><span>pri čemu je bio svjestan svog djela i njegove zabranjenosti i htio njegovo izvršenje,</span>
</p>
<p>
<span>   </span>
</p>
<p>
<span>-čime je izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl. 347 st. 1 Krivičnog zakonika Crne Gore,</span>
</p>
<p>&nbsp;</p>
<p>
<span>-pa mu sud, primjenom navedenih zakonskih propisa&nbsp;te čl. 2, 4, 5, 13, 15, 16, 32 i 36 Krivičnog zakonika Crne Gore (KZ-a CG), te čl. 226, 229, 239 i 374 Zakonika o krivičnom postupku Crne Gore (ZKP-a CG),  u t v r đ u j e :</span>
</p>
<p>
<span>&nbsp;</span>
</p>
<p>
<span>-za krivično djelo </span><span>teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 </span><span>KZ-a CG, kaznu zatvora od 30 (trideset) dana, i</span>
</p>
<p>
<span>&nbsp;</span>
</p>
<p>
<span>-za krivično djelo </span><span>nepružanje pomoći licu povrijeđenom u saobraćajnoj nezgodi iz čl. 347 st. 1 </span><span>KZ-a CG,&nbsp;kaznu zatvora od 30 (trideset) dana,</span>
</p>
<p>
<span>&nbsp;</span>
</p>
<p>
<span>- pa&nbsp;mu na osnovu&nbsp;odredbi čl. 48, 52, 53 i 54 KZ-a CG, i z r i č e,</span>
</p>
<p>
<span>&nbsp;</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>
<span>&nbsp;</span>
</p>
<p>
<span>&nbsp;</span>
</p>
<p>
<span>Kojom mu utvrđuje jedinstvenu kaznu zatvora od 45 (četrdesetpet) dana i istovremeno određuje da se ista neće izvršiti, ukoliko okrivljeni u roku od jedne godine, po pravosnažnosti presude, ne izvrši novo krivično djelo.</span>
</p>
<p>
<span>&nbsp;</span>
</p>
<p>
<span>Okrivljeni se obavezuje da na ime paušala plati ovom sudu iznos od 35,00€, </span><span>kao i na ime ostalih troškova krivičnog postupka iznos od 319,00€, koje iznose će </span><span>uplatiti na račun Budžeta Crne Gore broj: 832-151-35, u roku od 15 dana po pravosnažnosti presude, pod prijetnjom prinudnog izvršenja, s tim što je dokaz o uplati dužan dostaviti krivičnoj pisarnici ovog suda.</span>
</p>
<p>&nbsp;</p>
<p>
<span>Radi ostvarivanja imovinsko-pravnog zahtjeva, oštećeni </span><span>M.K.</span><span>se upućuje na parnični postupak.</span>
</p>
<p>&nbsp;</p>
<p>
<span>&nbsp;</span>
</p>
<p style="text-align:center;">
<span>O b r a z l o ž e nj e</span>
</p>
<p>
<span>&nbsp;</span>
</p>
<p>
<span>&nbsp;</span>
</p>
<p>
<span>Optužnim predlogom Osnovnog državnog tužilaštva u </span><span>B.P.</span><span>, Kt. br. 111/17 od 27. 06. 2017. godine, okrivljenom&nbsp;</span><span>E.K.</span><span>iz </span><span>B.P.</span><span>a stavljeno je na teret izvršenje </span><span>krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 KZ CG u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl. 347 st. 1 KZ CG.</span>
</p>
<p>&nbsp;</p>
<p>
<span>Glavni pretres je održan i zaključen u prisustvu državne tužiteljke u ODT-u u </span><span>B.P.</span><span> Tanje Nišavić, okrivljenog </span><span>E.K.</span><span>a, njegovog branioca </span><span>A.K.Č.</span><span>a, oštećenog </span><span>M.R.</span><span>a i njegovog punomoćnika </span><span>A.D.K.</span><span>a.</span>
</p>
<p>
<span>&nbsp;</span>
</p>
<p>
<span>Državna tužiteljka u ODT-u u završnoj riječi je izjavila da ostaje pri podnijetom optužnom predlogu, </span><span>jer je svim izvedenim dokazima nesporno utvrđeno da je okrivljeni izvršio krivična djela za koja je optužen, </span><span>predlažući sudu da okrivljenog oglasi krivim i </span><span>osudi na kaznu po zakonu.</span>
</p>
<p>&nbsp;</p>
<p>
<span>Punomoćnik oštećenog, </span><span>A.D.K.</span><span> </span><span>u završnoj riječi je naveo</span><span> da iz izvedenih dokaza nesumnjivo proizilazi da je okrivljeni izvršio krivična djela za koja je optužen, jer kao vozač u postojećoj situaciji nije dozvolio nesmetano kretanje pješaku preko pješačkog prelaza koji je vidno signaliziran saobraćajnim znakom i to u vrijeme kada se oštećeni sa drugim pješacima nalazio u završnoj fazi prelaska preko kolovoza, tačnije u središnjoj zoni kolovozne trake koja predstavlja dio kolovoza namijenjen za saobraćaj. Ovo tim prije što je oštećeni osoba starije životne dobi i oštećenog sluha.</span>
</p>
<p>&nbsp;</p>
<p>
<span>Oštećeni </span><span>M.K.</span><span>u završnoj riječi je izjavio</span><span> da prihvata završnu riječ svog punomoćnika i pridružuje se krivičnom gonjenju protiv okrivljenog, te da postavlja imovinsko-pravni zahtjev koji će ostvarivati u parničnom postupku.</span>
</p>
<p>&nbsp;</p>
<p>
<span>Okrivljeni&nbsp;</span><span>E.K.</span><span>&nbsp;u svojoj odbrani datoj u istražnom postupku u bitnom je naveo, da je kritičnog dana i vremena upravljao </span><span>putničkim motornim vozilom marke "Opel" reg. oznaka BP </span><span>.</span><span> 813, koje je u njegovom vlasništvu, a za koje je registracija istekla 21. 03. 2017. godine. Vozilom se kretao iz pravca Zavoda za zapošljavanje, ulicom između gradskog parka i hotela „B</span><span>.</span><span> r</span><span>.</span><span>“, brzinom od 20 km/h, i kada se približavao pješačkom prelazu vidio je dva čovjeka koji su stajali na stepeništu parka, da bi ubrzo potom krenuli u pravcu pješačkog prelaza. Naveo je da je tada usporio vozilo, a jedan od te dvojice ljudi je stao i dao mu znak rukom da ga propušta. Istakao je da je u tom trenutku već bio nagazio vozilom na pješački prelaz, i kada mu je pješak dao znak rukom, krenuo je, gledajući ispred sebe, smatrajući da su ta dva pješaka stala. Oštećeni vjerovatno nije vidio da mu je dat znak da prođe, pa je nastavio kretanje i udario u zadnji desni dio njegovog vozila. Dalje je naveo da se u tom momentu kretao vozilom brzinom oko 5 km/h, pa je čuo udar u vozilo i vidio oštećenog da je pao na asfalt. Zaustavio je vozilo i krenuo da izađe, ali se odmah predomislio jer se sjetio da mu je vozilo neregistrovano, pa se uplašio i udaljio sa lica mjesta u pravcu autobuske stanice. U momentu dešavanja nezgode na dijelu predviđenom za parkiranje taksista bilo je parkiranih vozila, a na dijelu gdje se nalaze žardinjere nalazio se jedan kombi, ali je naveo da mu i pored toga ta vozila nijesu smetala preglednosti jer je on stao na pješački prelaz i vidio pješake prije nego što je došlo do nezgode. Istakao je da mu je žao što je došlo do predmetne nezgode i da se kaje što je otišao sa lica mjesta, što je bilo posljedica njegovog straha i neiskustva.</span>
</p>
<p>&nbsp;</p>
<p>
<span>Na glavnom pretresu izjasnio se da priznaje izvršenje krivičnog djela </span><span>nepružanje pomoći licu povređenom u saobraćajnoj nezgodi, dok se ne osjeća krivim za krivično djelo </span><span>teška djela </span><span>protiv bezbjednosti javnog saobraćaja, </span><span>za koje je optužen, ponovivši odbranu datu u istražnom postupku, stim što je</span><span> dodao da se</span><span> vozilom nalazio na pješačkom prelazu u trenutku kada je vidio pješake sa svoje </span><span>desne strane na udaljenosti oko 1 metar, a da ih prethodno nije mogao vidjeti jer mu je pogled zaklanjalo parkirano vozilo. Naveo je da mu se čini da je usporio vozilo do zaustavljanja i da mu je tada jedno lice dalo znak da nastavi dalje, ali ne zna da li je to bio oštećeni. Kada je prošao pješači prelaz i bio u raskrsnici, vidio je na retrovizoru jedno lice na koljenima na asfaltu, a drugo lice ga je pridržavalo, pa je tada čuo jako vikanje i odlučio je da nastavi dalje pored hotela prema benzinskoj pumpi. Istakao je da prije nezgode oštećenog nije poznavao a nakon nezgode ga upoznao jer ga je posjećivao u bolnici, a dodao je i da nije čuo zvuk udara prilikom nezgode.</span>
</p>
<p>&nbsp;</p>
<p>
<span>U završnoj riječi okrivljeni je izjavio da prihvata završnu riječ svog branioca </span><span>A.K.Č.</span><span>a, </span><span>koji je u istoj</span><span> </span><span>u bitnom naveo, da </span><span>činjenični opis optužnog akta ne korenspondira sa utvrđenim činjeničnim stanjem, jer krivična djela koja su okrivljenom stavljena na teret, posebno teško djelo protiv bezbjednosti javnog saobraćaja, podrazumijeva kretanje okrivljenog svojim vozilom nepravilnom ili nepropisnom vožnjom. Da bi se ova činjenica kao blanketna norma utvrdila, to bi zapisnik o uviđaju, foto-dokumentacija, skica lica mjesta, kao i nalaz i mišljenje vještaka, morali biti jedna kompaktna cjelina, što ovdje nije slučaj. Takođe, da bi se neko oglasio krivim za ovo krivično djelo, prepreka na koju je nailazio morala je biti predvidiva. Naveo je da se u konkretnom slučaju, vozilo kojim je upravljao okrivljeni kretalo izuzetno lagano, da je on primijetio pješake koji su stajali na pješačkom prelazu iz razloga što je sa njihove lijeve strane već bio parkiran red taksista i da je pješak koji je išao sa oštećenim dao znak oštećenom da stane. Dalje je istakao da je situacija kakva je opisana u optužnom aktu životno veoma rijetka i vrlo malo moguća, jer iz nalaza i mišljenja vještaka medicinske struke ne proizilazi ništa oko prelaska </span><span>točkom vozila okrivljenog preko </span><span>lijevog stopala oštećenog. Dakle, bez obzira što se radnja desila na pješačkom prelazu, dok je prednjim dijelom vozilo okrivljenog izašlo iz pješačkog prelaza, ovakva vrsta prepreke je bila nepredvidiva jer je oštećeni iskoračio i udario u zadnju desnu gumu vozila, pa su i povrede nastale pri tom njegovom atipičnom iskoraku u situaciji kada je mogao i trebao vidjeti vozilo. Naveo je da okrivljeni nije primijetio niti čuo bilo kakav kontakt, niti ga je vidio, ali obzirom na svoje skretanje u ulicu </span><span>S.</span><span> ulijevo pod pravim uglom, on je primijetio čovjeka da je pao, ali nije znao znog čega je pao. Smatra da kod takvog stanja stvari ne stoji blanketna norma člana 17 Zakona o bezbjednosti saobraćaja na putevima, tj. da je oštećeni u konkretnom slučaju bio nepredvidiva prepreka, što donekle kazuje i nalaz vještaka saobraćajne struke, u dijelu gdje govori o propustima pješaka kao učesnika saobraćaja. Zbog toga je predložio da sud okrivljenog oslobodi, a pod pretpostavkom da sud nađe da je isti kriv, predložio je da okrivljenom izrekne uslovnu osudu.</span>
</p>
<p>&nbsp;</p>
<p>
<span>Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka-oštećenog </span><span>M.R.</span><span>a; saslušao svjedoke M</span><span>.</span><span> B</span><span>.</span><span>; M</span><span>.</span><span> Š</span><span>.</span><span> i A</span><span>.</span><span> V</span><span>.</span><span>; pročitao zapisnik o uviđaju saobraćajne nezgode Kt. br. 111/17, od 13. 04. 2017. godine; pročitao zapisnik AD "L</span><span>.</span><span> a</span><span>.</span><span>", broj 422/17 od 13. 04. 2017. godine, o tehničkom pregledu vozila marke "Opel"; izvršio uvid u medicinsku dokumentaciju na ime oštećenog&nbsp;</span><span>M.R.</span><span>a,&nbsp;i to: izvještaj ljekara HMP od 13. 04. 2017. godine i otpusnu listu Opšte bolnice </span><span>B.P.</span><span>, od 02. 06. 2017. godine; pročitao nalaz i mišljenje vještaka sudske medicine dr&nbsp;N</span><span>.</span><span> R</span><span>.</span><span>, od 12. 06. 2017. godine; pročitao nalaz i mišljenje vještaka saobraćajne struke&nbsp;M</span><span>.</span><span>&nbsp;Č</span><span>.</span><span> od 19. 06. 2017. godine; izvršio uvid u foto-tehničku dokumentaciju i </span><span>skicu lica mjesta, od 13. 04. 2017. godine i izvršio uvid u izvod iz kaznene evidencije na ime okrivljenog.</span>
</p>
<p>&nbsp;</p>
<p>
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 st. 3 ZKP-a CG, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivična djela stavljena mu na teret, za koja je kriv, </span><span>iz sljedećih razloga.</span>
</p>
<p>&nbsp;</p>
<p>
<span>Sud je cijenio iskaz svjedoka-oštećenog&nbsp;</span><span>M.R.</span><span>a, koji je u svom iskazu u istražnom postupku u bitnom naveo, da se dana 13. 04. 2017. godine, vraćao iz suda sa svojim komšijom </span><span>M.</span><span>Š.</span><span>i dok je silazio stepenicama iz parka, a imajući namjeru da pređe ulicu na pješačkom prelazu, pogledao je lijevo u pravcu </span><span>Zavoda za zapošljavanje i nije primijetio vozila da se kreću iz tog pravca. Naveo je da je M</span><span>.</span><span> Š</span><span>.</span><span> bio sa njegove lijeve strane kada je stupio na pješački prelaz i u tom momentu M</span><span>.</span><span> je zavikao: „Stani, imaš kola“, a u istom momentu je osjetio da mu je točak vozila zgazio na vrh cipele pa je pao na desnu stranu. Istakao je da je to vozilo polako prošlo pored njega, a zatim je vozač dodao gas i pobjegao, dok je on pokušao da se pridigne ali je osjetio jak bol u desnom kuku, nakon čega je prebačen u bolnicu gdje je ustanovljeno da mu je polomljen kuk i zadržan je na liječenju. Dodao je da je istog dana u popodnevnim časovima došao otac vozača da ga obiđe, a sjutradan je došao i okrivljeni i izvinjavao se.</span>
</p>
<p>
<span>&nbsp;</span>
</p>
<p>
<span>Na glavnom pretresu ponovio je iskaz dat u toku istražnog postupka, dodajući da </span><span>ne čuje dobro na svoje desno uvo a na lijevo smatra da čuje dobro, te da ima dobar vid, a prilikom predmetnog događaja vozilo okrivljenog je točkom prešlo preko njegove lijeve noge i to samo preko vrha cipele i na prstima lijeve noge nije imao nikakvu povredu.</span>
</p>
<p>&nbsp;</p>
<p>
<span></span><span>Sud je cijenio iskaz svjedoka M</span><span>.</span><span> B</span><span>.</span><span>, koji je u svom iskazu u istražnom postupku u bitnom naveo, da se dana 13. 04. 2017. godine, oko 9:00 časova, nalazio u svom taksi vozilu koje je bilo parkirano u ul. T</span><span>.</span><span> Ž</span><span>.</span><span>, a ispred njegovog vozila je bilo parkirano vozilo njegovog kolege A</span><span>.</span><span>V</span><span>.</span><span>. U jednom momentu iz pravca </span><span>Zavoda za zapošljavanje je naišlo vozilo marke </span><span>"Opel" koje se nije kretalo brzo. Dodao je da je primijetio jednog pješaka na pješačkom prelazu koji se nalazi kod stepeništa parka, ispred mjesta gdje se on nalazio, a radilo se o starijem čovjeku koji se jako sporo kretao preko pješačkog prelaza i koji je gledao ispred sebe, tako da smatra da isti nije ni primijetio </span><span>vozilo </span><span>"Opel" koje je išlo u njegovom pravcu. U momentu kada je to vozilo već bilo na pješačkom prelazu, vidio je da je taj stariji čovjek udario u zadnji desni dio vozila u predjelu gume, a nakon toga je nekolike sekunde ostao u uspravnom položaju, nakon čega je pao na desnu stranu. Po njegovoj procjeni kontakt između tog čovjeka i vozila nije bio jak, a nakon kontakta vozač "Opela" je nastavio da se kreće oko 3 metra, nakon čega se zaustavio ali nije izlazio iz vozila, da bi nakon nekolike sekunde skrenuo lijevo u pravcu robne kuće. Istakao je da su on i njegov kolega V</span><span>.</span><span> izašli iz svojih vozila kako bi pomogli oštećenom, koji nije mogao da stoji na nogama, nakon čega ga je hitna pomoć prevezla u bolnicu.</span>
</p>
<p>&nbsp;</p>
<p>
<span>Na glavnom pretresu ponovio je iskaz dat u toku istražnog postupka, dodajući da je kontakt između oštećenog i vozila bio na sredini pješačkog prelaza, </span><span>jer su sa desne strane kolovoza parkirana taksi vozila, ali se nije mogao izjasniti ko je prvi </span><span>stupio na pješački prelaz, da li pješak ili vozilo. Dodao je da je njegov kolega V</span><span>.</span><span> bio parkiran ispred njegovog vozila i svojim vozilom nije zauzimao pješački prelaz.</span>
</p>
<p>&nbsp;</p>
<p>
<span>Sud je cijenio iskaz svjedoka A</span><span>.</span><span> V</span><span>.</span><span>, koji je u svom iskazu u istražnom postupku u bitnom izjavio, da se kritičnog dana i vremena, nalazio u svom taksi vozilu parkiranom u ul. T</span><span>.</span><span>Ž</span><span>.</span><span>, a nalazio se na prvom parking mjestu bliže ul. </span><span>.</span><span>.</span><span> i ispred njegovog vozila nije bilo parkiranih drugih vozila. Naveo je da je na telefonu igrao igricu i pažnju mu je privukla graja, pa je vidio vozilo marke "Opel" koje je išlo ulicom T</span><span>.</span><span> Ž</span><span>.</span><span> u pravcu ulice </span><span>.</span><span>.</span><span>, a u momentu kada ga je ugledao nalazilo se na pješačkom prelazu ispred njega. Istakao je da je u istom momentu vidio i pješaka, starijeg čovjeka, koji se kretao preko pješačkog prelaza i tada je došlo do kontakta između tog pješaka i vozila "Opel", a koje se nije kretalo brzo i u momentu kontakta je prednjim krajem već bilo prešlo pješački prelaz. Naveo je da je pješak svojom desnom nogom ostvario kontakt sa zadnjim dijelom vozila "Opel" i vidio je da mu je zadnji desni točak prešao preko noge, nakon čega je pješak pao na asfalt. Vozilo "Opel" je nastavilo da se kreće a zatim zaustavilo, nakon čega se vozač tog vozila samo okrenuo u pravcu oborenog pješaka, a zatim se udaljio lijevo u pravcu ul.</span><span>.</span><span>.</span><span>. Istakao je da su on njegove kolege izašli iz vozila i podigli oštećenog sa asfalta, ali isti nije mogao da stoji i rekao je da ga boli noga, nakon čega je došla hitna pomoć i prevezla ga u bolnicu.</span>
</p>
<p>&nbsp;</p>
<p>
<span>Na glavnom pretresu ponovio je iskaz dat u toku istražnog postupka, dodajući da je kontakt između oštećenog i vozila bio na sredini pješačkog prelaza, te da mu se</span><span> čini da je kontakt pješaka i vozila ostvaren desnom nogom pješaka. Vidio je kako se auto blago "zanjihalo", pretpostavlja zbog toga što je zadnjim desnim točkom prešlo preko noge pješaka, a njegovo taksi vozilo je bilo parkirano oko pola metra do metar od pješačkog prelaza, dok je kontakt ostvaren na udaljenosti od oko 2-3 metra od njega na pješačkom prelazu.</span>
</p>
<p>&nbsp;</p>
<p>
<span>Sud je cijenio iskaz svjedoka </span><span>M.</span><span>a </span><span>Š.</span><span>a, koji je u svom iskazu u bitnom naveo, da je kritičnog dana </span><span>zajedno sa komšijom </span><span>M.R.</span><span>pošao u Osnovni sud u </span><span>B.P.</span><span>, radi postupka fizičke diobe. Po povratku su se kretali kroz park i dolaskom na kraj parka do hotela, zajedno su sišli niz stepenice do kolovoza, a M</span><span>.</span><span> se kretao sa njegove desne strane. Krenuli su da prelaze preko pješačkog prelaza i kada su bili otprilike na sredini pješačkog prelaza, primijetio je vozilo kako se sporo kreće u njihovom pravcu. Istakao je da nije znao da li će to vozilo da stane, pa je on stao, smatrajući da će i M</span><span>.</span><span> zastati pored njega. Vozilo je krenulo da prolazi pored njih i prošlo ih je prednjim krajem, međutim, M</span><span>.</span><span> je tada napravio još jedan korak i došlo je do kontakta između desnog retrovizora na vozilu i M</span><span>.</span><span>. Dalje je naveo da je odmah uhvatio M</span><span>.</span><span> ispod ramena, da ne bi pao, ali mu se on isklizao i pao je desnim kukom na podlogu. Tada je rukom mahao vozaču ali ne zna da li ga je primijetio, a njegov utisak nije bio da je vozač vozila pobjegao, već je nastavio polako da se kreće istom brzinom. </span><span>Istakao je da je </span><span>M</span><span>.</span><span>, kada je zakoračio još korak, po njegovoj procjeni to učinio jer nije obratio pažnju na vozilo i to da se on zaustavio, jer se radi o starijem čovjeku i možda se u tom trenutku bio "zanio". Dodao je da su on i M</span><span>.</span><span> bili u istoj ravni kada su započeli prelazak preko pješačkog prelaza i da je on primijetio vozilo koje se kretalo pa je stao na pješačkom prelazu, a smatra da oštećeni nije vidio da je on stao i zbog toga je nastavio kretanje. Takođe je naveo da se vozač nije zaustavljao ni jednog trenutka pred pješačkim prelazom i da on nije davao znak rukom vozaču da može da prođe. Tvrdi da prednjim desnim točkom, niti prednjim </span><span>čeonim dijelom vozila, nije ostvaren kontakt vozila sa oštećenim, ali ne zna da li je nakon kontakta sa retrovizorom oštećeni možda zadnjim točkom pregažen preko noge, jer on to nije vidio. Po njegovom mišljenju, najbliže taksi vozilo je bilo parkirano na udaljenosti oko 5 metara od pješačkog prelaza, a u momentu kada se on zaustavio na pješačkom prelazu, vozilo okrivljenog je od njega bilo udaljeno oko 3 metra.</span>
</p>
<p>&nbsp;</p>
<p>
<span>Po osnovu zapisnika o uviđaju saobraćajne nezgode ODT-a u </span><span>B.P.</span><span>, Kt. br. 111/17, od 13. 04. 2017. godine, skice lica mjesta i foto-dokumentacije, sačinjene od strane službenih lica UP CB </span><span>B.P.</span><span>, nalaz i mišljenje dao je vještak saobraćajne struke&nbsp;</span><span>M.Č.</span><span>a. Iz nalaza i mišljenja vještaka saobraćajne struke,&nbsp;od 19. 06. 2017. godine, prozilazi da danju, pri dobroj vidljivosti i suvom asfaltnom kolovozu, u naselju, na raskrsnici ulice i bočne ulice koje formiraju trokraku tzv. “T“ raskrsnicu, gdje je na prilazu raskrsnici ulicom obilježen pješački prelaz, na poziciji gdje se staza iz parka sa desne strane stepeništem spušta na nivo kolovoza ulice, u saobraćajnoj situaciji kada je pješak star 79 godina u grupi sa još jednim pješakom prelazio preko kolovoza ulice na prilazu raskrsnici po obilježenom pješačkom prelazu sa desne na lijevu stranu, moglo je doći do kontakta vozila "Opel" i pješaka, prelaskom zadnjeg desnog točka "Opela" preko vrha cipele lijeve noge pješaka, što je moglo izazvati destabilizaciju i pad pješaka na desnu stranu, tako da pješak zadobije prelom gornjeg okrajka desne butne kosti. Vještak je istakao da je u momentu kada je pješak stupio na kolovoz, "Opel" bio udaljen od mjesta kontakta sa pješakom od 6,09 m do 6,71 m, i ako se kretao brzinom 5 km/h kako je izjavio okrivljeni, mogao se zaustaviti intenzivnim kočenjem pri brzini manjoj od 17 km/h. Propuštanjem da obrati pažnju na pješaka, muškarca starog oko 79 godina, koji je stupio na kolovoz po obilježenom pješačkom prelazu na prilazu raskrsnici i da propusti pješaka kada se kreće po pješačkom prelazu nailaskom sa desne na lijevu stranu, vozač "Opela" je učinio propuste koji su u vezi sa izazivanjem opasnosti i nastankom predmetne nezgode. Takođe, prelaženjem preko kolovoza ulice na prilazu raskrsnici bez uvjeravanja da to može učiniti na bezbjedan način i nastavljanjem prelaženja ugrožavajući svoju bezbjednost u odnosu na blizinu "Opela" koji prolazi preko pješačkog prelaza, pješak je učinio propust koji je u vezi sa propuštanjem mogućnosti da izbjegne događanje ove nezgode. Vještak je istakao da nađena tehnička neispravnost pomoćne kočnice nije u vezi sa predmetnom nezgodom, jer je radna kočnica "Opela" bila tehnički ispravna, dok je nađena tehnička neispravnost sirene "Opela" mogla biti u vezi sa doprinosom nastanku nezgode ako je vozač "Opela" pokušavao da zvučnim signalom upozori pješaka na opasnost.</span>
</p>
<p>&nbsp;</p>
<p>
<span>Iz nalaza i mišljenja vještaka sudske medicine dr&nbsp;N</span><span>.</span><span> R</span><span>.</span><span>, od 12. 06. 2017. godine, datog na osnovu medicinske dokumentacije na ime oštećenog&nbsp;</span><span>M.R.</span><span>a,&nbsp;i to: izvještaja ljekara HMP, od 13. 04. 2017. godine i otpusne liste Opšte bolnice </span><span>B.P.</span><span>, od 02. 06. 2017. godine, proizilazi da se dana 13. 04. 2017. godine dogodila saobraćajna nezgoda u kojoj je u svojstvu pješaka povrijeđen M</span><span>.</span><span> R</span><span>.</span><span>, koji je nakon toga pregledan od strane ljekara Opšte bolnice u </span><span>B.P.</span><span>. Tom prilikom kod&nbsp;oštećenog je dijagnostikovana povreda u vidu preloma gornjeg okrajka desne butne kosti, zbog čega se isti nalazio na bolničkom liječenju od 13. 04. 2017. godine do 03. 05. 2017. godine. Po mišljenju vještaka, ova povreda se u vrijeme nanošenja kvalifikuje kao teška tjelesna povreda.&nbsp;</span>
</p>
<p>&nbsp;</p>
<p>
<span>Nalaze i mišljenja vještaka saobraćajne struke i sudske medicine sud je prihvatio,</span><span> cijeneći ih</span><span> </span><span>kao realne i objektivne, jer su dati</span><span> po pravilima struke i nauke, a na koje stranke nijesu imale prigovora</span><span>.</span>
</p>
<p>&nbsp;</p>
<p>
<span>Iz zapisnika AD "L</span><span>.</span><span> a</span><span>.</span><span>", broj 422/17 od 13. 04. 2017. godine, o tehničkom pregledu vozila marke "Opel" kojim je upravljao okrivljeni&nbsp;</span><span>E.K.</span><span>, proizilazi da je u postupku ispitivanja tehničke ispravnosti vozila nađeno da je isto neregistrovano, a nađena je tehnička neispravnost sirene, komande za brisače, pomoćne kočnice, desnog točka i usmjerenosti svjetala.</span>
</p>
<p>
<span>&nbsp;</span>
</p>
<p>
<span>Iz izvoda kaznene evidencije na ime okrivljenog </span><span>E.K.</span><span>a proizilazi da isti ranije nije osuđivan.</span>
</p>
<p>&nbsp;</p>
<p>
<span>Okrivljeni na glavnom pretresu priznaje da je izvršio krivično djelo </span><span>nepružanje pomoći licu povređenom u saobraćajnoj nezgodi i krivicu za isto, dok </span><span class="span2">ne priznaje krivicu za izvršenje krivičnog djela teško </span><span class="span2">djelo protiv bezbjednosti javnog saobraćaja</span><span class="span2">,</span><span> </span><span class="span2">pa je u svojoj odbrani datoj tokom istrage naveo da je u momentu </span><span class="span2">kada se približavao pješačkom prelazu vidio dva čovjeka koji su stajali na stepeništu parka, da bi ubrzo potom krenuli u pravcu pješačkog prelaza, pa je usporio vozilo</span><span> a jedan od te dvojice ljudi je stao i dao mu znak rukom da ga propušta, nakon čega je krenuo a oštećeni vjerovatno nije vidio da mu je dat znak da prođe, pa je nastavio kretanje i udario u zadnji desni dio njegovog vozila. Dalje je naveo da je tada čuo udar u vozilo i vidio oštećenog da je pao na asfalt, nakon čega je zaustavio vozilo i krenuo da izađe, ali se predomislio jer se sjetio da mu je vozilo neregistrovano, pa se udaljio sa lica mjesta. U momentu dešavanja nezgode na dijelu predviđenom za parkiranje taksista bilo je parkiranih vozila, ali mu i pored toga ta vozila nijesu smetala preglednosti jer je on stao na pješački prelaz i vidio pješake prije nego što je došlo do nezgode. </span><span class="span2">Međutim, na glavnom pretresu je naveo da</span><span> </span><span>se vozilom nalazio na pješačkom prelazu u trenutku kada je vidio pješake sa svoje desne strane na udaljenosti oko 1 m, a da ih prethodno nije mogao vidjeti jer mu je pogled zaklanjalo parkirano vozilo, te je usporio vozilo do zaustavljanja i tada mu je jedno lice dalo znak da nastavi dalje, ali se nije mogao izjasniti da li je to bio oštećeni, a kada je prošao pješači prelaz i bio u raskrsnici, vidio je na retrovizoru jedno lice na koljenima na asfaltu, a naveo je i da nije čuo zvuk udara prilikom nezgode.</span>
</p>
<p>&nbsp;</p>
<p>
<span class="span2">Ovakvu protivrječnu odbranu okrivljenog</span><span class="span2"> </span><span class="span2">sud ne prihvata, jer je okrivljeni u toku istrage naveo da mu parkirana taksi vozila </span><span class="span2">nijesu smetala preglednosti, a iz iskaza svjedoka A</span><span class="span2">.</span><span class="span2"> V</span><span class="span2">.</span><span class="span2"> je utvrđeno da je </span><span class="span2">njegovo taksi vozilo bilo parkirano </span><span class="span2">na prvom parking mjestu na udaljenosti od </span><span class="span2">pola metra do metar od pješačkog prelaza, dok je kontakt između vozila kojim je upravljao okrivljeni i oštećenog ostvaren na udaljenosti od oko 2-3 metra od njegovog vozila na pješačkom prelazu. Svjedoci</span><span> </span><span class="span2">M.B.</span><span class="span2">i </span><span class="span2">M.</span><span class="span2"> </span><span class="span2">Š.</span><span class="span2"> su potvrdili da vozilo svjedoka</span><span class="span2"> V</span><span class="span2">.</span><span class="span2"> nije zauzimao pješački prelaz, s tim što je svjedok </span><span class="span2">Š.</span><span class="span2"> naveo da je isto, po njegovom mišljenju, bilo parkirano na udaljenosti oko 5 metara od pješačkog prelaza, a u momentu kada se on zaustavio na pješačkom prelazu, vozilo okrivljenog je od njega bilo udaljeno oko 3 metra i isto se ni jednog trenutka nije zaustavljao pred pješačkim prelazom. Takođe, odbrana okrivljenog da mu je jedan od pješaka, odnosno oštećeni ili svjedok </span><span class="span2">Š.</span><span class="span2">, prije nezgode dao znak rukom da </span><span class="span2">ga propušta</span><span class="span2"> i da nastavi dalje, obezvrijeđena je izvedenim dokazima jer je iz iskaza svjedoka </span><span class="span2">Š.</span><span class="span2">a utvrđeno da on nije okrivljenom dao znak rukom da može da prođe, a da oštećeni nije ni primijetio nailazak vozila </span><span class="span2">okrivljenog. Takođe, okrivljeni je na glavnom pretresu mijenjao odbranu datu u istrazi, tako što je tvrdio da nije čuo zvuk udara prilikom nezgode, iako je ranije naveo da je </span><span class="span2">čuo udar oštećenog u vozilo i da je zbog toga na kratko zaustavio vozilo</span><span class="span2">.</span>
</p>
<p>&nbsp;</p>
<p>
<span class="span2">Dakle, ne prihvatajući odbranu okrivljenog u dijelu u kojem negira krivicu za izvršenje krivičnog djela teško </span><span class="span2">djelo protiv bezbjednosti javnog saobraćaja, </span><span class="span2">cijeneći je smišljenom i sračunatom radi pokušaja izbjegavanja sopstvene odgovornosti </span><span class="span2">za djelo za koje je optužen</span><span class="span2">,</span><span class="span2"> a prihvatajući je u dijelu u kojem isti </span><span class="span2">priznaje izvršenje krivičnog djela </span><span class="span2">nepružanje pomoći licu povređenom u saobraćajnoj nezgodi</span><span class="span2">,</span><span> jer je </span><span class="span2">priznanje potvrđeno i izvedenim dokazima,</span><span class="span2"> </span><span class="span2">sud je iz dokaza izvedenih tokom postupka utvrdio da je okrivljeni kritičnog dana i vremena</span><span> upravljao vozilom </span><span>marke "Opel Vektra DI 16 V karavan" reg. oznaka BP </span><span>.</span><span> 813, ulicom u smjeru od ulice M</span><span>.</span><span> K</span><span>.</span><span> ka ulici </span><span>.</span><span>.</span><span>, i dolaskom na prilazu raskrsnice ulice </span><span>T.Ž.</span><span>a i ulice </span><span>.</span><span>.</span><span>, koje formiraju tzv. "T" raskrsnicu, ugrozio saobraćaj i time doveo u opasnost život i tijelo ljudi, na način što nije obratio pažnju na pješaka, oštećenog </span><span>M.R.</span><span>a, u saobraćajnoj situaciji kada je oštećeni prelazio preko kolovoza ulice na prilazu raskrsnici, po obilježenom pješačkom prelazu sa desne na lijevu stranu i zadnjim desnim točkom svoga vozila je prešao preko vrha cipele lijeve noge oštećenog, usljed čega je oštećeni pao na asfalt, kojom prilikom je zadobio tešku tjelesnu povredu u vidu preloma gornjeg okrajka desne butne kosti, nakon čega je okrivljeni ostavio bez pomoći oštećenog čiju je povredu prouzrokovao motornim vozilom kojim je upravljao, tako što se udaljio sa lica mjesta.</span>
</p>
<p>&nbsp;</p>
<p>
<span>Naime, iz iskaza svjedoka </span><span>A</span><span>.</span><span> V</span><span>.</span><span> i oštećenog, utvrđeno je da je kritičnom prilikom okrivljeni na pješačkom prelazu zadnjim desnim točkom svog vozila prešao preko vrha cipele oštećenog, usljed čega je oštećeni izgubio stabilnost i pao na asfalt i zadobio opisane povrede, </span><span>a i svjedok </span><span>M.B.</span><span>je u svom iskazu istakao da je vidio kada je oštećeni udario u zadnji desni dio vozila okrivljenog u predjelu gume, nakon čega je nekolike sekunde ostao u uspravnom položaju a nakon toga je pao na desnu stranu. Međutim, </span><span>iz iskaza oštećenog-svjedoka utvrđeno da je</span><span> </span><span>svojom lijevom nogom ostvario kontakt sa zadnjim desnim točkom vozila "Opel", pa iz tog razloga sud nije prihvatio iskaz svjedoka V</span><span>.</span><span> jedino u dijelu u kome je naveo kako mu se</span><span> čini da je kontakt pješaka i vozila ostvaren desnom nogom pješaka, jer je i sam svjedok V</span><span>.</span><span> u svom iskazu istakao da </span><span>je vidio tek sami kontakt pješaka i vozila a prije toga je bio zauzet igranjem igrice na telefonu. </span><span>Nakon opisanog događaja, okrivljeni se udaljio sa lica mjesta i ostavio bez pomoći oštećenog čiju je povredu prouzrokovao motornim vozilom kojim je upravljao, a okrivljeni </span><span>priznaje da je izvršio krivično djelo </span><span>nepružanje pomoći licu povređenom u saobraćajnoj nezgodi,</span><span> za koje je optužen, koje priznanje je potvrđeno i dokazima izvedenim tokom postupka.</span>
</p>
<p>&nbsp;</p>
<p>
<span>Postupajući na opisani način okrivljeni je ugrozio saobraćaj i doveo u opasnost život i tijela ljudi, jer je postupao protivno odredbama </span><span>čl. 17 Zakona o bezbjednosti saobraćaja na putevima, pošto je bio </span><span>dužan da obrati pažnju na pješake koji se nalaze na kolovozu, odnosno na obilježenom pješačkom prelazu i da ne ugrožava njihovu bezbjednost, jer se oštećeni već </span><span>nalazio na pješačkom prelazu i prelazio ulicu u trenutku kada je okrivljeni svojim vozilom </span><span>prilazio obilježenom pješačkom prelazu i uočio oštećenog, a naročito imajući u vidu da je oštećeni lice starosti 79 godina, pa je okrivljeni bio dužan da prilagodi brzinu vozila i da vozi sa naročitom opreznošću, tako da može blagovremeno da zaustavi vozilo, </span><span>pa su se u radnjama okrivljenog stekla sva bitna obilježja bića krivičnog djela </span><span>teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 KZ-a CG</span><span> za koje je optužen, jer je u predmetnoj saobraćajnoj nezgodi oštećeni zadobio tešku tjelesnu povredu opisanu u izreci presude. Takođe, okrivljeni je bio dužan da pruži pomoć licu čiju je povredu svojim vozilom prouzrokovao, ali </span><span>se udaljio sa lica mjesta, čime je izvršio krivično djelo nepružanje pomoći licu povrijeđenom u saobraćajnoj nezgodi iz čl. 347 st. 1 KZ-a CG.</span>
</p>
<p>&nbsp;</p>
<p>
<span>Okrivljeni je krivično djelo </span><span>iz čl. 348 st. 3 u vezi čl. 339 st. 3 u vezi st. 1 KZ CG</span><span> </span><span>izvršio iz nehata, jer je bio </span><span>svjestan da ne obraćanjem posebne pažnje na pješaka koji je staro lice, u saobraćajnoj situaciji kada je oštećeni prelazio preko kolovoza ulice na obilježenom pješačkom prelazu, može doći do povređivanja pješaka i da svojom radnjom može učiniti krivično djelo, ali je olako držao da do toga neće doći ili da će to moći spriječiti, dok</span><span> </span><span>je u odnosu na krivično djelo </span><span>iz čl. 347 st. 1 KZ-a CG postupao sa umišljajem, </span><span>jer je bio svjestan da</span><span> je svojim vozilom </span><span>prouzrokovao povredu oštećenom i da je dužan istom pružiti pomoć, ali se i pored toga udaljio sa lica mjesta, </span><span>pa je bio svjestan svog djela i njegove zabranjenosti i htio je njegovo izvršenje.</span>
</p>
<p>&nbsp;</p>
<p>
<span>Prilikom odlučivanja o vrsti i visini krivične sankcije, sud je cijenio okolnosti iz čl. 42 KZ-a CG, koje se odnose na odmjeravanje kazne, pa je od olakšavajućih okolnosti na strani okrivljenog našao da se radi o mlađem punoljetnom licu koje do sada nije osuđivano, da je priznao izvršenje krivičnog djela </span><span>nepružanje pomoći licu povrijeđenom u saobraćajnoj nezgodi</span><span> i da se za isto kaje, da je </span><span>teško djelo protiv bezbjednosti javnog saobraćaja</span><span> izvršio iz nehata, kao i njegovo držanje poslije učinjenih krivičnih djela i odnos prema oštećenom jer je istog </span><span>posjećivao u bolnici, te</span><span class="span3"> </span><span>okolnosti pod kojima je djelo učinjeno jer je oštećeni i svojim propustima doprinio nastanku predmetne nezgode. Otežavajućih okolnosti na strani okrivljenog sud nije našao, pa mu je za&nbsp;krivično djelo teško </span><span>djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 KZ CG</span><span> utvrdio&nbsp;kaznu zatvora od 30 (trideset) dana a za krivično djelo</span><span> </span><span>nepružanje pomoći licu povrijeđenom u saobraćajnoj nezgodi iz čl. 347 st. 1 KZ CG</span><span> kaznu zatvora od 30 (trideset) dana</span><span>. </span><span>Sud je mišljenja da olakšavajuće okolnosti na strani okrivljenog u svojoj sveukupnosti predstavljaju naročito olakšavajuće okolnosti koje predstavljaju osnov za izricanje uslovne osude, pa je okrivljenom utvrdio jedinstvenu kaznu zatvora od 45 dana, pri tom cijeneći da bi pristupanje izvršenju kazne suviše represivno djelovalo na okrivljenog, već da će i samo upozorenje, uz prijetnju kaznom za vrijeme provjeravanja od </span><span>jedne godine</span><span> po pravosnažnosti presude, dovoljno uticati na istog da ubuduće ne vrši ova i slična krivična djela, cijeneći da će se na taj način ostvariti svrha uslovne osude predviđena čl. 52 u vezi čl. 4 st. 2 KZ-a CG i time ostvariti svrha generalne i specijalne prevencije.</span>
</p>
<p>
<span>&nbsp;</span>
</p>
<p>
<span>Okrivljeni je, shodno čl. 226 i 229 ZKP-a CG, obavezan da ovom sudu plati na ime paušala iznos od 35,00 €, pri čemu je sud imao u vidu složenost i trajanje krivičnog postupka, te imovinske prilike okrivljenog, </span><span>kao i da na ime ostalih troškova krivičnog postupka plati iznos od 319,00€ koji </span><span>predstavlja izdatke nastale kod ODT-a u </span><span>B.P.</span><span> a </span><span>koji se </span><span>odnose na troškove analize prisustva alkohola u krvi vozača od strane Kliničkog centra Crne Gore u iznosu od 55,00 €, te nagrade i naknade vještaku saobraćajne struke M</span><span>.</span><span> Č</span><span>.</span><span> u iznosu od 203,50 € i vještaku </span><span>sudske medicine dr&nbsp;N</span><span>.</span><span> R</span><span>.</span><span> </span><span>u iznosu od 60,50 €.</span>
</p>
<p>
<span>&nbsp;</span>
</p>
<p>
<span></span><span>Oštećeni </span><span>M.K.</span><span>radi ostvarivanja imovinsko-pravnog zahtjeva upućen je na parnični postupak. </span>
</p>
<p>&nbsp;</p>
<p>
<span>Iz iznijetog je odlučeno kao u izreci presude, a shodno čl. 374 ZKP-a CG.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSNOVNI SUD U </span><span>B.P.</span>
</p>
<p style="text-align:center;">
<span>Dana 04. 10. 2017. godine</span>
</p>
<p>&nbsp;</p>
<p>
<span>   ZAPISNIČAR,</span><span></span><span>         </span><span></span><span></span><span></span><span>                  S U D I J A,</span>
</p>
<p>
<span>Draginja Bošković </span><span></span><span></span><span></span><span></span><span>       </span><span>     Ivan Adamović</span>
</p>
<p>&nbsp;</p>
</div>
</div>


</body>
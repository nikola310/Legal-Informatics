<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-family:'Arial';font-weight:800}
.span4{color:#000000;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 159/14</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE       </span>
</p>
<p>&nbsp;</p>
<p>
<span class="span1">     OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog G. V., zbog krivičnog djela  - razbojništvo iz čl. 242 st. 1 Krivičnog zakonika Crne Gore, po optužnici ODT-a u Baru Kt.br.195/14 od 16.04.2014.godine, nakon održanog javnog pretresa dana 21.07.2014. godine u prisustvu zastupnika optužbe zamjenika ODT-a Radmile G., okrivljenog i njegovog branioca po službenoj dužnosti advokata E. M. , dana 22.07.2014. godine donio je i  javno objavio </span>
</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<p>
<span class="span1"> </span><span class="span1">Okrivljeni </span><span class="span1">G. V., zvani "G.", jmb ... , od oca V. i majke R., rođene L., rođen ... u B. P., sa prebivalištem u B., naselje B., državljanin C. G., pismen, sa završenom srednjom školom, neoženjen, bez djece, po zanimanju radnik, lošeg imovnog stanja, prema kojem je rješenjem Osnovnog suda u Baru K. br. 17/02 od 03.02.2003.godine, izrečena vaspitna mjera pojačan nadzor od strane rodtiljea, zbog krivičnog djela - teška tjelesna povreda iz čl. 36 st. 1 KZ RCG, osuđivan presudom Osnovnog suda u Baru K br. 233/08 od 24.06.2009.godine, zbog krivičnog djela - naislničko ponašanje iz čl. 399 st. 3 KZ, kojom mu je izrečena uslovna osuda- kazna zatvora u trajanju od 3 mjeseca, uslovno za 1 godinu, presudom Osnovnog suda u Baru K br. 406/08 od 05.03.2009.godine, zbog krivičnog djela teška tjelesna povreda iz čl. 151 st. 1 u vezi čl. 399 u vezi čl. 23 KZ, izrečena uslovna osuda - kazna zatvora u trajanju od 11 mjeseci, uslovno za 3 godine i presudom Osnovnog suda u Baru K br. 430/10 od 16.11.2011.godine, zbog krivičnog djela - teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 KZ, izrečena kazna zatvora u trajanju od 30 dana.  </span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">           </span><span class="span1">Dana 18.februara 2014.godine, oko 19,00 časova, na benzinskoj pumpi "E. P.", Opština B., svjestan svog djela i htio njegovo izvršenje iako je znao da je njegovo djelo zabranjeno, prijetnjom da će neposredno napasti na život i tijelo radnika pumpe oštećenog Č. P., oduzeo tuđu pokretnu stvar u namjeri da njenim prisvajanjem sebi pribavi protivpravnu imovinsku korist, na način što je maskiran, sa pletenom kapom na glavi i braon naočarima za sunce, stao ispred prostora za plinske boce, pa kada mu je sa leđa prišao oštećeni i upitao ga "Izvolite", okrivljeni se okrenuo i izvadio kuhinjski nož držeći ga u ruci i zamahujući u pravcu oštećenog Č. P., a potom ga je rukom uhvatio za kaiš od crne torbice koju je oštećeni držao preko ramena, a u kojoj se nalazio pazar u </span><span class="span1">iznosu od 193,00 eura, vlasništvo benzijske pumpe "E. P." i istu otrgnuo i oduzeo, čime je sebi pribavio protivpravnu imovinsku korist u označenom iznosu, nakon čega se dao u bjekstvo</span>
</p>
<p>&nbsp;</p>
<p>
<span class="span1">- čime je izvršio krivično djelo - razbojništvo iz čl. 242 st. 1  Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa ga sud primjenom čl. 4, 32, 36, 42, 45 i 46 Krivičnog zakonika i čl. 369, 370 i 374  ZKP-a,</span>
</p>
<p>
<span class="span1">     O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 /jedne/ godine i 2 /dva/ mjeseca, u koju kaznu mu se uračunava vrijeme provedeno u pritvoru </span><span class="span2">od 08.04.2014.godine</span><span class="span1"> koji može trajati do pravosnažnosti presude, ali najduže dok okrivljenom ne istekne kazna zatvora u trajanju od 1 /jedne/ godine i 2 /dva/ mjeseca.</span>
</p>
<p>&nbsp;</p>
<p>
<span class="span1">Prema okrivljenom se na osnovu čl. 71 KZ CG izriče </span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p>&nbsp;</p>
<p>
<span class="span1">Obavezno liječenje narkomana, koje se ima izvršiti u Specijalnoj bolnici za psihijatriju u D. u K. koja će trajati dok postoji potreba za liječenjem, ali ne duže od 3 /tri/ godine.</span>
</p>
<p>&nbsp;</p>
<p>
<span class="span1">Vrijeme provedeno u ustanovi za liječenje uračunava se u kaznu zatvora.</span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u ukupnom iznosu od   1.270,00 eura, u roku od 15 dana od dana pravosnažnosti, pod prijetnjom izvršenja.</span>
</p>
<p>
<span class="span3"> </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">       Optužnicom ODT-a u Baru Kt.br.195/14 od 16.04.2014.godine, okrivljenom je stavljeno na teret izvršenje krivičnog djela - razbojništvo iz čl.242 st.1Krivičnog zakonika.</span>
</p>
<p>
<span class="span1">       Okrivljeni u svojoj odbrani u prethodnom postupku nije priznao izvršenje krivičnog djela, navodeći da je na benzinskoj pumpi "E. P." radio kao točilac goriva skoro 10 godina i nikad mu nije palo napamet da opljačka tu pumpu. Navedenog dana je bio kod svog prijatelja R. M. koji živi u naselju P. u B., a nakon njega je otišao na benzinsku pumpu "K." da natoči gorivo. Međutim, na glavnom pretresu je naveo da priznaje djelo koje mu se stavlja na teret. Jedino, kako je naveo, negira da je stavio nož pod grlo ovom radniku oštećenom, već je nož samo izvadio, a nož mu je prethodno bio za pojasom. Pojasnio je da je tačno da je tog dana stajao kod plinskih boca i nalazio se u čučećem položaju. Tada mu je prišao radnik pumpe, primakao se na nekih 3-4 do 5 metara i rekao mu "izvolite", a on-okrivljeni se tada okrenuo prema njemu i izvadio kuhinjski nož. U tom trenutku ovaj radnik je viknuo i sam bacio torbu koju je imao okačenu preko ramena i koja mu je stajala dijagonalno preko tijela. Onda je uzeo torbu i pobjegao u pravcu dvorca K. N. . Prvo je bacio kuhinjski nož koji je imao žutu dršku, a onda, kako je bježao, počeo je da baca stvari i to naočare koje su bile kafenkaste boje, sa crnim </span><span class="span1">staklom, bacio je ono što je imao preko usta, ušao u dvorac i skinuo je jaknu. Ta jakna je bila crne boje i imala je ljubičastu postavu ispod pazduha. </span><span class="span2">Bježao je sve do stepenica koje vode u sam dvorac sa zadnje strane, pobjegao je desno, ostavio torbicu na ćošak u prvi žbun. Pošao je do kule koja predstavlja galeriju gdje se prodaju slike, a koja je na ulazu dvorca. Tu je skinuo donji dio trenerke, skinuo čarape koje je bio obukao prE. patika, to su bile gete (sportske čarape), skočio na šetalište, prešao na plažu, skinuo kapu i rukavice i bacio ih ili na obalu ili u more. Onda je prošetao do M.  uhvatio jedan krug, vratio se u dvorac, došao do tašne koju je prethodno bacio i uzeo je. Dalje je naveo da nije uopšte razmišljao da li će ga policija uhapsiti ili ne, jer je dugogodišnji zavisnik o heroinu. Uzeo je torbu, stavio je ispod majice i izašao na isti ulaz. Otišao je opet do M., izvadio torbu ispod jakne, uzeo tu količinu novca iz torbe koju nije prebrojao, a zna da nije bila nijedna krupna novčanica. Uzeo je te pare i torbu bacio u M. . Dalje je naveo da je na toj pumpi radio 10 godina, i nije htio nikoga da povrijedi niti mu je to palo napamet. Kući su mu više puta pomagali da se skine sa droge, pa nije više smio kući da se pojavljuje, a novac je htio da iskoristi za kupovinu suboteksa, a to su tablete za odvikavanje od heroina. Od ovog novca kupio je 4-5 tableta suboteksa, a za možda nekih 10-20 eura je kupio heroin. Kako navodi, obrukao je sebe i familiju, napravio katastrofu i ne zna kako će poslije svega ovoga da se pojavi u B. , pred familiju. Pošto je ostao bez tih tableta opet mu se pojavila kriza i bojao se familiji da kaže da je opet ovisnik i da im traži da ga vode na liječenje jer su te tablete skupe. Čak je razmišljao da se ubije. Liječio se u B. u D. Z. . Kaje se zbog ovoga što je uradio. Dalje je, na pitanje suda, naveo da nije istrgao torbicu Č. P. , nego mu je oštećeni sam dao tu torbicu, i nije zamahivao nožem prema Č. nego je nož samo izvadio i držao ga u ruci ispred sebe, usmjeren prema Č., ali nije zamahivao prema njemu. </span>
</p>
<p>
<span class="span1">           U dokaznom postupku sud je proveo sledeće dokaze: saslušani su ovlašćeni predstavnik "J.P." P. D. i oštećeni Č. P.,  pročitan je </span><span class="span2">zapisnik o uviđaju UP CB Bar Ku br. 58/14 od 18.02.2014.godine, sa fotodokumentacijom broj 127/14 od 18.02.2014.godine, izvještaj MUP-a UP Forenzički centar Danilovgrad o DNK vještačenju broj 452/14 od 07.04.2014.godine, izvod iz KE za okrivljenog pribavljen od Ministarstva pravde br. 02032423 od 30.06.2014.godine, izvršen je uvid u CD zapis predmetnog događaja, uvid u fotodokumentaciju Uprave policije Forenzički centar Danilovgrad br. 452/14 od 07.04.2014.godine, pročitan je nalaz i mišljenje vještaka neuropsihijatra dr. S. M. od 26.06.2014.godine i izvještaj o daktiloskopskom vještačenju Forenzičkog centra Danilovgrad br. 453/14 od 26.06.2014.godine.</span>
</p>
<p>
<span class="span2"></span><span class="span1">Ovlašćeni predstavnik "J.P." P. D. je u svom iskazu u prethodnom postupku naveo da nema neposrednih saznanja vezano za predmetni događaj, te da je o svemu obaviješten od radnika koji su te večeri radili na pumpi "E. P." B. .Po njegovom saznanju te večeri je od radnika pumpe Č. P. oduzet pazar u iznosu od 193,14 eura. Nakon izvršene pljačke menadžer K. N. je sačinio zapisnik o izvršenoj kontroli benzinske stranice B. 1. Kao ovlašćeni predstavnik "J.P." pridružio se krivičnom gonjenju i postavio imovinsko pravni zahtjev u iznosu od 193,14 eura. Međutim, na glavnom pretresu dana 21.07.2014.godine je izjavio da se ne pridružuje krivičnom gonjenju, niti postavljaju imovinsko pravni zahtjev, jer im je nadoknađena šteta od strane "S." osiguranja. </span>
</p>
<p>
<span class="span1">Oštećeni Č. P. je u prethodnom postupku pred ODT-om naveo da se dana 18.02.2014.godine nalazio na svom radnom mjestu, na benzinskoj pumpi Bar 1, koja se nalazi u B. . Negdje oko 19,15 časova sipao je gorivo u jedno putničko vozilo i za to vrijeme je primijetio da jedno njemu nepoznato lice, koje mu je bilo okrenuto leđima, </span><span class="span1">otvara metalna vrata gdje se nalaze flaše od plina. Nakon što je sipao gorivo u putničko vozilo krenuo je prema ovom licu sa namjerom da ga usluži, jer je mislio da želi da kupi plin. Prišao je tom licu na nekih pola metra. Ovo lice je bilo okrenuto leđima, u polusavijenom položaju okrenuto prema flašama od plina. Kada mu se obratio riječima "izvolite", ovo lice se uspravilo i krenulo prema njemu.  Tada je primijetio da je lice maskirano i to tako što je preko kose i lica imalo vezanu crnu maramu, na očima je imao naočare za sunce, bio je obučen u crnu platnenu jaknu, donji dio crne trenerke sa rajfešlusima u donjem dijelu i duboke bijele patike. Ovo lice je bilo visine oko 1,90 m i u ruci je imao nož sa većim sječivom. U momentu kada se to lice uspravilo i okrenulo prema njemu, a kada je oštećeni bio udaljen od njega na nekih metar i po, ovo lice je rukom u kojoj mu se nalazio nož zamahnuo prema oštećenom u predjelu stomaka. Oštećeni se refleksno odmakao, dok ga je ovo lice drugom rukom uhvatilo za kaiš od torbice, koja mu se nalazila preko ramena, jako ga povukao i istrgnuo torbicu sa ramena, a potom se trčeći udaljio iz benzinske pumpe prema hotelu "P." i parku dvorca K. N. . Na glavnom pretresu je je naveo da je okrivljeni izvadio nož, ali da se ne može tačno sjetiti je li zamahnuo prema njemu jer se sve desilo u jednoj sekundi, onda ga je povukao i istrgao torbicu sa ramena. Nije se pridružio krivičnom gonjenju, niti postavio imovinsko pravni zahtjev.  </span>
</p>
<p>
<span class="span1">U </span><span class="span2">zapisniku o uviđaju UP CB Bar Ku br. 58/14 od 18.02.2014.godine je navedeno da je povodom prijavljenog krivičnog djela uviđaj započet u 19,40 časova, a lice mjesta predstavlja objekat benzinske pumpe "E. P." B. . Na licu mjesta nisu pronađeni bilo kakvi tragovi koji bi upućivali na izvršioca ovog krivičnog djela. Izvršenom pretragom terena, kao i pregledom šireg lica mjesta, u parku dvorca K. N. , na udaljenosti od navedene benzinske pumpe od 200 metara, u niskom rastinju pronađeni su tragove garderove, odnosno kapa tamno sive boje, pored kape pronađene su naočare za sunce braon boje, zatim u blizini pomenutih tragova, a u prostoru oivičenom kamenim pločama, pronađen je kuhinjski nož sa žutim koricama i natpisom "J.", dužine sječiva oko 20 cm, a u blizini ovog noža pronađena je jakna crne boje - šuškavac sa ljubičastom postavom, bijele čarape marke "Loma", crna čarapa - geta marke "Dragon sport" i donji dio trenerke crne boje marke "Legea". Navedeni tragovi su fotografisani i izuzeti nakon čega su poslati u Forenzički centar na dalja vještačenja. </span>
</p>
<p>
<span class="span2">U fotodokumentaciji broj 127/14 od 18.02.2014.godine je fotografijama broj, 1, 2,3 i 4 predstavljeno lice mjesta odnosno benzinska puma „E. P.“ broj 1 u B. , dok su fotografijama od 8 do 27 prikazani tragovi pronadjeni na lice mjesta odnosno stvari koje je okrivljeni odbacio od sebe nakon izvršenja krivičnog djela, te mjesta na kome su te stvari pronadjene.</span>
</p>
<p>
<span class="span2"> </span><span class="span2">U izvještaju MUP-a UP Forenzički centar Danilovgrad o DNK vještačenju broj 452/14 od 07.04.2014.godine je navedeno da je ovom centru dostavljen dokazni materijal i to: broj 1- kuhinjski nož sa koricama žute boje koji je dužine oko 32,3 cm, sa oznakom " J." IMP-a-Z. koji uzorak je označen labaratorijskim brojem 452-14-1; broj 2- jakna crne boje-šuškavac koji uzorak je označen labaratorijskim brojem 452-14-2; broj 3 donji dio trenerke crne boje marke "legea" koji uzorak je označen labaratorijskim brojem 452-14-3; broj 4 - bjele čarapa marke "joma koji uzorak je označen labaratorijskim brojem 452-14-4; broj 5 crna čarapa -geta, marke ""dragon sport" koji uzorak je označen labaratorijskim brojem 452-14-5; broj 6 kapa tamno sive boje koji uzorak je označen labaratorijskim brojem 452-14-6; broj 7 sunčane naočare braon boje koji uzorak je označen labaratorijskim brojem 452-14-7. Takodje im je dostavljen i nesporni uzorak G. </span><span class="span2">V.- bris u plastičnoj epruveti od kojeg je sačinjen uzorak označen labaratorijskim brojem 698-14-1R. U konačnom nakon primjenjenih metoda i rezultata DNK analiza, Forezinčki centar je dao mišljenje da se na osnovu izvršenih DNK analiza i statističkog proračuna može zaključiti sledeće:  na uzorku izuzetom sa kuhinjskog noža sa koricama žute boje, donjeg djela trenerke crne boje marke "legea", bijelih čarapa marke "joma" i kape tamno sive boje, rezultat DNK analize daje ekstremno jaknu podršku hipotezi da je G. V. glavni donor biološkog materijala. Na uzorku izuzetom sa crne čarape-gete marke "dragon sport" i sunčanih naočara braon boje rezultat DNK analize daje ekstremno jaknu podršku hipotezi da je G. V. glavni donor biološkog materijala. Na uzorku izuzetom sa jakne crne boje -šuškavca rezultat DNK analize daje veoma jaku podršku hipotezi da je G. V. jedan od donora biološkog materijala.</span>
</p>
<p>
<span class="span2">U fotodokumentaciju Uprave policije Forenzički centar Danilovgrad br. 452/14 od 07.04.2014.godine predstavljeni su uzorci koji su detaljno opisani u izvještaj od DNK vještačenju broj 452/14</span>
</p>
<p>
<span class="span2"> Iz izvoda iz KE za okrivljenog pribavljen od Ministarstva pravde br. 02032423 od 30.06.2014.godine utvrdjuje se da je okrivljeni G. V. osudjivan i to:</span><span class="span4"> </span><span class="span2">presudom Osnovnog suda Bar K 233/08 od 24.6.2009.god zbog krivičnog djela iz čl 399 KZ (nasilničko ponašanje) izrečena mu je uslovna osuda- tri mjeseca zatvora uslovno na jednu godinu;  presudom Osnovnog suda u Baru K.br.  406/08 od 5.3.2009.god, zbog kriv djela iz čl 1551 st 1 KZ  ( teška tjelesna povreda) izrečena mu je uslovna osuda kazna zatvora u trajanju od 11 mjeseci uslovno tri godine; presudom Osnovnog suda Bar K. 430/10 od 16.11.2012.god zbog krivičnog djela iz čl 348 st 3 u vezi sa krivičnim djelom iz čl 339 st 3 u vezi sa stavom 1 ( teška djela protiv bezbjednosti javnog saobračaja) osudjen na kaznu zatvora u trajanju od 30 dana.</span>
</p>
<p>
<span class="span2">Uvidom  u CD- video zapis predmetnog događaja utvdjuje se da je u 18,59 časova okrivljeni došao do prostora za prodaju plinskih boca koja se nalazi na pumpnoj stanici, kada mu u 19,01 časova prilazi oštećeni Č. P. u kojem trenutku se okrivljeni okreće i nasrće prema njemu, i otima mu torbicu sa ramena nakon čega bježi sa lica mjesta.</span>
</p>
<p>
<span class="span2">U izvještaju o daktiloskopskom vještačenju Forenzičkog centra Danilovgrad br. 453/14 od 26.06.2014.godine, je navedeno da su Forezičkom centru dostavljeni kuhinjski nož sa koricama žute boje označen brojem 1 i naočare za sunce označene broj 7, pa je izvršenim DKT ispitivanjem konstatovano da se na dostavljenim predmetima nisu pronadjeni tragovi papilarnih linija.</span>
</p>
<p>
<span class="span2">U nalazu i mišljenu vještaka neuropsihijatra dr. S. M. od 26.06.2014.godine, koji nalaz je vještak dao nakon uvida u spise predmeta, medicinsku dokumentaciju na ime okrivljenog, te neposrednog pregleda okrivljenog, navedeno je da je okrivljeni G. V. osoba prosječnih intektualnih potencijala, koji ne boluje od trajnog duševnog oboljenja niti težeg duševnog oboljenja. Ispunjava standarde politoksikomanske zavisnosti o heroinu. Kod okrivljenog je prisutno dugogodišnje konzumiranje više supstanci marihuane, a poslednjih godina, uz povremeno konzumiranje alhohola, dominantno se orjentisao na heroin koji je upotrebljavao nazalno i intravenskim putem. Kod neposrednog pregleda registruju se ožiljne promjene duž venskih puteva na lijevoj šaci i oba pregiba koja je posledica tromboze vene ubrizgavanjem heroina. Na osnovu medicinske dokumentacije iz Centra za metalno zdravlje u B. utvrdjuje se da je G. V. liječen od zavisnosti o heroinu, ali da je samo kraće vrijeme održavao apstinenciju, uz prisustvo povremenih apstinencijalnih kriza. Prilikom prijema u ZIKS od strane ljekare </span><span class="span2">registruju se siptomi apstinencijalne krize, a kod kontrolnih pregleda nadležnog psihijatra u ZIKS-u postavlja se dijagnoza zavisnosti o heroinu kao poremaćajne ličnosti. Kod neposrednog pregleda okrivljeni potvrdjuje dugogodišnju zavisnost o heroinu, ali i upotrebu više psihoaktivnih supstanci uz heroin, marihuanu kao i alkohol. Konačno vještak je dao mišljenje da je okrivljeni G. V. osoba očuvanih intelektualnih kapaciteta i da ne boluje od trajnog duševnog oboljenja. Ispunjava standarde politoksikomanske zavisnosti (psihička i metabolička) po više supstanci, preteženo o heroinu. Pokazuje siptome nestabilne ličnosti - depresije i anskiosoznosti na neurotskom nivou. U vrijeme izvršenja krivičnog djela okrivljeni je bio zavisan o heroinu, a klinička slika u vrijeme izvršenja krivičnog djela je bila na nivou simptoma apstinencijalne krize. Sposobnost shvatanja značaja svog djela i mogućnost upravljanja svojim postupcima kod okrivljenog u vrijeme izvršenja krivičnog djela je bila bitno smanjena. Obzirom da usled zavisnosti od upotrebe opojnih droga postoji ozbiljna opasnost da će i dalje da vrši krivična djela, te da je za otklanjanje ove opasnosti nužno psihijatrijsko liječenje, to je vještak mišljenja da ima indikacija za primjenu mjera bezbjednosti obaveznog liječenja od narkomanije po bolničkom tipu u specijalnoj bolnici za psihijatriju D. K. .</span>
</p>
<p>
<span class="span2">Ocjenom izvedenih dokaza nesporno je utvrdjeno da je okrivljeni G. V. izvršio krivično djelo na način, mjesto i u vrijeme bliže opisano u izreci presude. Utvrdjeno činjenično stanje iz izreke presude proizilazi kako iz odbrane okrivljenog koju je dao na glavnom pretresu, tako i iz drugih dokaza provedenih na glavnom pretresu.</span>
</p>
<p>
<span class="span2"> </span><span class="span2">Naime, okrivljeni u svojoj odbrani nije sporio da je navedenog dana uzeo torbicu u kojoj je bio novac od oštećenog Č. P. s tim što je u svojoj odbrani naveo da nož nije, kako je rekao, stavio ispod grla oštećenog, već da je samo izvadio nož a da mu je nakon toga oštećeni Č. sam predao torbicu u kojoj se nalazio novac. Medjutim, ovaj dio odbrane okrivljenog je demantovan, kako iskazom oštećenog Č. datom u prethodnom postupku pred ODT, tako i snimkom odnosno video zapisom predmetnog događaja koji je odgledan na glavnom pretresu. Naime, oštećeni Č. je pred ODT bio decidan da je okrivljeni, u trenutku kada je oštećeni bio udaljen od njega nekih metar ipo, rukom u kojoj se nalazio nož zamahnuo prema njemu-oštećenom i to negdje u predjelu stomaka, a zatim da ga je okrivljeni drugom rukom uhvatio za kaiš od torbice, jako ga povukao i istrgnuo mu torbicu sa ramena. Na glavnom pretresu oštećeni je naveo da se ne može tačno sjetiti da li je okrivljeni zamahnuo nožem ka njemu, jer se sve desilo u jednoj sekundi, ali je i dalje bio decidan da mu je okrivljeni istrgnuo torbicu s ramena. Sud u cjelosti prihvata iskaz oštećenog dat pred ODT  obzirom da se sa CD video zapisa nesporno utvrdjuje da je okrivljeni krenuo prema oštećenom, te da se zaista sve dogodilo u vrlo kratkom periodu, u pitanju su tri, četiri sekunde. Tačno je da se na ovom snimku ne vidi jasno da okrivljeni zamahuje nožem prema oštećenom, ali je vidljivo da okrivljeni okreće i nasrće iznenada prema oštećenom, a zbog same pozicije i okrivljenog i oštećenog, te pozicije kamere, jednostavno nije moguće vidjeti položaj ruke okrivljenog u kojoj mu se nalazi nož. S obzirom da je oštećeni svoj iskaz u prethodnom postupku dao dana 10.04.2014.god, odosno dva mjeseca nakon predmetnog dogadjaja, a da je na glavnom pretresu saslušan dana 21.07.2014.godine, odnosno pet mjeseci nakon predmetnog dogadjaja, to je za sud nesporno da su oštećenom sjećanja na predmetni dogadjaj bila svježija prilikom davanja iskaza pred ODT-om nego na glavnom pretresu. Takodje, sud smatra da svjedok oštećeni prilikom davanja iskaza pred ODT nije imao nijedan razlog da ponašanje okrivljenog konkretnom prilikom prikaže drugačije nego što je okrivljeni zaista postupio, već je po mišljenju suda istinito i objektivno predstavio </span><span class="span2">radnje koje je okrivljeni G. preduzeo u izvršenju ovog krivičnog djela. Prema tome, za sud je nesporno da je konkretnom prilikom okrivljeni prijetnjom da će neposredno napasti na život i tijelo oštećenog Č., a u namjeri da sebi pribavi protivpravnu imovinsku korist, izvadio kuhinjski nož, pa je, držeći ga u ruci, i zamahaujući u pravcu oštećenog Č. P. u predjelu stomaka, oduzeo crnu torbicu u kojoj se nalazio pazar u iznosu od 193 eura, i to tako što je ovu torbicu otrgnuo sa ramena oštećenog nakon čega se dao u bjekstvo. Takodje i ostalim provedenim dokazima na glavnom pretresu se utvrdjuje da je G. počinalac ovog krivičnog djela, a to nesporno proizilazi i iz DNK vještačenja Forezičkog centra Danilovgrad iz kojeg nalaza se nesporno utvrduje da se na kuhinjskom nožu, donjem dijelu trenerke, zatim čarapama, kapi i sunčanim naočarama nalazi biološki materijal okrivljenog G. V. kao i na jakni crne boje, koje je sve predmete okrivljeni  koristio prilikom izvršenja ovog krivičnog djela. Prema tome, tokom postupka je nesporno utvrđeno</span><span class="span1"> da je okrivljeni izvršio krivično djelo koje mu se stavlja na teret. Naime, okrivljeni je prijetnjom da će neposredno napasti na život i tijelo oštećenog radnika pumpe Č. P. oduzeo torbicu u kojoj se nalazio novac u iznosu od 193,00 eura, na način kako je to predstavljeno u izreci presude.</span>
</p>
<p>
<span class="span2">    </span><span class="span2">Konkretnom prilikom okrivljeni je postupao sa umišljajem. Uslov za postojanje krivice jeste da na strani učinioca postoji uračunljivost i vinost. Krivični zakonik propisuje mogućnost krivice učinioca koji je u vrijeme izvršenja krivičnog djela bio neuračunljiv, ali samo pod uslovom da se upotrebom alkohola, doge ili na drugi način, u takvo stanje sam doveo i da je učinjeno djelo, prije nego što se doveo u takvo stanje, bilo obuhvaćeno njegovim umišljajem, ili u odnosu na to djelo kod njega postojao nehat (actiones liberae in causa). Prema nalazu i mišljenju vještaka neurospihijatra M. S. , koji nalaz sud u cjelosti prihvata kao jasan, stručan i objektivan, nesporno je utvrđeno da je okrivljeni G. u vrijeme izvršenja krivičnog djela bio zavisan od heroina, pa je sposobnost shvatanja značaja svog djela i mogućnost upravljanja svojim postupcima u vrijeme izvršenja krivičnog djela bila bitno smanjena. Kada je u pitanju krivica ovakvih učinilaca ista se izjednačava sa uračunljivim učiniocima krivičnog djela, i to kako kada su u pitanju učinioci krivičnih djela koji su bili neuračunljivi, tako i kada su bili u stanju bitno smanjene uračunljivosti. U čl. 14 st. 3 Krivičnog zakonika nije decidno naveden slučaj dovođenja u stanje bitno smanjene uračunljivosti, međutim, logičko tumačenje ove zakonske odredbe upućuje na to da se i prema takvim učiniocima treba odnositi kao prema uračunljivim učiniocima krivičnih djela. Prema tome, konkretnom prilikom okrivljeni je postupao sa umišljajem jer je bio svjestan da prijetnjom da će napasti na život i tijelo oštećenog Č. oduzima tuđu pokretnu stvar, </span><span class="span1">a sve je to učinio sa namjerom da sebi pribavi protivpravnu imovinsku korist. </span><span class="span2">U radnjama okrivljenog stekli su se svi bitni elementi bića krivičnog djela koje mu je stavljeno na teret.</span>
</p>
<p>
<span class="span2">Takodje tokom postupka je utvrdjeno iz nalaza i mišljenja vještaka neuropsihijatra S. M. da okrivljeni G. V. ne boluje od trajnog duševnog oboljenja, medjutim da ispunjava standard politoksikomandske zavisnosti, i to pretežno heroina,  kao i da je u vrijeme izvršenja krivičnog djela bio zavisan od heroina. Takodje je vještak naveo da usled ove zavisnosti od upotrebe opojnih droga postoji ozbiljna opasnost da će i dalje okrivljeni da vrši krivična djela, te smatra da ima indikacija za primjenu mjere bezbjednosti obaveznog psihijatrijskog liječenja od narkomanije po bolničkom tipu u specijalnoj bolnicu u D. K. . Sud je, prihvatajući ovaj nalaz i mišljenje, okrivljenom izrekao mjeru bezbjednosti obavezno liječenje narkomana iz čl. 71 Krivičnog zakonika s obzirom da je </span><span class="span2">okrivljeni ovo krivično djelo učinio usled zavisnosti od upotrebe opojnih droga, te da postoji opasnost da će usled ove zavisnosti i dalje vršiti krivična djela. </span>
</p>
<p>
<span class="span2"></span><span class="span1">Odlučujući se za krivičnu sankciju na strani okrivljenog cijenjene su sve olakšavajuće i otežavajuće okolnosti iz čl. 42 KZCG. Od olakšava</span><span class="span1">jućih okolnosti na strani okrivljenog sud je cijenio njegovo držanje poslije izvršenog krivičnog djela, budući da je izrazio iskreno kajanje u šta se ovaj sud uvjerio na glavnom pretresu, kao i činjenicu da je lošeg imovnog stanja, te da se oštećeni nisu pridružili krivičnom gonjenju. Činjenica je da je okrivljeni do sada osuđivan, međutim kako se ne radi o istim i istovrsnim krivičnim djelima, odnosno o krivičnim djelima protiv imovine, to sud raniju osuđivanost okrivljenog nije cijenio kao otežavajuću okolnost. Imajući u vidu olakšavajuće okolnosti na strani okrivljenog, a u nedostatku otežavajućih, sud je okrivljenom primjenom čl. 45 i 46 KZ ublažio kaznu, smatrajući da se radi o naročito olakšavajućim okolnostima, te je ocijenio i da se sa ublaženom kaznom može postići svrha kažnjavanja. Sud je osudio okrivljenog na kaznu zatvora u trajanju od 1 godine i 2 mjeseca i smatra da izrečena kazna odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja. </span>
</p>
<li>
<span class="span1">Odluka o troškovima krivičnog postupka zasnovana je na odredbi čl.229 st.1.ZKP. Okrivljeni je dužan da plati troškove krivičnog postupka u iznosu od 1.270,00 eura, koji troškovi se odnose na troškove branioca po službenoj dužnosti adv. E. M. u iznosu od 1.050,00 eura, troškove vještaka neuropsihijatra dr S. M. u iznosu od 181,50  eura, i  paušalne troškove za rad suda koji je određen prema trajanju, složenosti krivičnog postupka i imovinskim prilikama okrivljenog.</span>
</li>
<p>
<span class="span1">Na osnovu izloženog odlučeno je kao u izreci presude.</span>
</p>
<p>
<span class="span1">  </span>
</p>
<p style="text-align:center;">
<span class="span1">OSNOVNI SUD U BARU</span>
</p>
<li style="text-align:center;">
<span class="span1">  Dana 22.07.2014 .godine</span>
</li>
<p>&nbsp;</p>
<li>
<span class="span1"> Zapisničar                               </span><span class="span1"></span><span class="span1">                                 </span><span class="span1"></span><span class="span1">     S u d i j a</span>
</li>
<li>
<span class="span1"> Ana Stanišić     </span><span class="span1"></span><span class="span1"></span><span class="span1"> </span><span class="span1">                              </span><span class="span1"></span><span class="span1">Aleksandra Leković</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:Protiv ove presude može se  izajviti žalba Višem sudu u Podgorici u roku od 15 dana od dana prijema pismenog otpavka. Žalba se predaje ovom sudu u dva primjerka.</span>
</li>
<p>&nbsp;</p>
<p>
<span class="span1">DNA:</span>
</p>
<p>
<span class="span1">1 x spisi</span>
</p>
<p>
<span class="span1">1 x ODT</span><span class="span1">-u</span>
</p>
<p>
<span class="span1">1 x okrivljenom u ZIKS P.</span>
</p>
<p>
<span class="span1">1 x braniocu po službenoj dužnosti adv. E. M. </span>
</p>
<p>
<span class="span1">1 x oštećenima  nakon pravosnažnosti</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-size:14pt;}
</style>
<meta content="sanja.cakanovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1">
<span>U IME CRNE GORE</span>
</p>
<p class="p2">
<span>K. 93/13/13</span>
</p>
<p class="p2"></p>
<p class="p3">
<span>OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv okrivljenog P. M. iz P., zbog krivičnog djela ugrožavanje javnog saobraćaja iz člana 339. stav 1 Krivičnog zakonika, koji se vodi po optužnom predlogu ODT-a Kotor Kt. br. 603/12 od 07.03.2013 godine, nakon glavnog i javnog pretresa održanog dana 13.05.2013 godine, u prisustvu zamjenika ODT Kotor Tanje Čolan Deretić i okrivljenog,  donio i javno objavio istog dana sledeću</span>
</p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p3">
<span>Okrivljeni P. M.JMBG ... od oca H. i majke S., rodjene G., rodjen ... godine u P., stalno nastanjen u P., T., selo Š. bb, državljanin Crne Gore, radnik, neoženjen, bez djece, sa završenom OŠ, lošeg imovnog stanja, neosudjivan, protiv kojeg se ne vodi postupak za drugo krivično djelo</span>
</p>
<p class="p3"></p>
<p class="p1">
<span>Kriv je</span>
</p>
<p class="p3"></p>
<p class="p4">
<span>Što je </span>
</p>
<p class="p4"></p>
<p class="p3">
<span>Dana 26.08.2012. godine, oko  19,40 časova, na magistralnom putu  P. -   B. u mjestu G., opština B., upravljajući pmv marke "BMW",  registarskih oznaka PG MM777, sopstveno vlasništvo, suprotno odredbama čl. 27.st.2., 31.st.1., 32.st.1. i čl. 200.st.1. Zakona o bezbjednosti saobraćaja na putevima, ugrozio saobraćaj dovodeći u opasnost život oštećenih  B. J.  iz Podgorice i B. R. iz Podgorice na način što je upravljao vozilom u pripitom stanju sa 1,05‰ apsolutnog alkohola u krvi, iako je bio svjestan da u takvom stanju nije sposoban za bezbjednu vožnju i da može izazavati saobraćajnu nezgodu, na koju je pristao, te brzinom od 88 km/h na mjestu gdje je ograničenje 50 km/h, ne prilagodivši brzinu kretanja vozila okolnostima, karakteristikama, stanju puta i drugim saobraćajnim uslovima ,tako da vozilo može blagovremeno da zaustavi pred svakom preprekom koju pod datim uslovima može predvidjeti i  ne držeći vozilo bliže desnoj ivici kolovoza a na tolikoj udaljenosti od nje, da s obzirom na brzinu kretanja vozila, uslove saobraćaja, stanje i karakteristike puta, ne ugrožava druge učesnike u saobraćaju, već je u desnoj blagoj krivini prednjim desnim dijelom ostvario kontakt sa kamenim brdom sa desne strane puta, nakon čega se vozilo odbilo prema sredini kolovoza, horizontalno rotiralo po kolovozu, prešlo na lijevu stranu puta i ušlo u putanju kretanja pmv marke "Seat" reg.ozn. PG DN703 kojim je iz pravca   B. u pravcu Petrovca upravljala oštećena  B. J. , te je došlo do kontakta prednjeg lijevog djela vozila okrivljenog i prednjeg i bočnog lijevog dijela vozila oštećene, kojom prilikom je ošt.  B. J.  zadobila lake tjelesne povrede u vidu nagnječenja lijeve polovine grudnog koša sa prelomom prednjeg okrajka 6. rebra sa lijeve strane, nagnječenje desnog skočnog zgloba sa otokom u predjelu desnog skočnog zgloba, opekotine u predjelu  naddlanene strane desne šake promjera 5x4 cm, a njena saputnica oštećena B. R. laku tjelesnu povredu u vidu  istegnuća vrata.</span>
</p>
<p class="p3"></p>
<p class="p3">
<span>  - čime je učinio krivično djelo ugrožavanje javnog saobraćaja iz čl. 339. st.1. Krivičnog zakonika</span>
</p>
<p class="p4"></p>
<p class="p3">
<span>Pa mu sud na osnovu napred navedene krivičnopravne odredbe te odredbi čl. 2, 3, 5, 13, 15, 32, 33, 36, 42, 52, 53 i 54 KZ-a i čl. 226, 229 i 368 i 374 ZKP-a izriče:</span>
</p>
<p class="p3"></p>
<p class="p1">
<span>U S L O V N U    OS U D U</span>
</p>
<p class="p1"></p>
<p class="p3">
<span>Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvšiti ukoliko okrivljeni u rok od 1 (jedne) godine od dana pravosnažnosti ove presude ne učini novo krivično djelo. </span>
</p>
<p class="p4"></p>
<p class="p3">
<span>Dužan je okrivljeni da na ime troškova krivičnog postupka uplati iznos od 176,00 eura a na ime sudskog paušala iznos od 30,00 eura, sve u korist Budžeta Crne Gore, na žiro račun broj 832-16-52, u roku od 15 dana od dana pravosnažnosti presude, s pozivom na broj K 93/13/13.</span>
</p>
<p class="p3"></p>
<p class="p3">
<span>Oštećene  B. J.  i B. R. se sa imovinskopravnim zahtjevom upućuju na parnicu. </span>
</p>
<p class="p5"></p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>ODT Kotor aktom Kt. br. 603/12 od 07.03.2013 godine optužilo je  P. M.zbog izvršenja krivičnog djela ugrožavanje javnog saobraćaja iz člana 339. stav 1. Krivičnog zakonika.</span>
</p>
<p class="p3"></p>
<p class="p3">
<span>U svojoj odbrani okrivljeni P. M.je naveo da je kritičnog dana 26.08.2012 godine  pošao iz Podgorice oko l2,oo časova kod drugova u  P., kako bi se družili na plaži i u kafiću i da je oko l9,oo časova htio da se vrati kući , kada je sjeo u svoje vozilo BMW, koje glasi na ime M. M. a za koje posjeduje kupoprodajni ugovor ali ga nije preveo na svoje ime,  da je sa njim u vozilu bio  Ć. A.te da su se vozili neko vrijeme ne nekom velikom brzinom pošto je bila gužva u saobraćaju, da je htio da skrene kroz jednu krivinu kako bi nastavio put preko P. gore za P. medjutim da je malo više volan cimnuo udesno kojom prilikom mu je vozilo proklizalo i ostvarilo kontakt prednjim desnim dijelom sa kamenim brdom sa desne strane u pravcu kretanja i da je od siline udara došlo  do rotiranja njegovog vozila a u medjuvremenu su mu se otvorili aerbegovi tako da nije ništa vidio ispred sebe pa je stisnuo kočnicu kako bi zaustavio vozilo medjutim nije vidio da je prešao na suprotnu kolovoznu traku ali je osjetio udar u nešto i da mu se vozilo zaustavilo. Dalje je naveo da je odmah  izašao iz vozila i vidio  da je udario u vozilo Seat koje se kretalo suportnom kolovoznom trakom i da su se u vozilu nalazile 4 žene i da mu se u prvi mah činilo da nemaju nekih vidljivi povreda,da ih je pitao  kako su a one su bile pod stresom pa je on pozvao policiju koja je došla na lice mjesta i da je nedugo zatim  došla hitna služba koja je te žene odvela u bolnicu dok je jedna nepovrijedjena ostala na lice mjesta sa njim i da je  jednoj ženi po imenu Č. ostavio broj telefona, ime i prezime kako bi ga kontaktirale ukoliko im nešto bude potrebno medjutim niko ga nije zvao pa je smatrao da se nalaze u dobrom stanju. Dalje je istakao da je nakon što je uzeo zapisnik o uvidjaju vidio  da je jedna od tih žena zadobila neke teže povrede i bio je iznenadjen jer na prvi pogled ni jedna se od njih nije žalila da je teško povrijedjena a što mu je prenijela i Č. koja je sa njima bila u kontaktu. Objasnio je da nije sklon konzumiranju alokohola, da ponekad popije po koje pivo kada je neka svečanost, da je kritičnog dana popio 3 nikšićka točena piva od 0,33 u vremenskom intervalu od 14,00 do 19,00 časova, da je u medjuvremenu pojeo i jedan hamburger 16,00-17,00 časova, da je visok 174 cm i težak 75 kg, te da su vjerovatno ta 3 piva dovela do toga da mu se nadje koji promil alkohola u krvi.</span>
</p>
<p class="p6"></p>
<p class="p3">
<span>U dokaznom postupku radi utvrđivanja činjeničnog stanja i krivice okrivljenog sud je proveo sledeće dokaze i to: na saglasan predlog stranaka pročitao izjave svjedoka-oštećenih B. R. i  B. J. , izjave svjedoka  V. Č.i  N. G., pročitao zapisnik o uvidjaju UP PJ   B. br. 394/l2 od 3o.o8.2ol2 godine sa skicom lica mjesta, izvještaj ljekara specijaliste Opšte bolnice   B.  br. protokola  lo5o2 na ime  B. J.  od 26.o8.2ol2. godine, te izvještaj iste bolnice br. protokola 7o26 na ime  B. J.  od 26.o8.2ol2. godine,  izvještaj ljekara specijaliste KCCG br. 3234 na ime  B. J.  od o5.o9.2ol2. godine i br. l6363 na ime  B. J.  od 3o.o8.2ol2. godine, te izvještaj ljekara specijaliste DZ Pod  G. br. protokola 3l35 na ime  B. J.  od lo.o9.2ol2. godine, izvještaj ljekara specijaliste KC CG br. 7736 na ime  B. J.  od 3o.o8.2ol2. godine, izvještaj ljekara specijaliste DZ  Pod  G. jedinice za fizikalnu medicinu i fizikalnu terapiju na ime  B. J.  od  24.o9.2ol2. godine,  CT nalaz KC CG Id. br. 7778 na ime  B. J.  od 3o.o8.2ol2. godine, izvještaj ljekara specijaliste KCCG br. 3l68 na ime  B. J.  od 3l.o8.2ol2. godine, RTG nalaz KC CG Id. br. 727 22 na ime  B. J.  od o5.o9.2ol2. godine, izvještaj ljekara specijaliste KCCG br. 363l na ime  B. J.  od o7.o9.2ol2. godine, izvještaj ljekara specijaliste KC CG br. ll633 na ime  B. J.  od 2o.o9.2ol2. godine, izvještaj ljekara specijaliste Opšte bolnice   B. br. lo5o5 na ime  B. J.  od 26.o8.2ol2. godine, te izvještaj iste bolnice br. lo5ol na ime B. R. od 26.o8.2ol2. godine, izvještaj ljekara specijaliste KC CG br. 5396 od 26.o8.2ol2. godine i 29.o8.2ol2. godine, oba na ime B. R., izvještaj ljekara specijaliste Doma zdravlja Pod  G. br. 3l37 na ime B. R. od lo.o9.2ol2. godine,  izvještaj ljekara specijaliste KC CG br. 8537 od 22.lo.2ol2. godine i br. l3567 od 3l.lo.2ol2. god., a oba na ime B. R., izvještaj KC CG o alkoholisanosti br. protokola llo7 od o5.o9.2ol2. godine na ime P. M., na saglasan predlog stranaka pročitao nalaz i mišljenje sudskog vještaka medicinske struke  dr K . N. od 27.l2.2ol2. godine kao i dopuna nalaza istog od l7.ol.2ol3. godine , nalaz i mišljenje sudskog vještaka saobraćajne struke DjordjijĐ. V.od o6.o2.2ol3. godine, kao i izvod iz KE za okrivljenog UP PJ Pod  G. od 25.o3.2ol3. godine br. 29-245/l2-53l9/2-944</span><span class="s1">.</span>
</p>
<p class="p3"></p>
<p class="p3">
<span>Oštećena-svjedok  B. J.  je izjavila da je kritične prilike upravljala svojim vozilom marke Seat Ibiza iz pravca P. u pravcu B., da su sa njom u vozilu bila njene prijateljice  V. Č.ka,  N. G. i B. R., da se kretala brzinom oko 50-tak km/h, svojom kolovoznom trakom  potpuno pribrano i svjesno kad je primjetila iz pravca B. u pravcu P. vozilo BMW, koje se kretalo velikom brzinom te da obzirom da se na tom području nalazi jedna oštra krivina vozač tog vozila je vjerovatno pri punoj brzini prilikom skretanja udesno udario u kameno brdo, da je u tom trenutku  zaustavila svoje vozila i rekla koleginicama "vidi budale" a zatim je primjetila da se to vozilo inercijom okreće tri puta i udara njegovim prednjim dijelom u njeno vozilo i to u predjelu lijevog točka i u predjelu lijevih vrata. Navela je da je mislila  da će to vozilo imati dovoljno prostora da se zaustavi i da je zbog toga zaustavila svoje vozilo medjutim kako se radilo o velikoj brzini to vozilo se nije zaustavilo nego je proklizalo i udarilo u njeno vozilo, otvorili su joj se air-begovi i nije mogla otvoriti svoja vrata nego je izašla zajedno sa koleginicama na drugu stranu, bila je u šoku jer je mislila da od njih neće ostati ništa koliko je udar bio jak. Dalje je navela da je nakon izlaska iz vozila osjetila jake bolove u predjelu srca a i njene koleginice su se žalile da su zadobile povrede, a da im je koliko se mogla sjetiti prišao  vidno potrešen vozač vozila BMW i pitao ih jesu li žive i zdrave i jesu li dobro a da je nakon 15 minuta došla  hitna pomoć i njih tri su otišle u Bolnicu u B. dok je na licu mjesta ostala  N. G. te da se okrivljeni  nije interesovao za njihovo zdravstvreno stanje niti ih je posjećivao a kako mu je ostavila broj telefona smatrala je da je on nju trebao kontaktirati. Pridružila se krivičnom gonjenju i postavila je imovinsko pravni zahtjev obzirom da joj je vozilo totalno uništeno te je prinudjena da plaća taksi vozilo a i nije u mogućnosti da djecu vozi da završe svoje školske obaveze. </span>
</p>
<p class="p3"></p>
<p class="p3">
<span>Oštećena-svjedok B. R. je izjavila da se tog dana nalazila u vozilu Seat Ibiza, kojim je upravljala njena prijateljica  B. J. , da su se kretale iz pravca Petrovca prema   B.u, da se nalazila na zadnjem sjedištu i bila zaokupljena svojim mislima dok su njene prijateljice razgovarale a   J.  je polako vozila te da je u jednom trenutku primjetila  iz pravca   B. vozilo crne boje koje se kretalo velikom brzinom te da to vozilo prilikom skretanja udesno pri velikoj brzini udara u stjenu a potom uslijed inercije se okreće 3-4 puta, da je   J.  u tom trenutku zaustavila vozilo po njenom mišljenju da bi tom vozilu ostavila prostora kako bi se zaustavilo medjutim vozač tog vozila je udario u prednji lijevio dio i u lijeva vrata njihovog vozila, da je bila  u šoku, otvorili su se airbegovi, nastala je panika u vozilu i udarila je glavom 2-3 puta a da su se u tom vozilu  nalazila tri lica, dva napred i jedan momak pozadi koji je bio go do pasa. Dalje je navela da se napravila kolona vozila i neko je pozvao hitnu pomoć koja je došla dosta brzo da je gledala  da li su njene prijateljice povrijedjene a pitala je i da li je neko povrijeden iz tog drugog vozila, da se nije  mogla sjetiti da li neko od tih momaka prilazio njima obzirom da je bilo dosta naroda i da je zbog pvoreda koje je zadobila kritične prilike zbrinuta  u Opštoj bolnici u   B.u, gdje je bila samo te noći a kasnije je puštena na kućno liječenje. Navela je da je kritične prilike 2-3 puta gubila svijest ali da nije povraćala.  Pridružila se krivičnom gonjenju i postavila je imovinskopravni zahtjev.</span>
</p>
<p class="p3"></p>
<p class="p3">
<span>Svjedok  N. G. je izjavila da je kritične prilike bila u vozilu kojim je upravljala njena prijateljica  B. J. , da se nalazila na zadnjem sjedištu, da su se kretali iz pravca Petrovca u pravcu   B. te da je u jednom trenutku primjetila da se iz suprotnog smjera kreće vozilo koje pretiče kolonu velikom brzinom, zatim se vraća u svoju kolovoznu traku a zatim ne uspjeva da izvrši radnju skretanja udesno već udara u stijenu pored puta, da je njena prijateljica   J.   odmah stala na licu mjesta jer je mislila da je to najbolje za njih medjutim to vozilo se zarotiralo 3-4 puta a potom udarilo u prednji točak njihovog vozila, da je u tom trenutku doživjela  šok jer je čula jak prasak, da su nedugo zatim izašli  iz vozila, njene prijateljice su transportovane kolima hitne pomoći u bolnicu u B. a ona je ostala na licu mjesta zbog uvidjaja. Objasnila je da je i ona zadobila povrede ali da nije sa njima otišla u   B. već se javila svom izabranom dokotoru u DZ u Podgorici o čemu posjeduje dokumentaciju koju će naknadno dostaviti i da je momak koji ih je udario bio jako potresen a da ih nikada  nije pozvao telefonom iako je imao Jovankin broj.</span>
</p>
<p class="p3"></p>
<p class="p3">
<span>Svjedok  V. Č.ka je izjavila da je kritične prilike bila na mjestu suvozača u vozilu kojim je upravljala   J.  B., da su se kretali iz pravca P. prema B., da je dolaskom u mjesto K.-G. primjetila da iz pravca B. nailazi jedno vozilo tamne boje velikom brzinom te da je to vozilo prilikom skretanja udesno udarilo u jednu stijenu kojom prilikom su i ona i njena drugarica u isti mah rekle "Vidi ove budale". Nije vidjela kojim dijelom je to vozila udarilo u stijenu ali se od siline udara njegovo vozilo zarotiralo 3-4 puta i udarilo u njihovo vozilo, u prednji lijevi dio u predjelu vrata i točka, da je vozilo njena prijateljica zaustavila odmah kad je vidjela što će se dogoditi jer je mislila da ostavi dovoljno prostora da se to vozilo zaustavi. Objasnila je da na tom dijelu puta postoje 3 kolovozne trake a da su se one kretale krajnjom desnom kolovoznom trakom, da je nakon kontakta vozilo  bilo na mjestu koje je prikazano na skici lica mjesta, da njene prijateljice nijesu mogle da izadju na lijeva vrata već su izašle na desna da je kritične prilike zadobila  povrede čije posledice osjeća i danas, i da je zadobila posjekotinu po licu a konstanto osjeća bol u ramenu kao posljedicu udara u unutrašnjosti vozila i da su u vozilu koje ih je udarilo  bila tri lica a taj treći momak je jednostavno nestao što je dovelo kod nje do sumnje da li je okrivljeni upravljao vozilom.   </span>
</p>
<p class="p3"></p>
<p class="p3">
<span>Iz zapisnika o uviđaju UP PJ   B. od 30.08.2012 godine sa skicom lica mjesta utvrđeno je da se predmetna saobraćajna nezgoda dogodila dana 26.08.2012 godine u 19,40 časova na magistralnom putu B. - B u mjestu G. u P., da su u istoj učestvovali P. M.koji je upravljao vozilom marke BMW registarskih oznaka PG MM 777 i  B. J.  koja je upravljala vozilom marke Seat registarskih oznaka PG DN 703, sa kojom su u vozilu bili  V. Č.ka,  N. G. i B. R., da je do kontakta došlo jer je vozač P. M.izgubio kontrolu nad vozilom i prednjim desnim dijelom vozila ostvario kontakt sa kamenim brdom, a zatim se okrenuo na putu i udario u vozilo kojim je upravljala  B. J. , a koja se kretala iz pravca B. u pravcu B. . U zapisniku su konstatovana oštećenja na vozilu, uslovi na putu a na skici lica mjesta je prikazana širina puta i položaj vozila nakon nezgode. </span>
</p>
<p class="p3"></p>
<p class="p3">
<span>Iz izvještaja KC CG broj 1108 od 05.09.2012 godine proizilazi da  B. J.  kritične prilike nije bila pod uticajem alkohola tj. da kod iste koncentracija apsolutnog alkohola u krvi iznosila 0,00 ‰ kod koje koncentracije se većina ljudi nalazi u trijeznom stanju.</span>
</p>
<p class="p3"></p>
<p class="p3">
<span>Iz izvještaja KC CG broj 1107 od 05.09.2012 godine proizilazi da je kod okrivljenog, a na osnovu krvi izvadjene 26.08.2012 godine u 22,36 časova, utvrdjena koncentracija apsolutnog alkohola u krvi od 0,61 ‰ kod koje koncentracije se većina ljudi nalazi u pripitom stanju.</span>
</p>
<p class="p3"></p>
<p class="p3">
<span>Iz nalaza u mišljenja vještaka medicinske struke Dr K. N. proizilazi da se P. M.u vrijeme odigravanja predmetne saobraćajne nezgode nalazio u pripitom stanju sa koncentracijom apsolutnog alkohola u krvi od 1,05 promila apsolutnog alkohola u krvi ili 22,791 milimola u litru.</span>
</p>
<p class="p3"></p>
<p class="p3">
<span>Iz izvještaja ljekara specijaliste JZU Opšte Bolnice B broj protokola 10502 od 26.08.2012 godine proizilazi da se u tu ustanovu radi ukazivanja ljekarske pomoći nakon nezgode javila  B. J.  kojom prilikom je istoj postavljena dijagnoza i propisana odgovarajuća terapija. Iz priloženih izvještaja, koje je vještak medicinke struke imao na uvid prilikom izrade nalaza i mišlejnja,  proizilazi da je istoj uradjena RTG glave lijevog hemitoraxa, da su u priloženom izvještaju konstatovani rezultati tog pregleda, da se  B. J.  javljala radi ukazivanja ljekarske pomoći u KC CG u više navrata, kao i u DZ Pod  G., Centru za mentalno zdravlje te u DZ Podgoroica u Centru za podršku-jedinica za fizikalnu medicinu i rehabilitaciju. Iz priloženog nalaza i mišljenja prvostepene ljekarske komisije Fonda za zdravstveno osiguranje PJ Pod  G. proizilazi da je  B. J.  bila privremeno spriječena za rad u periodu od 27.08. do 12.10.2012 godine.</span>
</p>
<p class="p3"></p>
<p class="p3">
<span>Iz izvještaja ljekara specijaliste JZU Opšte bolnice   B., Urgentna medicinska pomoć, od 26.08.2012 godine proizilazi da se u tu ustanovu radi ukazivanja ljekarske pomoći od povreda zadobijenih u saobraćajnom udesu javila   Č. V. te da je istoj uradjen RTG glave,desnog ramena te eho pregled abdomena i bubrega. U priloženim izvještajima konstatovani su rezultati tih pregleda, a u koje izvještaje je vještak medicinske struke imao uvid prilikom izrade nalaza i mišljenja. Iz izvještaja ljekara specijaliste DZ Pod  G., Centra za mentalno zdravlje proizilazi da se   Č.ka V. u tu zdrastvenu ustanovu javila 10.09.2012 godine zbog ukazivanja ljekarske pomoći kojom prilikom joj je postavljena dijagnoza i propisana odgovarajuća terapija. </span>
</p>
<p class="p3"></p>
<p class="p3">
<span>Iz izvještaja ljekara specijaliste JZU Opšte bolnice   B., Urgentna medicinska pomoć, od 26.08.2012 godine proizilazi da se u tu ustanovu radi ukazivanja ljekarske pomoći od povreda zadobijenih u saobraćajnom udesu javila B. R. te da je istoj uradjen RTG glave, vratne kičme, kks ehop abdomena. U priloženim izvještajima konstatovani su rezultati tih pregleda, a u koje izvještaje je vještak medicinske struke imao uvid prilikom izrade nalaza i mišljenja. Iz izvještaja ljekara specijaliste DZ Pod  G., Centra za mentalno zdravlje proizilazi da se B. R. u tu zdravstvenu ustanovu zbog ukazivanja ljekarske pomoći javljala više puta kojom prilikom joj je postavljena dijagnoza i propisana odgovarajuća terapija. Iz priloženih izvještaja proizilazi da se B. R. radi ukazivanja ljekarske pomoći u više navrata javljala u KC CG kao i u DZ Pod  G..</span>
</p>
<p class="p3"></p>
<p class="p3">
<span>Iz priloženih izvještaja ljekara specijaliste, a u koje je vještak medicinske struke imao na uvid, proizilazi da se  N. G. u toku septembra, oktobra i novembra 2012 godine u više navrata radi ukazivanja ljekarske pomoći javljala u KC CG i DZ Pod  G..</span>
</p>
<p class="p3"></p>
<p class="p3">
<span>Iz nalaza i mišljenja vještaka medicinske struke Dr K. N. od 27.12.2012 godine, proizilazi da je isti dat nakon uvida u kompletnu medicinsku dokumentaciju koja se nalazi u spisima, na ime J. B.,   Č. V. i B. R.. Iz nalaza  se utvrđuje da je  B. J.  kritične prilike zadobila sljedeće tjelesne povrede: nagnječenje lijeve polovine grudnog koša sa prelomom prednjeg okrajka šestog rebra sa lijeve strane, nagnječenje desnog skočnog zgloba sa otokom u predjelu desnog skočnog zgloba, opekotina u predjelu naddlanene desne šake promjera 5 x 4 cm, a koje povrede predstavljaju u vrijeme nanošenja, procjenjeno kako pojedinačno, tako i u svom ukupnom djelovanju laku tjelesnu povredu. Nagnječenje lijeve polovine grudnog koša sa prelomom prednjeg okrajka šestog rebra sa lijeve strane i nagnječenje desnog skočnog zgloba sa otokom u predjelu desnog skočnog zgloba nastala su uslijed udara  B. J.  o tupo-tvrde predmete u unutrašnjosti putničkog vozila u kojem se imenovana nalazila dok je opekotina u predjelu naddjlanene strane desne šake nastala dejstvom visoke temeperature. B. R. je zadobila istegnuće vrata a koja povreda predstavlja u vrijeme nanošenja laku tjelesnu povredu i nastala je uslijed pekomjernog (iznad anatomskih i fizioloških granica) opružanja glave i vrata B. R. a uslijed inercionih sila zbog naglog smanjenja brzine putničkog motornog vozila u kojem se imenovana nalazila. Iz nalaza vještaka dalje proizilazi da  V. Č.ka kritične prilike nije zadobila tjelesne povrede kao ni N.   G..</span>
</p>
<p class="p6"></p>
<p class="p3">
<span>Iz nalaza i mišljenja vještaka saobraćajne struke Mr Đ. V. proizilazi da je brzina vozila "BMW", kojim je upravljao okrivlčjeni, neposredno prije udara u stijenu sa desne strane puta imala vrijednost od oko 88,00km/h, da je vozilo Seat kojim je upravljala oštećena  B. J.  prije kontakta bilo zaustavljeno pa mu je brzina jednaka nuli te da se vozilo BMW kretalo magistralnim putem iz pravca   B. u pravcu   B. a vozilo Seat iz pravca B. u pravcu B.. Iz nalaza dalje proizilazi da je mjesto kontakta vozila bilo gledano po uzdužnoj osi magistralnog puta-na oko 5 ( m) prije NT, gledano iz pravca B. u pravcu B. (smjer skretanja vozila BMW)  a gledano po poprečnoj osi magistralnog puta-na desnoj saobraćajnoj traci desne kolovozne trake na oko 9,60 (m) desno od lijeve ivice kolovoza, gledano iz pravca B. u pravcu B. (smjer kretanja vozila Seat) te da je do kontakta došlo udarom (naletom) prednjeg lijevog dijela vozila BMW koje je sa desne prešlo na lijevu stranu puta-na prednji lijevi dio vozila Seat, koje se pravilno kretalo svojom kolovoznom trakom iz suprotnog smjera a neposredno prije kontakta je bilo zaustavljeno. Prije kontakta sa vozilom iz suprotnog smjera, vozilo BMW ostvarilo je prednjim desnim dijelom kontakt sa kamenim brdom sa desne strane puta nakon čega se odbilo prema sredini kolovoza, horizontalno rotiralo po kolovozu, prešlo na lijevu kolovoznu traku namjenjenom za kretanje vozila iz suprotnog smjera i ostvarilo kontakt sa vozilom Seat a nakon kontakta vozilo BMW je potisnulo vozilo Seat za oko 4 metra gdje su se oba vozila zaustavbila. Vještak je objasnio da na kako  kolovozu prije mjesta kontakta nijesu evidentirani tragovi kočenja vozila BMW znači da vozač vozila prije kontakta sa vozilom Seat koje se kretalo iz suprotnog smjera nije aktivirao radnu kočnicu, da rastojanje od mjesta udara u stjenu sa desne strane puta do mjesta kontakta sa vozilom Seat iznos oko 29,00 te da bi sa rastojanjem od 29,00 m vozač vozila BMW zaustavio vozilo kočenjem da se kretao brznom izbjegavanja koja bi imala vrijednost od oko 51,59 km/h a posebno da se kretao brzinom ograničenja za konkretnu putnu dionicu koja iznosi 50 km/h. Vještak je u konačnom naveo da je opasna situacija pretvorena u saobraćajnu nezgodu nastala na način što vozač vozila BMW pri brzini od oko 88,00 (km/h) u blagoj desnoj krivini na dionici puta gdje je brzina ograničena na 50 km/h, iz ličnih razloga, ostvario prednjim desnim dijelom vozila kontakt sa kamenim brdom sa desne strane puta poslije čega se vozilo odbilo prema suprotnoj strani kolovoza na kojoj je ostvario nalet na vozilo iz suprotnog smjera, čiji je vozač pravovremeno zaustavio vozilo Seat. Vozač vozila BMW, ovdje okrivljeni, nezgodu bi izbjegao da se kretao brzinom izbjegavanja od 52,00 km/h i svakom manjom, a posebno da se kretao brzinom ograničenja za konkretnu putnu dionicu, koja iznos 50 km/h. Takodje nezgoda bi bila izbjegnuta i posjedovanom brzinom da je vozač držao vozilo uz desnu ivici kolovoza i dovojlno daleko od nje kako ne bi ugrožavao ni sebe ni druge učesnike u saobraćaju, a za radnu mimoilaženja imao je vremensko-prostornih uslova jer je kolovozna traka za smjer kretanja ovog vozila bila slobodna. Iz nalaza dalje proizilazi da je ovakva način upravljanja vozilom od strane okrivljenog posledica greške u upravljanju u dijelu nepoštovanja ograničenja brzine, kao i obaveza da se mora kretati desnom stranom kolovoza, a što isti nije učinio, a što predstavlja osnovni i jedini uzrok nastanka nezgode dok vozač vozila Seat, oštećena  B. J.  svojim radnjama nije uticala na nastanak predmetne nezgode.</span>
</p>
<p class="p3"></p>
<p class="p3">
<span>Iz izvoda iz KE UP PJ Pod  G. je utvrdjeno da okrivljeni ranije nije osudjivan.</span>
</p>
<p class="p3"></p>
<p class="p3">
<span>Na osnovu svih izvedenih dokaza, cijeneći ih pojedinačno i u vezi sa ostalim dokazima shodno članu 370. stav 3. Zakonika o krivičnom postupku, sud je utvrdio činjenično stanje navedeno u izreci presude, a isto proizilazi iz svih provedenih, a napred navedenih dokaza izmedju kojih nije bilo kontradiktornosti. </span>
</p>
<p class="p3"></p>
<p class="p3">
<span>Naime, iz zapisnika o uviđaju UP PJ   B. od 30.08.2012 godine i skice lica mjesta sačinjenim povodom predmetne saobraćajne nezgode, a koji zapisnik je sud prihvatio jer je sačinjen od ovlašćenih lica državnog organa, sud je utvrdio da se ista desila dana 26.08.2012 godine godine oko 19,10 u B., na Magistralnom putu B.- B. u  mjestu G. te da su učesnici saobraćajne nezgode bili, okrivljeni koji je tom prilikom upravljao putničkim vozilom marke BMW reg oznaka PG MM 777, iz pravca   B. u pravcu B. i oštećena  B. J.  koja je upravljala putničkim vozilom marke Seat Ibiza  reg.oznaka PG DN 703, iz pravca B. prema B., te da je na tom dijelu put podjeljen u tri saobraćajne trake od kojih je jedna namjenjena za kretanje vozila iz pravca   B. u pravcu   B. a dvije za kretanje vozila iz pravca B. u pravcu B., a brzina kretanja vozila je ograničena na 50 km/h saobraćajnim znakom.</span>
</p>
<p class="p3"></p>
<p class="p3">
<span>Oštećene  B. J.  i B. R. te svjedoci  N. G. i  V. Č.ka su u bitnome saglasno izjavile da su se nalazile u vozilu Seat kojim je upravljala ošt.  B. J. , da su se kretale iz pravca B. prema B., a kao što je i evidentirano u zapisniku o uvidjaju UP PJ   B. od 3o.o8.2ol2. godine,   da su dolaskom na kritično mjesto vidjele vozilo iz suprotnog smjera koje je nailazilo velikom brzinom, kako u blagoj desnoj krivini udara u kameno brdo sa desne strane iz njegovog pravca kretanja, rotira se po kolovozu i udara u njihovo vozilo, koje je  B. J.  , kad je vidjela šta se dešava, zaustavila kako bi ostavila dovoljno prostora tom vozilu da se zaustavi. Navele su i to da su se one nalazile u krajnjoj desnoj traci za njihov smjer kretanja, jer je kolovoz podijeljen na tri trake, dvije za njihov smjer kretanja i jedna za suprotni smjer, a koje činjenice su takodje evidentirane i u zapisniku o uvidjaju UP PJ   B. napred navedenom.</span>
</p>
<p class="p3"></p>
<p class="p3">
<span>Iz navedenog je sud utvrdio, da se okrivljeni kretao vozilom marke BMW iz pravca B. prema B., dok se vozilo Seat, kojim je upravljala  B. J. , sa kojojm su u vozilu bile  V. Č.ka, B. R. i  N. G. kretalo iz pravca   B. prema   B.u, da je okrivljeni svojim vozilom prvo ostvario kontakt sa prednjim djelom vozila sa kamenim brdom sa desne strane puta, gledano iz njegovog smjera kretanja, nakon čega je došlo do rotiranja njegovog vozila po kolovozu i prelaska na suprotnu kolovoznu traku gdje je ostvario kontakt sa vozilom Seat koje je tu bilo zaustavljeno.</span>
</p>
<p class="p3"></p>
<p class="p3">
<span>Okrivljeni je u svojoj odbrani  kao što je već navedeno  naveo da je upravljao vozilom BMW iz pravca B. prema B., da je sa njim u vozilu bio Ć. A., da se kretao ne velikom brzinom te da je u jednoj krivini malo više cimnuo volan u desno kojom prilikom mu je vozilo proklizalo i ostvarilo kontakt prednjim desnim dijelom sa kamenim brdom sa desne strane u pravcu kretanja te da je od siline udara došlo do rotiranja vozila, da su mu se otvorili airbegovi zbog čega nije ništa vidio i da je stisnuo kočnicu kako bi zaustavio vozilo medjutim  da nije vidio da je prešao na drugu stranu i da je  osjetio da je udario u nešto a kad je izašao iz vozila vidio je da je udario u vozilo Seat, u kome su se nalazile 4 žene, a koji se kretao suprotnom kolovoznom trakom, medjutim odbranu istog u djelu da nije vozio velikom brzinom sud nije prihvatio jer je iz nalaza i mišljenja vještaka saobraćajne struke  V. Đ. utvrdjeno da je brzina vozila BMW neposredno prije udara u stijenu sa desne strane imala vrijednost od oko 88 km/h, na djelu puta gdje je ograničenje 50 km/h. Takodje sud nije prihvatio odbranu okrivljenog da je nakon udara u stijenu pokušao da zaustavi vozilo kočenjem jer takodje iz nalaza i mišljenja vještaka saobraćajne struke, i skice lica mjesta, proizilazi da na kolovozu prije mjesta kontakta nijesu evidentirani tragovi kočenja vozila BMW, što znači da okrivljeni prije kontakta sa vozilom Seat, koje se kretalo iz suprotnog smjera, nije aktivirao radnu kočnicu.</span>
</p>
<p class="p3"></p>
<p class="p3">
<span>Iz medicinske dokumentacije koja se nalazi u spisima utvrjdeno je da su  kritične prilike  oštećene  B. J.  i B. R.  zadobile povrede bliže navedene u  izreci presude,a na osnovu nalaza sudskog vještaka medicinske struke dr K. N., a čiji nalaz je sud prihvatio kao jasan i stručan, a na koji ni stranke nijesu imale primjedbi,  utvrdjeno je da povrede koje je kritične prilike zadobila ošt. B. predstavljaju u vrijeme nanošenja, procjenjeno kako pojedinačno tako i u svom ukupnom djelovanje  laku tjelesnu povredu te da povreda koju je kritične prilike zadobila ošt. B. R. u vrijeme nanošenja predstavlja laku tjelesnu povredu. Iz nalaza je dalje utvrdjeno da  V. Č.ka i  N. G. kritične prilike nijesu zadobile tjelesne povrede.</span>
</p>
<p class="p3"></p>
<p class="p3">
<span>Iz nalaza i mišljenja vještaka saobraćajne struke Mr Đ. V. , a koji nalaz je sud prihvatio kao jasan i stručan, dat po pravilima nauke i struke, na koji ni stranke nijesu imale primjedbi,  utvrdjeno je da je opasna situacija pretvorena u saobraćajnu nezgodu nastala na način što je okrivljeni, kao vozač vozila BMW pri brzini od oko 88,00 (km/h) u blagoj desnoj krivini na dionici puta gdje je brzina ograničena na 50 km/h, iz ličnih razloga, ostvario prednjim desnim dijelom vozila kontakt sa kamenim brdom sa desne strane puta poslije čega se vozilo odbilo prema suprotnoj strani kolovoza na kojoj je ostvario nalet na vozilo iz suprotnog smjera, čiji je vozač pravovremeno zaustavio vozilo Seat. Iz nalaza je dalje utvrdjeno da bi okrivljeni, nezgodu izbjegao da se kretao brzinom izbjegavanja od 52,00 km/h i svakom manjom, a posebno da se kretao brzinom ograničenja za konkretnu putnu dionicu, koja iznos 50 km/h te da bi nezgoda bila izbjegnuta i da je okrivljeni pri posjedovanoj brzini držao vozilo uz desnu iviciu kolovoza i dovojlno daleko od nje kako ne bi ugrožavao ni sebe ni druge učesnike u saobraćaju, a za radjnu mimoilaženja imao je vremensko-prostornih uslova jer je kolovozna traka za smjer kretanja ovog vozila bila slobodna. Iz nalaza je utvrdjeno da oštećena  B. J.  svojim radnjama nije uticala na nastanak predmetne nezgode.</span>
</p>
<p class="p3"></p>
<p class="p3">
<span>Naime, odredbom čl. 27 st.2. Zakon o bezbjednosti saobraćaja na putevima propisano je da je vozač dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, članom 31 st.1. istog zakona propisano je da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predividi, članom 32 st.1. propisano je da na putu u naselju vozač ne smije vozilom da ase kreće brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio. Nadalje članom 200  istog zakona propisano je da vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola.</span>
</p>
<p class="p6"></p>
<p class="p3">
<span>	Dakle sud je utvrdio, da je okrivljeni postupao suprotno navedenim odredbama ZOBS-a, i da je usled tih grešaka u upravljanju došlo do predmetne saobraćajne nezgode, jer je vozilom u naseljenom mjestu, gdje je ograničena brzina na 50 km/h, upravljao brzinom od 88 km/h, ne prilagodivši brzinu kretanja vozila okolnostima, karakteristikama i stanju puta i drugim saobraćajnim uslovima, tako da vozilo može blagovremeno da zaustavi pred svakom preprekom koju pod datim uslovima može predvidjeti i ne držeći vozilo bliže desnoj ivici kolovoza i na tolikoj udaljenosti od nje, da s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju, već je u desnoj blagoj krivini prednjim desnim dijelom ostvaro kontakt sa kamenim brdom sa desne strane puta, nakon čega se vozilo odbilo prema sredini kolovoza, horizontalno rotiralo po kolovozu, prešlo na lijevu stranu puta i ušlo u putanju kretanja vozila Seat kojim je iz pravca   B. prema   B.u upravljala oštećena  B. J.  i došlo je do kontakta prednjeg lijevog dijela vozila BMW, kojim je upravljao okrivljeni i prednjeg i bočnog lijevog dijela vozila Seat, kojim je upravljala oštećena  B. J.  kojom prilikom su  B. J.  i njena saputnica B. R. zadobile lake tjelesne povrede, navedene u izreci. Takodje iz nalaza i mišljenja vještaka medicinske stuke, a koji je radjen na osnovu izvještaja KC CG je utvrdjeno da se okrivljeni u vrijeme predmetne nezgode nalazio u pripitom stanju sa koncentracijom apsolutnog alkohola u krvi od 1,05 promila. Svi ovi propusti su u uzročno-posledičnoj vezi sa nastalom nezgodom i posledicama koje je ista izazvala. </span>
</p>
<p class="p3"></p>
<p class="p3">
<span>Okrivljeni je bio svjestan da upravljanjem vozilom pod dejstvom alkohola može prouzrkovati saobraćajnu nezgodu tj. da u takvom stanju nije sposoban za bezbjednu vožnju ali je i pored toga u takvom stanju preduzeo vožnju usled čega je došlo do ostalih propusta u njegovoj vožnji pa je na taj način pristao na nastupanje zabranjene posledice-ugrožavanja javnog saobraćaja i dovodjenja u opasnost život oštećenih  B. J.  i B. R., a koje su zadobile lake tjelesnu povredu.</span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo zakonom zaprijećena kazna zatvora do tri godine , pa je imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća, a u smislu člana 42. Krivičnog zakonika  cijenio kao olakšavajuće okolnosti  kod okrivljenog  da je isti mlada osoba, da se  korektno držao na glavnom pretresu te da je izrazio žaljenje zbog  počinjenog krivičnog djela, dok otežavajućih okolnosti nije bilo, pa je  imajući u vidu navedene olakšavajuće okolnosti na strani okrivljenog sud okrivljenom utvrdio kaznu zatvora u trajanju od 3 mjeseca i istovremeno odredio da se ista neće izvršiti ukoliko okrivljeni u roku od godinu dana od dana pravosnažnosti presude ne učini novo krivično djelo.  </span>
</p>
<p class="p3"></p>
<p class="p3">
<span>Dakle, sud se opredijelio za uslovnu osudu, a imajući u  vidu i okolnost  da okrivljeni ranije nije osudjivan smatrajući da će se istom ostvariti svrha izricanja i da će se prijetnjom kaznom zatvora dovoljno uticati na okrivljenog da ubuduće ne čini krivična djela, te da će se na navedeni način ostvariti ciljevi generalne prevencije.</span>
</p>
<p class="p6"></p>
<p class="p3">
<span>Imajući u vidu naprijed navedeno a primjenom odredbi člana 2, 3, 5, 13, 15, 32, 33, 36, 42, 52, 53 i 54 KZ-a i čl. 226, 229 i 368 i 374 ZKP-a  riješeno je kao u izreci odluke.</span>
</p>
<p class="p3"></p>
<p class="p3">
<span>Sud je obavezao okrivljenog da na ime sudskog paušala uplatiti iznos od 30,00 eura i na ime troškova krivičnog postupka iznos od 176,00 eura, a koji troškovi obuhvataju troškove vještačenja po vještacima medicinske i saobraćajne struke, u korist Budžeta Crne Gore, na žiro račun broj 832-16-52 u roku od 15 dana od dana pravosnažnosti presude i da dokaz o uplati dostavi ovom sudu s pozivom na broj K. 93/13/13.</span>
</p>
<p class="p3"></p>
<p class="p3">
<span>Sud je oštećene B. J. i B. R.  sa imovinskopravnim zahtjevom uputio na parnicu, shodno čl. 239 ZKP-a jer  bi utvrdjivanje činjenica vezano za isti vodio znatnom odugovlačenju postupka.</span>
</p>
<p class="p3"></p>
<p class="p3">
<span>Na iznijetom sud je zasnovao svoju odluku.</span>
</p>
<p class="p6"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 13.05.2013 godine</span>
</p>
<p class="p1"></p>
<p class="p6">
<span>Zapisničar, 							    S U D I J A,</span>
</p>
<p class="p3">
<span>Jadranka Golub, s.r                                                             Sanja Čakanović, s.r</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p7"></p>
<p class="p7"></p>
<p class="p7"></p>


</body>
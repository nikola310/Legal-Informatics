<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 1.125in 0.25in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-left:0.19652778in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p5{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:11pt;}
.p10{text-indent:-0.25in;margin-left:2.25in;text-align:start;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-size:11pt;}
.s2{font-size:14pt;}
.s3{font-weight:bold;}
.s4{font-size:12pt;}
.s5{font-family:Times New Roman;}
.s6{display: inline-block; text-indent: 0; min-width: 0.4861111in;}
</style>
<meta content="vukota.vujacic" name="author">
</head>
<body class="b1 b2">
<p class="p1">
<span>     </span>
<!--Image link to '0.jpg' can be here-->
</p>
<p class="p2">
<span>                                                </span>
</p>
<p class="p3">
<span>                                                                                                        K.br. 1069/12               </span>
</p>
<p class="p3"></p>
<p class="p3">
<span>                                                      U   IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>                                                         </span>
</p>
<p class="p3"></p>
<p class="p3">
<span>       OSNOVNI SUD U NIKŠIĆU, kao prvostepeni krivični, sudija Vujačić Vukota, uz sudjelovanje Mirković Branke, kao zapisničara, u krivičnom predmetu okrivljenog N. S.a, zbog kriv. djela  ugrožavanje sigurnosti iz čl.168 st.1. KZ, po optužnom predlogu ODT-a Nikšić Kt.br.872/12 od 19.12.2012.g., nakon dovršenog glavnog i javnog pretresa, dana 27.02.2012.g., u prisustvu  zamjenika ODT-a Pejović Željka, oštećenog–svjedoka R. R.a i okrivljenog N. S.a, donio je i istog dana  javno objavio</span>
</p>
<p class="p3"></p>
<p class="p3"></p>
<p class="p3">
<span>                                                           P R E S U D U </span>
</p>
<p class="p3"></p>
<p class="p3">
<span>           Okrivljeni</span>
</p>
<p class="p3">
<span>            </span>
</p>
<p class="p3">
<span>             N. S., JMBG xxxxxxx, od oca R  i majke R , rođene B , rođen xxxxx godine u N , sa prebivalištem u N ,ulica xxxxxx, državljanin Crne Gore po zanimanju rukovaoc rađevinskih mašina ,završio srednju školu, oženjen, otac troje djece, srednjeg  imovnog stanja, </span><span class="s1">ranije osuđivan presudom Osnovnog suda Nikšić K.br.466/08 od 09.06.2008. godine zbog kriv. djela iz čl. 152 st. 2 u vezi st.1 KZ RCG, 50 dana zatvora uslovno na jednu godinu, presudom Osnovnog suda Nikšić K.br.149/11 od 30.03.2011. godine zbog kriv. djela iz čl. 168 st.1 KZ u vezi čl.49 KZ RCG, 60 dana zatvora uslovno na jednu godinu, </span>
</p>
<p class="p3"></p>
<p class="p3"></p>
<p class="p3">
<span>                                                                K r i v   j e</span>
</p>
<p class="p3"></p>
<p class="p3">
<span>        Što je:</span>
</p>
<p class="p3"></p>
<p class="p3">
<span>     </span>
</p>
<p class="p3">
<span>	Dana 03.12.2012. godine, u Nikšiću, ugrozio sigurnost oštećenog R. R.a prijetnjom da će napasti na njegov život i tijelo, a na način je sa svojih mobilnih telefona br. xxxxxxx i xxxxx, pozvao oštećenog na njegov mobilni telefon xxxxxx i istom upućivao prijetnje:«radićeš kako ti glava zna, ubiću te, zaklaću te, poslaću ti pet momaka da te nađu«, iako je bio svijestan svoga djela i htio njegovo izvršenje, </span>
</p>
<p class="p3"></p>
<p class="p3">
<span>      - čime je učinio krivično djelo ugrožavanje siguranosti iz čl.168 st.1.Krivičnog zakonika,</span>
</p>
<p class="p3"></p>
<p class="p3">
<span>      - pa Sud okrivljenog za navedeno krivično djelo primjenom citiranih zakonskih odredbi, kao i odredbi iz  čl.4 st.2,čl.32 čl.42 st.1 i 2, čl. 39 Krivičnog zakonika i odredbi iz  čl.226 , čl.229 st.1 i čl.374 st.1 Zakonika o krivičnom postupku,   </span>
</p>
<p class="p3">
<span>                                        </span>
</p>
<p class="p2">
<span>                                                   </span>
</p>
<p class="p2">
<span>                                                         </span><span class="s2">    </span><span>O S U D J U J E</span>
</p>
<p class="p4"></p>
<p class="p5">
<span class="s3">	</span><span>Na novčanu kaznu u iznosu od 1.000,00 (jednahiljada) EUR-a, koju kaznu je dužan platiti u roku od 90 (devedeset) dana po prijemu pravosnažne presude, koja kazna će se u slučaju nenaplativosti zamijeniti kaznom zatvora, tako da se svakih započetih 25,00 EUR-a novčane kazne ima računati kao 1 (jedan) dan zatvora.</span>
</p>
<p class="p5">
<span>	Obavezuje se okrivljeni da na ime troškova krivičnog postupka plati iznos od 40,00 (četrdeset) EUR-a, u roku od 15 dana po pravosnažnosti presude, pod prijetnjom prinudnog izvršenja, a koji iznos ima uplatiti na žiro račun ovog Suda br. 832-152-32.			</span>
</p>
<p class="p6"></p>
<p class="p3"></p>
<p class="p7">
<span>O b r a z l o ž e n j e</span>
</p>
<p class="p6"></p>
<p class="p6"></p>
<p class="p3">
<span>         ODT u Nikšiću svojim optužnim predlogom Kt.br.872/12 od 19.12.2012.godine stavio je na teret okrivljenom N. S.u izvršenje krivičnog djela ugrožavanje sigurnosti iz čl.168 st.1.Krivičnog zakonika, pa je zamjenik ODT-a Nikšić, Pejović Željko, zastupajući optužni akt na glavnom pretresu u cjelosti ostao pri istom, predlažući sudu da okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>          Okrivljeni N. S. u svojoj odbrani nije priznao izvršenje krivičnog djela koje mu je stavljeno na teret i krivicu za isto, objašnjavajući da mu je u novembru 2012.godine R. R.o izvodio radove u kući i da mu je iste platio prije nego što su završeni,a da mu je neposredno prije završetka radova R. obećao da će započeti posao završiti ubrzo, pošto uradi radove nekom drugom čovjeku. Navodi da je prošlo petnaestak dana, a da R.o nije dolazio da mu završi te radove, pa ga je dana 13.12.2012.godine pozvao telefonom i pitao zašto ne dolazi i zašto mu ne završava one radove, na šta mu je R. R.o rekao nešto u smislu niti će dolaziti, niti će završavati radove, i nek mu radove završi onaj ko mu bude krečio. N. S. je pojasnio da je R. R.a više puta tog  13.12.2012.godine, pozivao sa broja telefona xxxxx i xxxxxx i sa još jednog broja xxxxx i tražio od njega da dodje da mu radove završi i to na broj telefona R. R.a xxxxxx, a da mu je tom prilikom R. R.o rekao da je mali miš I da neće taj posao da završi za njega I da je tada zaista R. R.u, u jednom momentu rekao nešto u smislu : ”Dobro R.o, dobro,vidjećemo se, čekaću te kod tunela”, a da je to rekao jer ga je R. R.o obavjestio da se vraća iz Podgorice.Okrivljeni je dalje pojasnio  da nije tog dana, R.u, ni preko telefona ni bilo kako drugo, uputio neke prijetnje, niti mu je rekao da će ga ubiti, zaklati, poslati pet momaka da ga nađu, kao I to da mu nije druge prijetnje upućivao, a da je njega narednog dana R. R.o pozivao I provocirao I da je to prijavio policiji, a kasnije su se on I R.o pomirili. U  završnoj riječi okrivljeni N. S.  je izjavio da je kriv i odgovoran.</span>
</p>
<p class="p3"></p>
<p class="p8">
<span>U dokaznom postupku sud je neposredno saslušao svjedoka – oštećenog R. R.a i pročitao izvod iz kaznene evidencije na ime okrivljenog izdat od UP PJ Nikšić broj 139 od 04.02.2012. godine. </span>
</p>
<p class="p3">
<span>Cijeneći provedene dokaze pojedinačno i u njihovoj medjusobnoj povezanosti i dovodeći ih u vezi sa navodima optužbe i odbranom  okrivljenog,  sud je na nesumnjiv način utvrdio da je okrivljeni N. S.  počinio kriv.djelo koje mu je stavljeno  na teret i istog oglasio krivim i krivično pravno odgovornim sa sledećih razloga:</span>
</p>
<p class="p3"></p>
<p class="p3">
<span>             Svjedok - oštećeni R. R.o u svom svjedočkom iskazu u  predhodnom postupku,  odredjeno se izjasnio da se dana 03.12.2012.god. oko 19,00 časova svojim vozilom kretao iz pravca Podgorice za Nikšić kada ga je preko mobilnog telefona pozvao N. S., koga on poznaje od ranije, i da je kod istog ,prije dva mjeseca, u njegovoj kući, izvodio neke molerske radove,i to više puta sa brojeva xxxxx ., xxxxxx . i sa još jednog broja 069 koji nije zapamtio, i da je u razgovoru sa njim zatražio od njega da mu završi  postavljanje dvije ukrasne lajsne, koje su ostale nepostavljene, svojevremeno kada je on izvodio radove u S.ovoj kući, a sa razloga što ih S. nije kupio, a on,  R.o je smatrao da s obzirom da lajsne nijesu bile uračunate u cijenu ugovorenih radova, da nije bio u obavezi da postavi te lajsne.Navodi da tada  S. putem mobilnog telefona, povišenim tonom, počinje da viče na njega, a nakon što ga je on upozorio da tako ne može da se ponaša, S. mu upućuje sledeće riječi:“ Radićeš kako ti glava zna, ubiću te, zaklaću te, poslaću ti 5 momaka da te nađu«.R.o dalje objašnjava da je u jednom momentu prekinuo telefonsku vezu, nakon čega ga je opet u više navrata S. zvao i upućivao mu riječi prijetnje slične sadržine, da se, on, R.o,povodom navedenih prijetnji osjećao ugroženim i osjećao strah za sopstveni život, pa ga je sa tih razloga po dolasku u Nikšić prijavio   u stanicu policije. R.o na glavnom pretresu, posebno dodaje da su se on i S. pomirili i izljubili, da mu se S. izvinio, te da su zajedno proslavili Božić, postali prijatelji  i da se povremeno druže,a pošto su se izmirili da ne osjeća više strah od N. S.a, kao i to da se ne pridružuje krivičnom gonjenju protiv N. S.a.Konačno je molio sud da N. S.a oslobodi odgovornosti.</span>
</p>
<p class="p3">
<span>  </span>
</p>
<p class="p3">
<span>           Imajući u vidu određen, jasan i uvjerljiv iskaz oštećenog R. R.a, kome je sud dao punu vjeru i koji ničim nije doveden u sumnju , iz kog proizilazi da ga je okrivljeni N. S.    sa svojih mobilnih telefona br. xxxxx i xxxxxx pozivao na njegov mobilni telefon xxxxxx i istom upućivao prijetnje:«radićeš kako ti glava zna, ubiću te, zaklaću te, poslaću ti 5 momaka da te nađu,a koje prijetnje su kod njega,R.a, izazvale strah i ugroženost za sopstveni život,dakle,iskaz koji je sud prihvatio kao istinit, jer R.o kritični  događaj opisuje određeno i ubjedljivo, istovjetno u toku cijelog postupka, i u postupku kod tužioca i kasnije, u  prisustvu okrivljenog na pretresu, za sud je nesumnjivo jasno da je okrivljeni  N. S., dana 03.12.2012. godine, u Nikšiću, ugrozio sigurnost oštećenog R. R.a prijetnjom da će napasti na njegov život i tijelo, a na način je sa svojih mobilnih telefona br. xxxxx i xxxxxx pozvao oštećenog na njegov mobilni telefon xxxxxx i istom upućivao prijetnje:«radićeš kako ti glava zna, ubiću te, zaklaću te, poslaću ti 5 momaka da te nađu«, iako je bio svijestan svoga djela i htio njegovo izvršenje, čime je sa direktnim umišljajem okrivljeni počinio krivično djelo ugrožavanje  sigurnosti iz čl.168 st.1. Krivičnog zakonika, na način, vrijeme i mjesto, kako je to predstavljeno izrekom presude.</span>
</p>
<p class="p3"></p>
<p class="p9">
<span>           </span><span class="s4">U tom pravcu Sud je odbacio odbranu okrivljenog N. S.a smatrajući da je ista neosnovana i usmjerena na izbjegavanje krivičnopravne odgovornosti, dakle iz razloga što je odbrana okrivljenog u cjelosti opovrgnuta gore citiranim svjedočkim iskazom oštećenog R. R.a, kojem dokazu je sud, iz gore navedenih razloga poklonio povjerenje i na kojem je zasnovao odluku o krivici okrivljenog</span><span>. </span>
</p>
<p class="p9"></p>
<p class="p9">
<span>           </span><span class="s4">  Po mišljenju suda radnja okrivljenog opisana u izreci  presude, predstavlja ozbiljnu prijetnju kojom je ugrožena sigurnost oštećenog R. R.a, jer mu se stavlja u izgled opasnost po život tim riječima prijetnje, a ozbiljnost prijetnje i objektivnost mogućnosti da se ta prijetnja ostvari mora se cijeniti sa gledišta lica kome je upućena, kome se prijeti, sa gledišta oštećenog R. R.a, s obzirom da je oštećeni jasan i uvjerljiv  kada kaže da su prijetnje okrivljenog, opisane u izreci presude, izazvale kod njega osjećaj ugroženosti i straha, pa je sud mišljenja da je postupak okrivljenog, prijetna iz izreke, bila objektivno podobna da kod oštećenog izazove osjećaj straha i ugroženosti.  </span>
</p>
<p class="p3"></p>
<p class="p3">
<span>              Cijeneći subjektivni odnos okrivljenog prema počinjenom krivičnom djelu, Sud je našao da je okrivljeni prilikom izvršenja predmetnog krivičnog djela postupao sa direktnim umišljajem, jer iz utvrđenog činjeničnog stanja proizilazi da je on prilikom preduzimanja radnje opisane u izreci presude postupao sa očiglednom namjerom da na taj način, upućujući prijetnju oštećenom da će napasti na njegov život i tijelo, ugrozi sigurnost oštećenog potrebnu za normalan život, odakle nedvosmisleno proizlazi da je okrivljeni, preduzimajući radnje bliže opisane u izreci presude, bio svjestan da na taj način čini predmetno krivično djelo i da je htio njegovo izvršenje. </span>
</p>
<p class="p3"></p>
<p class="p3">
<span> </span><span class="s5"> </span><span> 	Prilikom utvrdjivanja vrste i visine krivične  sankcije, sud je na strani okrivljenog u smislu čl.42 st.1.KZ, kao olakšavajuće okolnosti cijenio njegovu porodičnost  - otac troje djece,činjenicu da se izmirio sa oštećenim, da se oštećeni nije pridružio krivičnom gonjenju i da je molio sud da okrivljenog oslobodi od odgovornosti, dok je kao otežavajuću okolnost na strani okrivljenog cjenio njegovu raniju osuđivanost, a što je utvrđeno uvidom u izvod iz kaznene evidencije, pa mu je kod činjenice da je srednjeg imovnog stanja, a  da je predmetno krivično djelo lakše krivično djelo, primjenom čl.39 KZ izrekao novčanu kaznu u iznosu od 1.000,00 eura, smatrajući da će se  sa novčanom kaznom na njega u dovoljnoj mjeri uticati da ubuduće ne vrši krivična djela, čime će se sa uspjehom ostvariti  svrha kažnjavanja, u okviru opšte svrhe izricanja kriv.sankcija u smislu čl. 4 st. 1 i 2. KZ.</span>
</p>
<p class="p3">
<span>              Kako je okrivljeni oglašen krivim, sud ga je obavezao da na ime troškova krivičnog postupka plati iznos od 40,00 eura, a koji iznos se odnosi na ime paušala kao dijela troškova krivičnog postupka i isti je srazmjeran trajanju i složenosti krivičnog postupka i imovnim prilikama okrivljenog, a ovo shodno čl. 229 st.1. u vezi čl. 226 ZKP-a.</span>
</p>
<p class="p8"></p>
<p class="p8"></p>
<p class="p3">
<span>              Sa svega izloženog, a primjenom čl.374 st.1. ZKP-a, odlučeno je kao u izreci presude.</span>
</p>
<p class="p3"></p>
<p class="p3">
<span>  	              OSNOVNI SUD U NIKŠIĆU, dana 27.02.2012. g.</span>
</p>
<p class="p3"></p>
<p class="p3"></p>
<p class="p3">
<span>   Zapisničar                                                                                        S U D I J A                                       </span>
</p>
<p class="p3">
<span>Mirković Branka, s.r.                                                                      Vujačić Vukota,s.r</span>
</p>
<p class="p3">
<span>                                                                                                   </span>
</p>
<p class="p3">
<span>                               Za tačnost otpravka tvrdi i ovjerava		                                                                                                                                                                                                         </span>
</p>
<p class="p3">
<span>                                                službenik suda</span>
</p>
<p class="p3">
<span> </span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA:Protiv ove presude nezadovoljna stranka ima pravo žalbe u roku od 8 dana, od dana prijema iste preko ovog suda Višem sudu u Podgorici.                                            </span>
</p>
<p class="p6">
<span>                                             </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>  Primjerak rješenja dostaviti:</span>
</p>
<p class="p10">
<span class="s6">-​&nbsp;</span><span>ODT</span>
</p>
<p class="p10">
<span class="s6">-​&nbsp;</span><span>Okrivljenom i</span>
</p>
<p class="p10">
<span class="s6">-​&nbsp;</span><span>U spise</span>
</p>
<p class="p6"></p>
<p class="p6"></p>
<p class="p6">
<span>	S U D I J A</span>
</p>
<p class="p6"></p>
<p class="p6"></p>
<p class="p6">
<span>POSTUPLJENO:  27.02.2013.godine</span>
</p>
<p class="p6"></p>
<p class="p3">
<span>                                                </span>
</p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
.span2{;font-size:14pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span>K br. 206/13</span><span></span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span> </span><span>OSNOVNI SUD U BIJELOM POLJU,</span><span> sudija pojedinac Ivan Adamović, uz učešće namještenika suda Draginje Bošković kao zapisničara, rješavajući po optužnom predlogu Osnovnog državnog tužilaštva u Bijelom Polju, </span><span>Kt. br. 157/13 od 27. 08. 2013 godine</span><span>, podnijetom protiv okrivljenog </span><span>L.</span><span> </span><span>K.</span><span>a, iz mjesta Korita, opština Bijelo Polje, zbog krivičnog djela protivpravno zauzimanje zemljišta iz čl. 254 st.1 Krivičnog zakonika, nakon održanog glavnog i javnog pretresa, u prisustvu zamjenika ODT-a u Bijelom Polju </span><span>V.</span><span> </span><span>Š.</span><span> i punomoćnika oštećene, a u odsustvu uredno pozvanog okrivljenog, donio je i objavio dana 17. 09. 2013. godine,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span></span><span>Okrivljeni </span><span>L.</span><span> </span><span>K.</span><span>,</span><span> od oca A</span><span>.</span><span> i majke Z</span><span>.</span><span>, rodjene K</span><span>.</span><span>, rodjen 01. 03. 1985. godine u Bijelom Polju, sa prebivalištem u Koritima, opština Bijelo Polje, državljanin Crne Gore, završio srednju školu, neoženjen, srednjeg imovnog stanja, neosuđivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>K R I V    J E</span>
</p>
<p>&nbsp;</p>
<p>&nbsp;</p>
<p>
<span>- Zato što je:</span>
</p>
<p>&nbsp;</p>
<p>
<span>-Dana 12. 05. 2013. godine, u mjestu Korita, opština Bijelo Polje, protivpravno zauzeo državno zemljište, subjekta raspolaganja Vlade Crne Gore i to dio kat. parcele broj 62/4, po kulturi njiva 6-e klase, upisane u PL. br. 334 KO-Korita, u površini od 28,56 ari a koja se graniči sa sjeveroistočne strane preostalim zemljištem kat. parcele 62/4 u ukupnoj dužini od 46,05m, sa sjeverozapadne strane takođe kat. parcelom 62/4 u dužini od 64,24m, sa južne strane istom parcelom u dužini od 44,52m i sa jugoistične strane putem u ukupnoj dužini od 56,16m, na način što ga je uzorao i zasijao žitaricama, </span>
</p>
<p>&nbsp;</p>
<p>
<span>-čime je izvršio krivično djelo protivpravno zauzimanje zemljišta iz čl. 254 st. 1 Krivičnog zakonika,</span>
</p>
<p>&nbsp;</p>
<p>
<span>-pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika i čl. 226, 229, 239  i 374 Zakonika o krivičnom postupku,  </span><span>i z r i č e,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span>Kojom mu  utvrđuje kaznu  zatvora od  3 (tri) mjeseca i istovremeno određuje da se ista neće izvršiti, ukoliko okrivljeni u roku od jedne godine ne učini novo krivično djelo.</span>
</p>
<p>&nbsp;</p>
<p>
<span>Okrivljeni se obavezuje da ovom sudu plati na ime paušala iznos od 30,00€, kao i na ime ostalih troškova krivičnog postupka, iznos od 195,00€</span><span class="span1">,</span><span> koje iznose će uplatiti na Depozit novčanih kazni, troškova postupka i paušala CG, na žiro račun br. 832-151-35, sve u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati, dužan dostaviti krivičnoj pisarnici ovog suda.</span>
</p>
<p>
<span>Radi ostavrivanja imovinsko pravnog zahtjeva, zaštitnik imovinsko pravnih ineteresa  Crne Gore, upućuje se na parnični postupak. </span>
</p>
<p>
<span class="span2"> </span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Bijelom Polju, </span><span>Kt. br. 157/13 od 27. 08. 2013. godine,</span><span> optužen je </span><span>L.</span><span> </span><span>K.</span><span>, iz mjesta Korita, opština Bijelo Polje, da je izvršio krivično djelo protivpravno zauzimanje zemljišta iz čl. 254 st. 1 Krivičnog zakonika, s tim što je zamjenik ODT-a je prije davanja završne riječi izmijenila činjenični opis optuženja, pa je u tom smislu sadržano u izreci presude.</span>
</p>
<p>
<span> </span>
</p>
<p>
<span>U završnoj riječi zamjenik ODT-a </span><span>je izjavila da ostaje pri izmijenjenoj optužbi, jer se izvedenim dokazima utvrđuje da je okrivljeni izvršio krivično djelo stavljeno  mu na teret. Predložila je sudu da okrivljenog oglasi krivim i da ga osudi na kaznu po zakonu. </span>
</p>
<p>&nbsp;</p>
<p>
<span>Okrivljeni </span><span>L.</span><span> </span><span>K.</span><span> u svojoj odbrani datoj tokom istražnog postupka u bitnom je naveo da živi u mjestu Korita i da je sporno zemljište od njegove kuće udaljeno oko 500m. Sporno zemljište su ranije on i njegov otac koristili kao pašnjak. Kazao je da je on-okrivljeni 12. maja 2013. godine, uzorao oko 30-tak ari tog zemljišta i zasijao ovas, jer je, kako je naveo, smatrao da to zemljište pripada njemu i njegovoj porodici. Kazao je da je sporno zemljište ograđeno a pored istog prolazi put koji vodi do izvora. Naveo je još da njegova porodica ima tapiju iz 1945. godine, iz koje proizilazi da je sporno zemljište bilo u svojini njegovog prađeda i nije mu poznato kako se u kasnijem periodu to zemljište našlo u svojini Šumske uprave i njegov otac se tužio sa Šumskom upravom oko svojine na spornom zemljištu. Kazao je i da nije znao da je sporno zemljište u svojini Vlade Crne Gore kada je odlučio da ga uzore i zasije a u ranijem periodu kada su sporno zemljište koristili kao pašnjak nijesu bili opominjani od bilo koga iz Šumske uprave. Ograda oko zemljišta postaviljena je od strane </span><span>radnika Šumske uprave a u ranijem periodu sporno zemljište je koristila Šumska uprava i na tom zemljištu se ranije nalazila zgrada.  </span>
</p>
<p>&nbsp;</p>
<p>
<span>Završne riječi okrivljenog nije bilo obzirom da je glavni pretres zaključen u njegovom odsustvu shodno članu 457 ZKP-a.  </span>
</p>
<p>&nbsp;</p>
<p>
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze, pročitao iskaz svjedoka </span><span>L.</span><span> </span><span>I.</span><span>a, pročitao nalaz i mišljenje vješta geometara </span><span>K.</span><span> </span><span>S.</span><span>a i </span><span>F.</span><span> </span><span>V.</span><span>a, izvršio uvid u skicu plana i u izvod iz KE na ime okrivljenog. </span>
</p>
<p>&nbsp;</p>
<p>
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo protivpravno zauzimanje zemljišta iz čl. 254 st. 1 Krivičnog zakonika, za koje je kriv iz sledećih razloga. </span>
</p>
<p>&nbsp;</p>
<p>
<span>Sud je cijenio iskaz svjedoka</span><span> </span><span>L.</span><span> </span><span>I.</span><span>a , koji u bitnom navodi, da je dana 12. 05. 2012. godine, prolazeći pored parcele koja je u vlasništvu Crne Gore, vidio </span><span>L.</span><span> </span><span>K.</span><span>a kako traktorom preorava tu parcelu, kojom prilikom je uzorao 20-ak ari. Dalje je naveo da je predmetna parcela prije više od 30 godina ograđena od strane Šumskog preduzeća i </span><span>L.</span><span> </span><span>K.</span><span> je u okvirima postojeće ograde oko parcele, preorao parcelu. Iskaz ovog svjedoka sud je prihvatio obzirom da je podudaran sa odbranom okrivljenog te sadržinom pisanih dokaza.  </span>
</p>
<p>
<span></span>
</p>
<p>
<span>Sud je cijenio nalaz i mišljenje vještaka geod. struke </span><span>F.</span><span> </span><span>V.</span><span>a i </span><span>K.</span><span> </span><span>S.</span><span>a od 21. 07. 2013. godine. U svom nalazu i mišljenju vještaci navode da površina spornog zemljišta u granicama pokazanim na licu mjesta, iznosi 28 ari i 56m2 i sporno zemljište, prema podacima službene evidencije, čini dio kat. parcele 62/4, koja parcela je po kulturi njiva 6-e klase, subjekta raspolaganja Vlada Crne Gore, posjednik-držalac sa obimom prava 1/1. </span>
</p>
<p>
<span>Uzorano zemljište graniči se sa sjeveroistočne strane  preostalim zemljištem parcele 62/4 u dužini od 46,05m, sa sjeverozapadne strane zemljištem iste parcele u dužini od 64,24m, sa južne strane dijelom zemljišta iste parcele u dužini od 44,52m i sa jugoistočne strane parcelom puta u ukupnoj dužini od 56,16m. Nalaz i mišljenej vještaka sud je prihvatio, cijeneći da je objektivan. </span>
</p>
<p>&nbsp;</p>
<p>
<span>Iz izvoda iz kaznene evidencije sud  je utvrdio da okrivljeni do sada nije osuđivan.</span>
</p>
<p>
<span class="span1">                                                                                                                                 </span>
</p>
<p>
<span> Okrivljeni </span><span>L.</span><span> </span><span>K.</span><span> u svojoj odbrani nije sporio da je uzorao sporno zemljište i kasnije zasijao. Površinu uzoranog zemljišta sud je utvrdio iz nalaza i mišljenja vještaka geodetske struke i ona iznosi 28 ari i 56 m2. </span>
</p>
<p>
<span>Okrivljeni navodi da je svojevremeno spornu parcelu koristila njegova porodica, te da navodno posjeduju tapije i da su je koristili kao pašnjak u ranijem periodu. Međutim, ovakvu odbranu okrivljenog sud ne prihvata, cijeneći je pokušajem okrivljenog da predstavi svoje postupanje u zabludi. </span>
</p>
<p>&nbsp;</p>
<p>
<span>Naime, okrivljeni navodi da mu je poznata činjenica kako su radnici Šumske uprave ogradili spornu parcelu a poznato mu je, kako sam navodi i da se tu nekada nalazila zgrada vlasništvo Šumske uprave. Ove činjenice upućuju na zaključak da je </span><span>okrivljeni bio svjestan da se radilo o tuđem zemljištu, odnosno zemljištu vlasništvo Šumske uprave a sada u vlasništvu Vlade Crne Gore, jer je bilo ograđeno. Činjenica da je eventualno porodica okrivljenog u ranijem periodu sporno zemljište koristila za ispašu stoke, te da se vlasnici zemljišta (Šumska uprava) nijesu tome protivili ne upućuje na zaključak da su time okrivljeni i njegova porodica,  stekli pravo svojine na spornom zemljištu. Međutim, postupanje okrivljenog na dan 12. 05. 2013. godine, kada je uzorao dio parcele 62/4 i zasijavanjem iste, okrivljeni je ispoljio radnje koje manifestuju akt zauzimanja tuđeg zemljišta u granicama opisanim u izreci presude. Ograda koja je postavljena oko sporne parcele, a kako to proizilazi i iz odbrane okrivljenog i iz iskaza svjedoka </span><span>L.</span><span> </span><span>I.</span><span>a, je postavljena od strane radnika Šumske uprave a ne od okrivljenog. </span>
</p>
<p>&nbsp;</p>
<p>
<span>Ne prihvatajući odbranu okrivljenog u pogledu postojanja zablude u pogledu prava svojine na spornoj parceli, te i iz dokaza izvedenih tokom postupka sud je utvrdio da je okrivljeni </span><span>L.</span><span> </span><span>K.</span><span> dana 12. 05. 2013. godine, u mjestu Korita, opština Bijelo Polje, protivpravno zauzeo državno zemljište subjekta raspolaganja Vlade Crne Gore i to dio kat. parcele broj 62/4, po kulturi njiva 6-e klase, upisane u PL. br. 334 KO-Korita, u površini od 28,56 ari a koja se graniči sa sjeveroistočne strane preostalim zemljištem kat. parcele 62/4 u ukupnoj dužini od 46,05m, sa sjeverozapadne strane takođe kat. parcelom 62/4 u dužini od 64,24m, sa južne strane istom parcelom u dužini od 44,52m i sa jugoistične strane putem u ukupnoj dužini od 56,16m, na način što ga je uzorao i zasijao žitaricama.</span><span> </span>
</p>
<p>&nbsp;</p>
<p>
<span>U opisanim radnjama okrivljenog stekla su se sva bitna obilježja bića krivičnog djela koje mu je stavljeno na teret, obzirom da je bez valjanog pravnog osnova preoravanjem i kasnije zasijavanjem, zauzeo </span><span>28,56 ari </span><span>od parcele 62/4 koja je u vlasništvu Vlade Crne Gore. Krivično djelo okrivljeni je izvršio sa umišljajem obzirom da je bio svjestan, da preorava i zasađuje zemljište koje je u vlasništvu Vlade Crne Gore. </span>
</p>
<p>&nbsp;</p>
<p>
<span>Odlučujući u pogledu vrste krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog, kao olakšavajuće okolnosti našao, da se radi o licu relativno mlađe životne dobi, a posebno okolnost da nije osudjivan što govori da se radi o licu koje nije sklono vršenju krivičnih djela pa u nedostatku otežavajućih okolnosti, sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije i istom utvrdio kaznu zatvora od 3 mjeseca,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela cijeneći da će se na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika. </span><span>  </span>
</p>
<p>&nbsp;</p>
<p>
<span>Shodno čl. 226 i 229 Zakonika o krivičnom postupku, odlučeno je u pogledu paušala,  pri čemu je sud vodio računa o složenosti i trajanju krivičnog postupka, te imovnskim prilikama okrivljenog, kao i o ostalim troškovima krivičnog postupka, koji se odnose na troškove vještačenja u ukupnom iznosu od </span><span>195,00€</span><span>.</span>
</p>
<p>&nbsp;</p>
<p>
<span>Sud je punomoćnika oštećene, radi ostvarivanja imovinsko pravnog zahtjeva uputio na parnični postupak, shodno čl. 239 ZKP-a. </span>
</p>
<p>&nbsp;</p>
<p>
<span>Sa iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana  </span><span>17. 09. 2013. godine,</span>
</p>
<p>&nbsp;</p>
<p>
<span>ZAPISNIČAR,</span><span></span><span></span><span></span><span></span><span></span><span></span><span>              S U D I J A,</span>
</p>
<p>
<span>Draginja Bošković s.r.</span><span></span><span></span><span></span><span></span><span>                   Ivan Adamović s.r.  </span>
</p>
<p>&nbsp;</p>
<p>&nbsp;</p>
<p>
<span></span><span></span><span></span><span></span><span></span><span></span><span></span>
</p>
</div>
</div>


</body>
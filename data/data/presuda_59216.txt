<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-indent:-0.25in;margin-left:0.5in;text-align:justify;hyphenate:auto;font-family:Times New Roman;font-size:14pt;}
.p6{margin-left:0.25in;text-align:justify;hyphenate:auto;font-family:Times New Roman;font-size:14pt;}
.p7{text-align:justify;hyphenate:auto;font-family:Times New Roman;font-size:12pt;}
.s1{color:black;}
.s2{display: inline-block; text-indent: 0; min-width: 0.2361111in;}
.s3{font-weight:bold;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p2">
<span>K.br.544/09</span>
</p>
<p class="p2">
<span>			Km.br. 28/09</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p4"></p>
<p class="p4">
<span>OSNOVNI SUD U BARU, sudija Aleksandra Leković, kao predsjednik vijeća, i sudija porotnika S. D. i F. J., kao članovi vijeća, sa zapisničarom Anom Stanišić, u krivičnom predmetu okrivljenih J.D. i mldb. Đ.N. oba iz Bara, zbog krivičnog djela -  teško djelo protiv bezbjednosti javnog saobraćaja iz čl. 348 st. 3. u vezi čl. 339. st.3. u vezi st.1.  KZ CG, po optužnici Osnovnog tužioca iz Bara Kt.br. 515/09 i predlogu za primjenu vaspitne mjere Osnovnog državnog tužioca u Baru Ktm.br. 33/09 od 04.12.2009. godine, nakon održanog glavnog pretresa dana 17.05.2010. godine u prisustvu zastupnika optužbe Milenka Magdelenića, okrivljenog J.D. i njegovog branioca F. I., advokata iz Bara i mldb. Đ.N. i njegovog zakonskog zastupnika Đ. S. dana 18.05.2010. godine donio je i istog dana javno objavio</span>
</p>
<p class="p4"></p>
<p class="p3"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p3">
<span class="s1">I</span>
</p>
<p class="p4"></p>
<p class="p4">
<span class="s1">Okrivljeni J.  D., od oca J. i majke M. rodjene P., rodjen ...... godine u Baru, gdje je stalno i nastanjen ul....., oženjen, otac troje djece, pismen, osudjivan i to presudama Opštinskog suda u Baru K.br. 105/78 od 11.12.1978. godine i presudom Osnovnog suda u Baru K.br. 204/01 od 6.11.2001.godine. </span>
</p>
<p class="p4"></p>
<p class="p3">
<span class="s1">KRIV JE</span>
</p>
<p class="p4"></p>
<p class="p4">
<span class="s1">Što je </span>
</p>
<p class="p4"></p>
<p class="p4">
<span class="s1">Dana 24.08.2009,. godine oko 21,15 časova u ul.'' J. Tomaševića'' u neposrednoj blizini restorana ''S.'' Opština Bar, upravljajući u saobraćaju pmv. marke ''VW Vento'' reg.oznake...... i ne pridržavajući se saobraćajnih propisa ugrozio saobraćaj i doveo u opasnost život oštećenog P. P., olako držeći da do posledica neće doći, na način što je protivno odredbi čl. 22. st.1. Zakona o bezbjednosti saobraćaja na putevima (Sl. list RCG br. 72/05), krećući se iz pravca ''Texnomaxa'' u pravcu Sutomora, otpočeo radnju skretanja ulijevo u pravcu restorana ''S.'' iako se predhodno nije uvjerio da to može da učini bez opasnosti za druge učesnike u saobraćaju, dovodeći svoje vozilo u položaj fizičke prepreke vozaču motocikla marke ''Aprilia'' tip MX 125 reg.oznake.... kojim je iz istog pravca upravljao Đ.N. i otpočeo radnju preticanja, pri čemu je na lijevoj polovini kolovoza došlo do fizičkog kontakta prednje lijeve strane vozila ''Vento'' i  prednjeg točka motocikla usled kojeg je oštećeni P.P., suvozač na motociklu, zadobio tešku tjelesnu povredu u vidu preloma desne ključne kosti, preloma desne lopatične kosti, potres mozga, ranu prskotinu tjemenog predjela, krvni podliv desne polovine potiljačnog predjela i oguljotine u predjelu desne butine i desnog ramena</span>
</p>
<p class="p4"></p>
<p class="p5">
<span class="s2">-​&nbsp;</span><span class="s1">čime je izvršio krivično djelo – </span><span>teško djelo protiv bezbjednosti javnog saobraćaja iz čl. 348 st. 3. u vezi čl. 339. st.3. u vezi st.1.  KZ CG </span>
</p>
<p class="p4"></p>
<p class="p6">
<span>Pa mu sud primjenom čl. 4,32, 36, 42, 52, 53 i 54 Krivičnog zakonika CG, i čl. 359,360 i 364 ZKP-a, izriče</span>
</p>
<p class="p3"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom mu utvrdjuje kaznu zatvora u trajanju od 6 /šest / mjeseci i istovremeno odredjuje da se kazna neće izvršiti ukoliko okrivljeni u roku od 2 /dvije / godine  ne izvrši novo krivično djelo. </span>
</p>
<p class="p4"></p>
<p class="p4">
<span>Okrivljeni je dužan da plati troškove krivičnog postupka u iznosu od 220 € u roku od 15 dana od dana pravosnažnosti presude pod prijetnjom izvršenja. </span>
</p>
<p class="p4"></p>
<p class="p4">
<span>						II</span>
</p>
<p class="p4"></p>
<p class="p4">
<span>Prema maloljetnom,</span>
</p>
<p class="p4"></p>
<p class="p4">
<span>	Đ.N. od oca S. i majke A. rodjene D., rodjen ..... godine u Baru  gdje je stalno i nastanjen, ...., učenik srednje škole, </span>
</p>
<p class="p4"></p>
<p class="p4">
<span>	Na osnovu čl. 85. st.1. i 86 Krivičnog zakonika, te čl. 477 st.1. i 499 st.3. ZKP-a,  i z r i č e   s e</span>
</p>
<p class="p4"></p>
<p class="p4">
<span>			                VASPITNA MJERA</span>
</p>
<p class="p4">
<span>				               U K O R</span>
</p>
<p class="p4"></p>
<p class="p4">
<span>Troškovi  krivičnog postupka u ovom dijelu padaju na teret budžetskih sredstava suda. </span>
</p>
<p class="p3"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnicom Osnovnog državnog tužioca u Baru, KT.br. 515/2009 od 4.12.2009.godine, okrivljenom J.D. je stavljeno na teret izvršenje krivičnog djela bliže opisano u izreci presude. </span>
</p>
<p class="p4"></p>
<p class="p4">
<span>Predlogom za primjenu vaspitne mjere Ktm.br. 33/09 od 4.12.2009. godine stavljeno je na teret maloljetnom Đ.N. da je:</span>
</p>
<p class="p4">
<span>Dana 24.08.2009. godine oko 21,15 časova u ul. ''J. Tomaševića'' u neposrednoj blizini restorana ''S.'' Opština Bar, upravljajući u saobraćaju motociklom marke ''Aprilia'' tip MX 125 reg.oznaka...... i ne pridržavajući se saobraćajnih propisa  ugrozio saobraćaj i doveo u opasnost život oštećenog P. P., olako držeći da do posledice neće doći, na način što je protivno odredbi čl. 48 st.1. tač.1. Zakona o bezbjednosti saobraćaja na putevima (Sl.list RCG br. 72/05), krećući se iz pravca "Texnomaxa" u pravcu Sutomora, preduzeo radnju preticanja po neisprekidanoj uzdužnoj liniji koja razdvaja saobraćajne trake u trenutku kada je vozač J.D. koji se kretao ispred motocikla putničkim motornim vozilom marke ''VW Vento''  reg. oznake ........, preduzeo radnju skretanja ulijevo u pravcu restorana S. pri čemu je na lijevoj polovini kolovoza došlo do fizičkog kontakta prednje lijeve strane vozila ''VW Vento'' i prednjeg točka motocikla, usled kojeg je oštećeni P.P., suvozač na motociklu, zadobio tešku tjelesnu povredu u vidu </span><span class="s1">preloma desne ključne kosti, preloma desne lopatične kosti, potres mozga, ranu prskotinu tjemenog predjela, krvni podliv desne polovine potiljačnog predjela i oguljotine u predjelu desne butine i desnog ramena</span>
</p>
<p class="p4"></p>
<p class="p4">
<span class="s1">	- čime je učinio krivično djelo - teško djelo protiv bezbjednosti javnog saobraćaja iz čl. 348. st.3. u vezi čl. 339. st.3. u vezi st.1. KZ</span>
</p>
<p class="p4"></p>
<p class="p4">
<span>Okrivljeni J.D. je u svojoj odbrani u prethodnom postupku izjavio da je dana 24.08.2009. godine u večernjim časovima upravljao pmv. marke ''VW Vento'' ulicom ''Jovana Tomaševića'' i to tako što je došao ul. Vladimira Rolovića i krenuo da ide prema Sutomoru. Imao je namjeru da skrene ulijevo na parking kod restorana ''S.'', pa je pogledao u retrovizor i nije uočio da se iza njega kreću vozila, pa je ocijenio da može bezbjedno da izvrši radnju skretanja ulijevo. Dao je žmigavac i započeo radnju skretanja ulijevo. Kada je došao od prilike do polovine suprotne trake čuo je udar u prednji lijevi blatobran svog vozila i tada je vidio da je motocikl, na kome su se nalazile dva lica, udarila u njegovo vozilo. U trenutku nezgode bila je upaljena gradska rasvjeta, kolovoz je bio suv i nije bilo atmosverskih padavina. Prije nego što je skrenuo ulijevo smanjio je brzinu kretanja, ali se nije zaustavio. Na glavnom pretresu je dodao da kada je došao do bijele razdjelne linije na kolovozu, dao je žmigavac za skretanje ulijevo, a pošto je vidio da iz pravca Sutomora nema vozila i da nije bilo potrebe da zaustavlja svoje vozilo, polako je krenuo da skreće prema restoranu ''S.'', a prethodno je takodje u retrovizoru vidio da nema vozila iza njega i to prije nego što je izvršio prestrojavanje. Motor je od udara proklizao i nastavio dalje da kliza i zaustavio se na ćošku od ivičnjaka odmah kod kioska. </span>
</p>
<p class="p4"></p>
<p class="p4">
<span>Malodobni Đ.N. je u svojoj odbrani u prethodnom postupku  izjavio da je dana 24.08.2009 godine oko 21,00 čas upravljao motociklom marke ''Aprilia'' za koje je imao položen vozački ispit. Kretao se ulicom ''J. Tomaševića '' iz pravca centra grada prema Sutomoru. Sa njim se na motoru nalazio njegov drug P.P.. Kada je došao naspram robne kuće ''F.'' primjetio je vozilo marke ''VW Vento'' koje se kretalo u istom pravcu i koje je bilo na udaljenosti oko 10 m ispred njegovog motocikla i počelo blago da skreće udesno i da usporava. Mislio je da će vozač ovog vozila da zaustavi vozilo i samo je blago skrenuo pravac kretanja u lijevo, kako bi zaobišao ovo vozilo. Medjutim, ovo vozilo je naglo skrenulo u lijevo, pokušao je da ga izbjegne, tako što je naglo skrenuo u lijevo, ali nije uspio, pa je prednjim točkom udario u predjelu prednjeg lijevog blatobrana vozila ''VW Vento''. Nakon kontakta nastavio je kretanje i udario je u žardinjeru koja se nalazila na trotoaru pored lijeve strane puta. Žao mu je bilo što je došlo do ove saobraćajne nezgode jer je oštećeni u ovome njegov drug. Na glavnom pretresu je naveo da se kretao sredinom svoje trake, pa kada je ovo auto počelo da skreće desno, on se pomjerio više ulijevo. Ovo vozilo je ispred njega bilo možda nekih 5 metara. </span>
</p>
<p class="p4"></p>
<p class="p4">
<span>U dokaznom postupku sud je proveo sledeće dokaze: pročitao zapisnik o uvidjaju istražnog sudije Osnovnog suda u Baru, Kri.br. 401/09 od 24.08.2009. godine, nalaz i mišljenje vještaka  saobraćajne struke Č. P. od 22.09.2009. godine, dva nalaza i mišljenja vještaka mašinske struke dr B. J. od 28.08.2009. godine i od 28.09.2009. godine, nalaz i mišljenje vještaka medicinske struke dr M. Š., izvještaj KC o prisustvu alkohola u krvi pod brojem..... od 1.09.2009. godine za okrivljenog J.D., pročitao izvještaj KC-a o prisustvu alkohola u krvi pod brojem .... od 1.09.2009. godine za mldb. Đ.N., izvještaj Centra za socijalni rad za Opštine Bar i Ulcinj br....... od 27.10.2009. godine sa podacima iz evidencije o vaspitnim mjerama za mldb. Đ.N., izvještaj Centra za socijalni rad za opštine Bar i Ulcinj - stručnog tima za djecu i omladinu sa poremećima u ponašanju sa predlogom vaspitne mjere br. 0103-2541 za mldb. Đ.N., od 27.10.2009. godine i izvod iz KE za okrivljenog J.D. pribavljen od UP PJ Bar br...... od 11.10.2009. godine. </span>
</p>
<p class="p4"></p>
<p class="p4">
<span>Iz zapisnika o uvidjaju istražnog sudije Osnovnog suda u Baru, Kri.br. 401/09 od 24.08.2009. godine, proizilazi da je dana 24.08.2009. godine došlo do saobraćajne nezgode u Baru u ul. ''Jovana Tomaševića '' u kojoj je učestvovalo pmv. marke ''VW Vento'' i motocikla marke ''Aprilia'', a kojom prilikom je suvozač na motociklu P.P. zadobio teške tjelesne povrede. U zapisniku o uvidjaju su navedeni učesnici u saobraćajnoj nezgodi, opis lica mjesta, fiksirani tragovi na kolovozu, oštećenja na vozilu, povrijedjena lica i ostala zapažanja. </span>
</p>
<p class="p4"></p>
<p class="p4">
<span>U nalazu i mišljenju vještaka saobraćajne struke Č. P. od 22.09.2009. godine je navedeno da se saobraćajna nezgoda dogodila dana 24.08.2009. godine u ul. Jovana Tomaševića u neposrednoj blizini restorana Samba. U nezgodi su učestvovali pmv marke "Vento" reg. ozn.......kojim je upravljao J.D., a koji se kretao od pravca raskrsnice kod Texnomaxa u pravcu Sutomora, a na kritičnom mjestu je želio da skrene ulijevo i motocikl marke ''Aprilia'' reg.ozn....... kojim je upravljao Đ. N., a koji se kretao u istom smjeru iza pomenutog vozila. Brzina kretanja na kritičnom dijelu puta je ograničena na 50 km/h. Kolovoz je namijenjen za odvijanje saobraćaja u oba pravca, sa izvučenom punom uzdužnom linijom koja je isprekidana na mjestu skretanja za parking prostor. Položaj deformacija na vozilima i položaj vozila na kolovozu nakon nezgode, te uočenih tragova kočenja-zanošenja motocikla, ukazuju i na način kretanja vozila po kolovozu neposredno prije nezgode, odnosno mogu se utvrditi putanje kretanja vozila. Oba vozača su neposredno prije nezgode izvodili radnje svojim vozilima i to vozač motocikla radnju preticanja, a vozač vozila marke ''VW Vento'' radnju skretanja ulijevo. Bitno je utvrditi koji je od vozača prvi započeo sa izvođenjem radnje, pa samim tim i imao prednost da započetu radnju prvi i završi. Dalje je navedeno da je vozač motocikla započeo radnju preticanja na oko 2,36 sekunde prije nego je došlo do kontakta, a vozač vozila ''VW Vento'' je započeo radnju skretanja ulijevo na oko 1,44 sekundi prije nego što je došlo do kontakta. Ovo znači da je vozač motocikla započeo radnju preticanja za oko 0,9 sekundi prije nego što je vozač vozila Vento započeo sa radnjom skretanja ulijevo. Dakle, vozač vozila Vento je prije stupanja na lijevu polovinu kolovoza imao obavezu da provjeri da li je saobraćajna traka na koju je želio da stupi bila slobodna, a ista je u tom trenutku već bila zauzeta motociklistom koji je bio započeo radnju preticanja. Takođe, vozač motocikla je prešao na lijevu stranu kolovoza na mjestu gdje to nije bilo dozvoljeno horizontalnom signalizacijom na kolovozu (puna linija). Konačno, vještak je dao zaključak da je do saobraćajne nezgode došlo usled toga što je vozač motocikla započeo radnju preticanja na dijelu kolovoza gdje to nije bilo dozvoljeno horizontalnom saobraćajnom signalizacijom kao i zbog toga što je vozač vozila ''VW Vento'' radnju skretanja ulijevo započeo u trenutku kada lijeva kolovozna traka nije bila slobodna usled čega je svoje vozilo doveo u fazi fizičke prepreke na putanji kretanja motocikliste, a što je imalo za posledicu ostvarivanje kontakta izmedju ova dva vozila. </span>
</p>
<p class="p4"></p>
<p class="p4">
<span>Iz dva nalaza i mišljenja vještaka mašinske struke dr B. J. od 28.08.2009. godine i od 28.09.2009. godine, proizilazi da je vozilo marke ''VW Vento'' reg.oznake .... imalo neispravne uredjaje za zaustavljanje. Ova neispravnost se ogledala u neispravnosti parkirne kočnice-ručne. Svi pregledani uredjaji na motociklu marke ''Aprilia'' bili su ispravni i funkcionalni za bezbjedno učešće u saobraćaju, a sva oštećenja potiču od udesa, ista su specificirana i fotografisana i sastavni su dio nalaza. </span>
</p>
<p class="p4"></p>
<p class="p4">
<span>Iz nalaza i mišljenja vještaka medicinske struke dr M. Š. o vještačenju tjelesnih povreda oštećenog P. P. od 25.09.2009. godine, proizilazi da je u predmetnoj saobraćajnoj nezgodi P.P. zadobio povrede u vidu preloma desne ključne kosti, prelom desne lopatične kosti, potres mozga, ranu prskotinu u tjemenu predjela, krvni podliv desne polovine potiljačnog predjela i oguljotine u predjelu desne butine i desnog ramena. Navedene povrede posledica su dejstvom tupog, teškog i jako zamahnutog mehaničkog orudja, a povrede u vidu predjela potiljka, butine i ramena nastale su prilikom pada i udara te klizanja po tvrdoj i neravnoj podlozi. Navedene povrede vještak je kvalifikovao kao tešku tjelesnu povredu. </span>
</p>
<p class="p4"></p>
<p class="p4">
<span>Iz izvještaja Centra za socijalni rad za Opštine Bar i Ulcinj br..... od 27.10.2009. godine sa podacima iz evidencije o vaspitnim mjerama za mldb. Đ.N. proizilazi da je prema maloljetnom Đ.N. iz Bara izrečena jedna vaspitna mjera - disciplinska mjera ukora od strane Područnog organa za prekršaje, zbog prekršaja iz ZOOBS-a na putevima. </span>
</p>
<p class="p4"></p>
<p class="p4">
<span> Iz  izvještaja Centra za socijalni rad za opštine Bar i Ulcinj - stručnog tima za djecu i omladinu sa poremećima u ponašanju sa predlogom vaspitne mjere br. ... za mldb. Đ.N., od 27.10.2009. godine, proizilazi da je stručni tim za djecu i omladinu sa poremećajima u ponašanju mišljenja da se prema maloljetnom Đ.N. treba izreći  vaspitna mjera - disciplinska mjera ukor. </span>
</p>
<p class="p4"></p>
<p class="p4">
<span> Iz  izvoda iz KE za okrivljenog J.D. pribavljen od UP PJ Bar br. 24-03/3-245/09-8025/2 sa podacima iz KE od 11.10.2009. godine, proizilazi da je isti </span><span class="s1">osudjivan i to presudom Opštinskog suda u Baru K.br. 105/78 od 11.12.1978. godine zbog krivičnog djela iz čl. 152 st.1. KZ SRCG, na kaznu zatvora u trajanju od 35 dana i krivičnom presudom Osnovnog suda u Baru K.br. 204/01 od 6.11.2001. godine, zbog krivičnog djela iz čl. 172/3/1 KZ RCG (ugrožavanje javnog saobraćaja) na kaznu zatvora u trajanju od 2 mjeseca uslovno na jednu godinu. </span>
</p>
<p class="p4"></p>
<p class="p4">
<span>Ocjenom izvedenih dokaza utvrdjeno je da je okrivljeni J.D. izvršio  krivično djelo koje mu je stavljeno na teret.  Tokom postupka je nesporno utvrdjeno da je okrivljeni J.D. dana 24.08.2009. godine upravljao pmv marke ''VW Vento'' reg.oznake...... i da se kretao vozilom u ul. ''J. Tomaševića ''. U neposrednoj blizini restorana ''S. ''</span><span class="s3"> </span><span>otpočeo je radnju skretanja ulijevo, u pravcu restorana ''S.'', pa je doveo svoje vozilo u položaj fizičke prepreke vozaču motocikla marke ''Aprilia'' pri čemu je na lijevoj polovini kolovoza došlo do fizičkog kontakta prednje lijeve strane vozila ''Vento'' i prednjeg  točka motocikla usled kojeg je oštećeni P.P. zadobio tešku tjelesnu povredu. </span>
</p>
<p class="p4"></p>
<p class="p4">
<span>Okrivljeni J. je prouzrokovao saobraćajnu nezgodu jer se nije pridržavao odredbi čl. 22 st.1 ZOBS-a na putevima kojim je propisano da vozač koji namjerava da na putu izvrši neku radnju vozilom (uključivanje vozilom u saobraćaj, pomijeranje vozila udesno i ulijevo, mijenjenje saobraćajne trake, preticanje, obilaženje, zaustavljanje, skretanje udesno ili ulijevo), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. Okrivljeni J. je u svojoj odbrani u bitnom naveo da je pogledao u retrovizor i da nije uočio da se iza njega kreću vozila, pa je ocijenio da može bezbjedno da izvrši radnju skretanja vozila u lijevo, dao je žmigavac i počeo radnju skretanja ulijevo, a kada je došao do polovine suprotne trake čuo je udar u prednji lijevi blatobran  njegovog vozila i tada je vidio motociklo na kome su se nalazila dva lica. Međutim, iz nalaza i mišljenja vještaka saobraćajne struke ing Č. P., koji nalaz sud u cjelosti prihvata kao jasan stručan i objektivan, nesporno se utvrđuje da je okrivljeni J.</span><span class="s3"> </span><span>započeo radnju skretanja ulijevo u trenutku kada lijeva kolovozna traka nije bila slobodna, odnosno kada se na njoj već nalazio mldb. Đ. svojim motociklom, a koji je bio započeo radnju preticanja vozila J. Nesporno je utvrđeno da je mldb. Đ. radnju preticanja započeo za oko 0,9 sekundi prije nego što je okrivljeni J. započeo sa radnjom skretanja ulijevo. Prema tome, okrivljeni J. je bio dužan da prije nego što je započeo radnju skretanja ulijevo,  provjeri da li tu radnju može bezbjedno obaviti po sebe i druge učesnike u saobraćaju. Za sud je nesporno da okrivljeni J.nije postupio ovoj zakonskoj obavezi, jer da jeste uočio bi motociklistu koji se kretao iza njega, a koji je već bio stupio na lijevu kolovoznu traku, odnosno koji već je bio započeo sa radnjom preticanja. Usled ovakvog ponašanja, J. je svoje vozilo doveo u poziciju fizičke prepreke na putanji kretanja motocikliste, a što je imalo za posledicu ostvarivanje kontakta izmedju ova dva vozila. Prema tome, nedvosmisleno je utvrđeno da okrivljeni J. nije postupio u smislu čl. 22 st.1 ZOBS-a, odnosno nije se uvjerio da radnju skretanja ulijevo može da učini bez opasnosti za druge učesnike u saobraćaju, pa je tako ostvario uzrok ove saobraćajne nezgode.</span><span class="s3"> </span><span>U ovoj saobraćajnoj nezgodi oštećeni P.P. je zadobio povrede koje su detaljno opisane u nalazu i mišljenju vještaka medicinske struke, koji je sud u cjelosti prihvatio kao stručan, jasan i objektivan.</span>
</p>
<p class="p4">
<span>U postupku je takodje nedvosmisleno utvrdjeno da je malodobni Đ.N. izvršio krivično djelo stavljeno mu na teret. Malodobni Đ.N. je dana 24.08.2009. godine upravljao u saobraćaju motociklom marke ''Aprilia'' reg.oznaka..... i to tako što je krećući se iz pravca ''Tehno maksa'' u pravcu Sutomora preduzeo radnju preticanja po neisprekidanoj uzdužnoj (punoj) liniji koja razdvaja saobraćajne trake. Mldb Đ. je prouzrokovao saobraćajnu nezgodu jer se nije pridržavao odredbi čl. 48 st.1 tč.1 ZOBS-a na putevima kojim je propisano da vozač ne smije vozilom da otpočne preticanje ili obilaženje ako bi se za vrijeme preticanja vozilom kretao po neisprekidanoj uzdužnoj liniji koja razdvaja saobraćajne trake ili ako bi vozilom prešao preko te linije.</span><span class="s3"> </span><span>Da je malodobni Đ.N. upravljao motociklom protivno ovoj zakonskoj odbredbi potvrdjuje jasan, stručan i objektivan nalaz vještaka saobraćajne struke Č. P., iz kojeg se nesporno utvrđuje da je vozač motocikla započeo radnju preticanja na dijelu kolovoza gdje to nije bilo dozvoljeno horizontalnom saobraćajnom signalizacijom, odnosno na dijelu kolovoza na kojem se nalazila puna linija. U datoj saobraćajnoj situaciji mldb. Đ. nije smio otpočeti preticanje vozila "Vento" koje kretalo ispred njega, međutim, postupio je suprotno ovoj zakonskoj obavezi, pa je tako i ostvario uzeok ove saobraćajne nezgode. U predmetnoj saobraćajnoj nezgodi njegov saputnik je zadobio teške tjelesne povrede, a što se utvrdjuje iz jasnog i za sud uvjerljivog i objektivnog nalaza vještaka medicinske struke dr M. Š. </span>
</p>
<p class="p4"></p>
<p class="p4">
<span>Okrivljeni J.D. i malodobni Đ.N. su bili svjesni da usled svog načina vožnje mogu ugroziti bezbjednost saobraćaja, odnosno ostvariti zabranjenu posledicu,</span><span class="s3"> </span><span>ali su olako držali da će je moći spriječiti ili da ona neće nastupiti.</span><span class="s3"> </span><span>U odnosu na osnovno krivično djelo ugrožavanje javnog saobraćaja iz čl. 339 st. 3 Krivičnog Zakonika CG, okrivljeni J. i mldb Đ. su postupali sa svjesnim nehatom.</span><span class="s3">. </span><span>Kao posledica izvršenja osnovnog krivičnog djela  nastupile su teške tjelesne povrede kod oštećenog Popović Petra, u odnosu na koje je povrede okrivljeni J.D. i mldb. Đ.N. postupali sa nehatom. Kako je utvrđeno da je okrivljeni ostvario sva subjektivna i objektivna obilježja krivičnog djela koje mu je stavljeno na teret , to je i oglašen krivim za izvršenja ovog krivičnog djela. Takodje na strani malodobnog Đ.N. je nesporno utvrdjeno da je svojom radnjom ostvario sva subjektivna i objektivna obiležja krivičnog djela koje mu je stavljeno na teret. </span>
</p>
<p class="p4"></p>
<p class="p4">
<span>Odlučujući se za krivičnu sankciju prema okrivljenom J.D.  sud je cijenio sve olakšavajuće i otežavajuće  okolnosti iz čl. 42 KZ CG. Od olakšavajućih okolnosti sud je cijenio porodične prilike okrivljenog, jer je u pitanju otac troje djece. Od otežavajućih okolnosti sud je cijenio raniju osudjivanost okrivljenog za istovrsno krivično djelo. Medjutim, imajući u vidu da je i mldb. Đ.N. takođe skrivio ovu saobraćajnu nezgodu, to je sud okrivljenom izrekao uslovnu osudu utvrdivši mu kaznu zatvora u trajanju od 6 mjeseci istovremeno odredivši da se ista neće izvršiti ukoliko okrivljeni u roku od 2 godine ne učini novo krivično djelo. Sud je cijenio da prema okrivljenom nije potrebno izricanje efektivne kazne zatvora, već je mišljenja da se izricanjem uslovne osude može očekivati da će i samim upozorenjem uz prijetnju kazne u dovoljnoj mjeri uticati na učinioca da više ne vrši ista ili slična krivična djela. </span>
</p>
<p class="p4"></p>
<p class="p4">
<span>Odlučujući o izboru vaspitne mjere, sud je maloljetnom Đ.N. izrekao vaspitnu mjeru ukor, imajući u vidu izvještaj Centra za socijalni rad, zatim ličnost maloljetnika, načina izvršenja krivičnog djela, kao i činjenicu da se radi o učeniku vrlo dobrog uspijeha. Ova mjera je adekvatna kako po mišljenju centra za socijalni rad tako i po predlogu zastupnika ODT-a, a i po mišljenju vijeća sa istom će se potpuno ostvariti svrha izricanja vaspitnih mjera propisana čl. 82 KZ CG. </span>
</p>
<p class="p4"></p>
<p class="p4">
<span>Odluka o troškovima krivičnog postupka iz stava 1 izreke presude zasniva se na odredbi čl. 202 st.3 ZKP-a pa se obavezuje okrivljeni J.D. da plati troškove krivičnog postupka u iznosu od 220,00 eura, koji troškovi se odnose na troškovi vještaka mašinske struke u iznosu od 42,35 eura, troškove vještaka saobraćajne struke u iznosu od 63,25 eura, troškove vještaka medicinske struke u iznosu od 68,75 eura, kao i troškove rada suda koji su odredjeni prema trajanju, složenosti krivičnog postupka i imovinskim prilikama okrivljenog. </span>
</p>
<p class="p4"></p>
<p class="p4">
<span>Odluka o troškovima u odnosu na maloljetnog Đ.N., zasniva se na osnovu čl. 500 st.1. ZKP-a, zbog čega troškovi krivičnog postupka padaju na teret budžetskih sredstava suda. </span>
</p>
<p class="p4"></p>
<p class="p4">
<span>Sa izloženog odlučeno je  kao u izreci presude. </span>
</p>
<p class="p3"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 18.05.2010 godine</span>
</p>
<p class="p4"></p>
<p class="p4"></p>
<p class="p4">
<span>ZAPISNIČAR,                                                 PREDSJEDNIK VIJEĆA – SUDIJA</span>
</p>
<p class="p4">
<span>Ana Stanišić                                                                    Aleksandra Leković </span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 15 dana od dana prijema pismenog otpravka presude. </span>
</p>
<p class="p4"></p>
<p class="p4"></p>
<p class="p7"></p>


</body>
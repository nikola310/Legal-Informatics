&nbsp;OSNOVNI SUD U ROŽAJAMA<br>
K.br. 36/11<br>
&nbsp;<br>
&nbsp;<br>
U IME NARODA<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 28/11 od 03.03.2011.g. podnijet protiv optuženog M.S. iz Rožaja, zbog krivičnog djela ugrožavanje javnog saobraćaja iz čl. 339. st. 3. u vezi st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, oštećenih Č.B. i Č.Z. i optuženog, dana 06.04.2011.g. donio je i javno objavio<br>
&nbsp;<br>
&nbsp;<br>
P R E S U D U<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi M.S. JMBG , od oca Z. i majke Š., rodj. K., rodjen .g. u , Opština Rožaje, živi u , drž. CG, pismen, završio&nbsp; osnovnu školu, nezaposlen, oženjen, otac 4 maloljetne djece, odslužio vojni rok 1990.g. u Vranju, vodi se pri VE Rožaje, siromašnog imovnog stanja, osudjivan presudom Osnovnog suda Rožaje K.br. 476/93 od 10.12.1993.g. zbog krivičnog djela iz čl. 143/1 na novčanu kaznu u iznosu od 300,00 dinara i presudom Osnovnog suda Rožaje K.br. 782/94 od 31.08.1994.g. zbog krivičnog djela iz čl. 143/2 na kaznu zatvora u trajanju od 30 dana,<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K R I V&nbsp;&nbsp;&nbsp;&nbsp; J E<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dana 15.11.2010.g. oko 13,40 časova, na magistralnom putu broj 2. Rožaje-Ribariće, u mjestu zv. Bać, Opština rožaje, ne pridržavajući se saobraćajnih propisa, svjestan da svojom radnjom može učiniti djelo ali je olako držao da do toga neće doći i da će to moći spriječiti, ugrozio saobraćaj i doveo u opasnost živote i tijelo ljudi, na način što upravljajući putničkim motornim vozilom marke "Volkswagen" tip "Golf" reg. oznaka RO AN. krećući se iz pravca Ribarića u pravcu Rožaja, protivno odredbama čl. 42. Zakona o bezbijednosti saobraćaja na putevima, prilikom mimoilaženja sa vozilom marke "Volkswagen" tip "Pasat" reg.oznaka RO AE. kojim je upravljao Č.B., nije ostavio dovoljno rastojanje izmedju svog vozila i vozila sa kojim se mimoilazi, već se vozilom kretao po lijevoj polovini kolovoza namijenjenoj za kretanje vozila koja dolaze iz suprotnog smjera, usljeg čega je prednjim čeonim dijelom svog vozila udario u prednji čeoni dio njemu u susret nailazećeg vozila, nanoseći tom prilikom Č.B. lake tjelesne povrede u vidu kontuzione povrede u predjelu grudnog koša i njegovoj saputnici Č.Z. lake tjelesne povrede u vidu kontuzione povrede u predjelu glave i trupca,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime je izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; pa mu sud primjenom pomenutog zakonskog propisa i čl. 4, 13, 16, 32, 36, 42, 52, 53, 54. Krivičnog zakonika i čl. 364. Zakonika o krivičnom postupku&nbsp; i z r i č e<br>
&nbsp;<br>
&nbsp;<br>
USLOVNU OSUDU<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu utvrdjuje kaznu zatvora u trajanju od 60 (šezdeset) dana i istovremeno odredjuje da se kazna neće izvršiti ukoliko osudjeni u roku od jedne godine ne izvrši novo krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da plati ovome sudu na ime troškova krivičnog postupka iznos od 181,50 eura.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da plati ovome sudu na ime paušala iznos od 30,00 eura, sve u roku od 15 dana po pravosnažnosti ove presude.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni Č.B. i Č.Z. se radi ostvarivanja odštetnog zahtjeva upućuju na gradjansku parnicu.<br>
&nbsp;<br>
&nbsp;<br>
O b r a z l o ž e nj e<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo iz Rožaja, podnijelo je ovome sudu optužni predlog Kt.br.28/11 od 03.03.2011.g. protiv optuženog M.S. iz Rožaja, zbog krivičnog djela ugrožavanje javnog saobraćaja iz čl. 339. st. 3. u vezi st. 1. Krivičnog zakonika (KZ).<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu Zamjenik ODT-a Selmanović Armin je ostao pri podnijetom optužnom predlogu, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni Č.B. i Č.Z. su u završnoj riječi izjavili da se ne pridružuju krivičnom gonjenju ODT-a u odnosu na optuženog, a odštetni zahtjev će ostvariti posebnom tužbom u gradjanskoj parnici.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi je na pretresu priznao da je izvršio djelo za koje je optužen i svoju krivicu i objasnio je da je dana 15.11.2010.g. oko 13,40 časova upravljao putničkim motornim vozilom marke "Volksvagen" tip "Golf" reg.br. RO AN-. magistralnim putem iz pravca Ribarića prema Rožajama. Da je dolaskom u mjestu zv. Bač, Opština Rožaje prilikom mimoilaženja sa vozilom marke "Pasat" kojim je upravljao oštećeni Č.B., prešao na njegovu kolovoznu traku gdje je došlo do čeonog sudara prednjeg dijela njegovog vozila sa prednjim dijelom vozila oštećenog B. kojom prilikom su B. i njegova supruga Z. zadobili lake tjelesne povrede. Istakao je da se u kritičnom momentu ispred njega kretalo jedno vozilo sa niškim tablicama koje je naglo prikočilo, te je morao i on da prikoči a pošto je kolovoz bio mokar vozilo se zanijelo u lijevu stranu i prešlo na lijevu kolovoznu traku gdje je došlo do kontakta sa vozilom oštećenog koji se kretao iz suprotnog pravca. Izrazio je kajanje zbog ovoga što je uradio i obećao je da ubuduće neće vršiti bilo kakva krivična djela, pa je molio da ga sud što blaže kazni.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Po ovoj krivičnopravnoj stvari, sud je izveo dokaze: saslušao svedoke-oštećene Č.B. i Č.Z., pročitao zapisnik o uvidjaju Ispostave Rožaje br. 03-231-4583 od 24.11.2010.g., otpusnu listu sa epikrizom JZU Opšte bolnice Berane br. 5885/2010, izvještaj ljekara specijaliste JZU Doma zdravlja Rožaje br. 503. od 23.11.2010.g., izvještaj ljekara Jedinice za hitnu medicinsku pomoć Rožaje od 15.11.2010.g., nalaz i mišljenje vještaka saobraćajne struke N.M. Kri.br. 15/11 od 25.02.2011.g., nalaz i mišljenje vještaka medicinske struke Dr M.M. dat na zapisniku Kri.br. 15/11 od 22.02.2011.g., izvršio uvid u skicu lica mjesta Ispostave Rožaje br. 03-231-4583 od 24.11.2010.g. i uvid u izvod iz kaznene evidencije na ime optuženog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći iskaz optuženog i sve izvedene dokaze kako pojedinačno, tako i u medjusobnoj vezi na osnovu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Utvrdjeno činjenično stanje proizilazi kako iz priznanja optuženog, tako i iz dokaza izvedenih u postupku.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, optuženi je u cjelosti priznao izvršenje djela, pa je sud njegov iskaz prihvatio kao jasan, potpun i ubjedljiv, a dovodeći isti u vezu sa iskazima oštećenih, nalazima i mišljenjima vještaka medicinske i saobraćajne struke i ostalim izvedenim dokazima, zaista nema sumnje u drugačije činjenično stanje.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, iz iskaza svedoka-oštećenih Č.B. i Z. utvrdjeno je da je dana 15.11.2010.g. oštećeni B. upravljao svojim putničkim motornim vozilom marke "Volksvagen" tip "Pasat" reg.br. RO AE. magistralnim putem iz pravca Rožaja prema Ribariću u kojem se nalazila njegova supruga-oštećena Z., koja je sedela na mjestu suvozača. Da je dolazeći u mjestu zv. Bać, Opština Rožaje oko 13,40 časova iz suprotnog smjera naišlo putničko vozilo marke "Opel" sa kojim su se normalno mimoišli za kojim se kretalo vozilo marke "Golf" kojim je upravljao optuženi koji je prešao vozilom na njihovu kolovoznu traku i udario prednjim čeonim dijelom svog vozila u prednji čeoni dio njihovog vozila kojom prilikom su zadobili tjelesne povrede, te su prebačeni u Dom zdravlja Rožaje, a zatim i u Opštu bolnicu Berane radi ukazivanja ljekarske pomoći. Istakli su da u kritičnom momentu nijesu primijetili ni da je optuženi, ni vozač vozila "Opel" koje se kretalo ispred njega, dejstvovao na radnu kočnicu tj. da je kočio prije nego što je došlo do nezgode.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka medicinske struke Dr M.M.utvrdjuje se da je kritičnog dana oštećeni Č.B. zadobio lake tjelesne povrede u vidu kontuzionih povreda u predjelu grudnog koša i da je oštećena Č.Z. zadobila lake tjelesne povrede u vidu kontuzionih povreda u predjelu glave i trupca, te da su iste mogle nastati u saobraćajnoj nezgodi.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka saobraćajne struke N.M. utvrdjuje se da je jedini propust u ovoj saobraćajnoj nezgodi učinio vozač putničkog motornog vozila marke "Volksvagen" tip "Golf"-optuženi koji se kretao iz pravca Ribarića prema Rožajama angažujući pritom za kretanje lijevu polovinu kolovoza namijenjenu za kretanje vozila koja dolaze iz suprotnog smjera, te da prilikom mimoilaženja sa vozilom marke "Pasat" nije svoje vozilo blagovremeno naveo na svoju desnu polovinu kolovoza, već je angažovanjem lijeve polovine kolovoza na putu ispred njemu u susret nailazećeg vozila "Pasat" stvorio opasnu, blisku i pokretnu prepreku, koju vozač "Pasata" u opisanim okolnostima nije mogao da izbjegne. Da je takav položaj vozilo "Golf" moglo imati zbog nepažnje vozača-greške u upravljanju vozilom&nbsp; ili drugih subjektivnih razloga vozača. Da na strani vozača vozila marke "Pasat" nije našao elemente doprinosa nezgode.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imajući u vidu nalaze i mišljenja ovih vještaka koje je sud prihvatio jasne, objektivne, uvjerljive i stručne, te dovodeći iste u vezu sa iskazima oštećenih i navodima iz pismeno izvedenih dokaza, kao i u vezu sa iskazom optuženog koji je u cjelosti priznao izvršenje djela, zaista se nedvosmisleno utvrdjuje činjenično stanje kao u dispozitivu ove presude.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa navedenih razloga, sud nije prihvatio iskaz optuženog u dijelu u kojem ističe da je u kritičnom momentu vozač vozila koje se kretalo ispred njega prikočio, te da je i on morao prikočiti usled čega se vozilo zanijelo ulijevo zbog mokrog kolovoza i prešlo na lijevu kolovoznu traku, obzirom da je njegov iskaz, u ovom dijelu, neobjektivan, neuvjerljiv i opovrgnut iskazima oštećenih i ostalim izvedenim dokazima, tako da je očigledno da optuženi sa ovakvim kazivanjem nastoji da olakša sebi položaj u postupku.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dakle, u postupku je utvrdjeno da je optuženi dana 15.11.2010.g. oko 13,40 časova, na magistralnom putu broj 2. Rožaje-Ribariće, u mjestu zv. Bać, Opština rožaje, ne pridržavajući se saobraćajnih propisa, svjestan da svojom radnjom može učiniti djelo ali je olako držao da do toga neće doći i da će to moći spriječiti, ugrozio saobraćaj i doveo u opasnost živote i tijelo ljudi, na način što upravljajući putničkim motornim vozilom marke "Volkswagen" tip "Golf" reg. oznaka RO AN. krećući se iz pravca Ribarića u pravcu Rožaja, protivno odredbama čl. 42. Zakona o bezbijednosti saobraćaja na putevima, prilikom mimoilaženja sa vozilom marke "Volkswagen" tip "Pasat" reg.oznaka RO AE. kojim je upravljao Č.B., nije ostavio dovoljno rastojanje izmedju svog vozila i vozila sa kojim se mimoilazi, već se vozilom kretao po lijevoj polovini kolovoza namijenjenoj za kretanje vozila koja dolaze iz suprotnog smjera, usljeg čega je prednjim čeonim dijelom svog vozila udario u prednji čeoni dio njemu u susret nailazećeg vozila, nanoseći tom prilikom Č.B. lake tjelesne povrede u vidu kontuzione povrede u predjelu grudnog koša i njegovoj saputnici Č.Z. lake tjelesne povrede u vidu kontuzione povrede u predjelu glave i trupca. U konkretnom slučaju optuženi je bio svestan svog djela tj. svestan da se preduzimanjem opisanih radnji ne pridržava saobraćajnih propisa i da upravljanjem vozilom lijevom kolovoznom trakom ugrožava javni saobraćaj i dovodi u opasnost živote ili tijelo ljudi-drugih učesnika u saobraćaju, te da posledica u vidu konkretne opasnosti-nastupanje lake tjelesne povrede može u svakom momentu da nastupi, ali je olako držao da do toga neće doći ili da će to moći spriječiti, te je usled takvog postupanja optuženog nastupila posledica u vidu lake tjelesne povrede koje su zadobili oštećeni, te je postupao iz nehata.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela ugrožavanje saobraćaja iz čl. 339. st. 3. u vezi st. 1. KZ, za koje djelo je sud istog oglasio krivim i izrekao mu uslovnu osudu utvrdjujući mu pritom kaznu zatvora u trajanju od 60 (šezdeset) dana i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izricanja ovakve vrste krivične sankcije, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, raniji život optuženog, te protek vremena od ranije osude zbog druge vrste krivičnog djela, cijeneći pritom kao olakšavajuće okolnosti priznanje optuženog za izvršeno djelo, kajanje i obećanje da ubuduće neće vršiti bilo kakva krivična djela, njegove porotične prilike-otac 4 maloljetne djece, siromašno imovno stanje i njegov pozitivan odnos prema oštećenima nakon izvršenog djela koji se nijesu pridružili krivičnom gonjenju ODT-a, pa je sud u nedostatku otežavajućih okolnosti našao da je imalo mjesta izricanju ovakve vrste krivične sankcije ubijedjen da u konkretnom slučaju radi krivičnopravne zaštite prema optuženom nije nužno primijeniti kaznu, te da se može očekivati da je upozorenje uz prijetnju kazne dovoljno za ostvarenje svrhe uslovne osude iz čl. 52. KZ u okviru opšte svrhe krivičnih sankcija iz čl. 4. istog zakona.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 202. u vezi čl. 199. st. 2. tač. 1. ZKP, sud je obavezao optuženog da plati ovome sudu na ime troškova krivičnog postupka iznos od 181,50 eura, koji troškovi se odnose na ime troškova za vještačenje.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 30,00 eura.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl. 212. st. 2. ZKP oštećeni Č.B. i Č.Z. se radi ostvarivanja odštetnog zahtjeva upućuju na gradjansku parnicu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa izloženog odlučeno je kao u dispozitivu ove presude.<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U ROŽAJAMA, dana 06.04.2011.g.<br>
&nbsp;<br>
&nbsp;<br>
Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,<br>
Dacić Azra s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zekić Milosav&nbsp; s.r.<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{margin-bottom:0.1388889in;text-align:center;hyphenate:auto;font-family:Arial;font-size:11pt;}
.p2{text-indent:0.5in;margin-left:3.5in;margin-bottom:0.1388889in;text-align:center;hyphenate:auto;font-family:Arial;font-size:11pt;}
.p3{text-indent:0.5in;margin-left:3.5in;margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p4{margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p5{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p6{text-indent:0.79583335in;margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p7{text-indent:0.5in;margin-bottom:0.1388889in;text-align:center;hyphenate:auto;font-family:Arial;font-size:11pt;}
.p8{text-indent:0.5in;margin-bottom:0.1388889in;text-align:start;hyphenate:auto;font-family:Arial;font-size:11pt;}
.p9{text-indent:0.49166667in;margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p10{margin-bottom:0.1388889in;text-align:justify;hyphenate:auto;font-family:Arial;font-size:10pt;}
.p11{margin-bottom:0.1388889in;text-align:start;hyphenate:auto;font-family:Times New Roman;font-size:11pt;}
.s1{font-weight:bold;}
</style>
<meta content="Zorica Dabetić" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1"></p>
<p class="p1">
<span>U IME CRNE GORE!</span>
</p>
<p class="p2">
<span>                          Posl.br.K.80/16</span>
</p>
<p class="p3"></p>
<p class="p4">
<span>               OSNOVNI SUD U HERCEG NOVOM, po sudiji Zorici Dabetić, uz učešće zapisničara Milović Tereze, u krivičnom predmetu protiv okrivljenog LJ.N., zbog krivičnog djela teška tjelesna povreda iz čl.151 st.1 KZCG, povodom optužnog  predloga ODT Herceg Novi Kt.br.78/2016 od 21.04.2016.godine, nakon održanog glavnog i javnog pretresa dana 05.09.2016. godine, u prisustvu okrivljenog LJ.N., njegovog branioca advokata B.P. i državnog tužioca ODT Herceg Novi Stijović Rista, donio je i javno objavio slijedeću </span>
</p>
<p class="p4"></p>
<p class="p1">
<span>P R E S U D U </span>
</p>
<p class="p1"></p>
<p class="p5">
<span class="s1">    </span><span>Okrivljeni LJ.N., JMBG ..., od oca N. i majke B., rođene Đ., rođen .... godine u K., sa prebivalištem u HN, ul. ..., po zanimanju tehničar prodaje, sa završenom sss, zaposlen, neoženjen, bez djece, sa mjesečnim primanjem od 250€, ne posjeduje nepokretnosti na svoje ime, neosuđivan, državljanin Crne Gore.</span>
</p>
<p class="p5"></p>
<p class="p4">
<span>	                                              K r i v    j e</span>
</p>
<p class="p5">
<span> Što je :</span>
</p>
<p class="p4">
<span>	</span>
</p>
<p class="p4">
<span>	dana 07.01.2016.godine oko 03,30 časova u Igalu,opština Herceg Novi,u stanu u kojem boravi C.V., teško tjelesno povrijedio oštećenog P.J.,na način što se nakon kraće prepirke porvao sa oštećenim i istog oborio na krevet,a zatim dok se oštećeni nalazio ispod njega,okrenuti jedan prema drugom "lice u lice" i pokušavao da se istrgne,istog glavom udario u predjelu nosa i tom prilikom mu nanio tešku tjelesnu povredu u vidu preloma nosnih kostiju sa pomjeranjem koštanih ulomaka, pri čemu je bio svjestan svoga djela i htio njegovo izvršenje.</span>
</p>
<p class="p4"></p>
<p class="p4">
<span>	- čime je izvršio krivično djelo teška tjelesna povreda iz čl.151 st.1Krivičnog zakonika Crne Gore.</span>
</p>
<p class="p6"></p>
<p class="p4">
<span>pa  mu sud, na osnovu čl.151 st.1 KZ CG i primjenom čl. 4, 32, 36, 42, 51, 52, 53 i 54 KZ CG te čl.374 st.1, čl.229 stav 1 i čl.239 st.2 ZKP-a izriče </span>
</p>
<p class="p7"></p>
<p class="p8">
<span>                                        USLOVNU  OSUDU</span>
</p>
<p class="p8"></p>
<p class="p5">
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljeni u roku od 2 (dvije) godine od pravosnažnosti presude ne izvrši novo krivično djelo.</span>
</p>
<p class="p4">
<span>           Oštećeni P.J. se sa odštetnim zahtjevom upućuje na parnicu.</span>
</p>
<p class="p4"></p>
<p class="p5">
<span>Okrivljeni se obavezuje da plati troškove krivičnog postupka u iznosu od 60,50 eura, kao i paušalni iznos od 30,00 eura, sve u korist budžeta Crne Gore na žiro račun 832-158-14 u roku od 15 dana od pravosnažnosti presude.</span>
</p>
<p class="p4"></p>
<p class="p1">
<span>O b r a z l o ž e nj e</span>
</p>
<p class="p4"></p>
<p class="p5">
<span>Osnovno državno tužilaštvo Herceg Novi podnijelo je ovom sudu optužni predlog Kt.br.78/2016 od 21.04.2016.godine, protiv okrivljenog LJ.N., zbog  krivičnog djela teška tjelesna povreda iz čl.151 st.1 KZCG, bliže opisanog u izreci presude.</span>
</p>
<p class="p5">
<span>U završnoj riječi, državni tužilac Herceg Novi je naveo da ostaje pri podnijetom optužnom predlogu, jer je izvedenim dokazima potvđeno da je okrivljeni izvršio djelo stavljeno mu na teret, a što proizilazi i iz dijela iskaza okrivljenog. Dalje je naveo da smatra da u konkretnom slučaju okrivljeni nije postupao u nužnoj odbrani. Predložio je da sud okrivljenog oglasi krivim i osudi po zakonu.</span>
</p>
<p class="p5">
<span>  Okrivljeni LJ.N. je u svojoj odbrani naveo da se kritične večeri nalazio u stanu kod svoje djevojke C.V. u Igalu. Dodao je da pred zoru, oko 03,00 – 03,30 časova, na vrata stana došao P.J. sa kojim je C.V. raskinula emotivnu vezu 5 mjeseci ranije, a koji je u ruci držao metalni pendrek na razvlačenje i udarao po vratima sve jače i jače, tražeći da mu otvore i da on izađe da se bije sa njim. Kada je on otvorio vrata oštećeni je držao pendrek u ruci i rekao: „Prebiću vas oboje, unakaziću vas“, radi čega je okrivljeni, zaključao vrata i pošao u WC da pozove policiju i prijavi uznemiravanje. Kad je izašao iz wc-a, ugledao je P.J. kako nasrće na njegovu djevojku, koja mu je u međuvremenu otključala vrata, pa je prišao da ih razdvoji, ali ga je tada, kako je naveo, P.J. udario stisnutom pesnicom dva puta u predjelu lica sa lijeve i desne strane. Kada ga je pitao zašto to radi, oštećeni ga je udario još jedan put sa desne strane lica. Nakon toga, on je P.J. oborio na krevet i držao kako bi ga smirio. Oštećeni P.J. mu je, kako je dodao, tada rekao da će ga ubiti i počeo još više da divlja, radi čega ga je okrivljeni udario glavom u predjelu nosa, od čega mu je potekla krv. Pojasnio je da su se u momentu kada je oštećenom zadao udarac, nalazili na krevetu jedan preko drugog, a P.J. je bio ispod njega, opirao se i tražio da ga pusti i vukao ga za vrat. Zatim je pustio P.J., ali on nije izašao iz stana već je ostao u istom i pozvao okrivljenog da se opet tuku. Dalje navodi da je zatim opet pošao u WC da pozove policiju, koja u međuvremenu nije dolazila, a kada je izašao iz WC-a ugledao je oštećenog koji je prijetio i u jednom momentu udario C.V. pesnicom u predjelu brade, a zatim i njega takođe šakom u predjelu brade. Nakon toga je izašao iz stana govoreći „nećete dočekati zoru, vratiću se da vas izbušim“, pri tom pozivajući nekoga na telefon.  Dodao je da ga je i prije ovog događaja oštećeni zvao i prijetio, slao mu sms poruke, a sve to zbog C.V., te da je više puta dolazio na njegovo radno mjesto i verbalno ga provocirao. Naveo je da je nakon događaja P.J. dolazio kod njega na posao i govorio mu da mu je dužan za operaciju nosa.</span>
</p>
<p class="p5">
<span>Na glavnom pretresu je pojasnio da je posle sat vremena, pošto policija nije dolazila, uzeo iz stana metalnu šipku koju je oštećeni ispustio, istu odnio u policiju i tamo dao izjavu. Takođe je istakao da je oštećeni prilikom dolaska u stan, držao u ruci metalni pendrek – cijev čiji je promjer više od 3 cm, koji se razvlači, kojim je udarao po vratima stana. Okrivljeni je pojasnio da je, nakon što ga je oštećeni udarao pesnicama sa obje ruke, on istog uhvatio za obje podlaktice i oborio ga na obližnji krevet nakon čega je pao preko njega pitajući ga zašto ovo radi i kako je oštećeni nastavio da ga vuče i udara, on je oštećenog glavom odnosno čelom udario u nos. Istakao je da je oštećeni, nakon što ga je on oborio na krevet i dalje držao palicu u ruci, ali da ni njega niti C.V. nije udarao palicom, te da ne zna kada je tačno oštećeni ispustio palicu na pod u stanu oštećene, ali je po izlasku iz wc-a drugi put, vidio palicu na podu jedine prostorije u kojoj oštećena stanuje. Istakao je da smatra da nije počinio krivično djelo koje mu se stavlja na teret jer je postupao u samoodbrani. </span>
</p>
<p class="p5">
<span>U završnoj riječi je dodao da mu je žao što je došlo do kritičnog događaja, a pridružio se završnoj riječi svog branioca.</span>
</p>
<p class="p5">
<span>U završnoj riječi branilac okrivljenog je izjavio da se njegovom branjeniku stavlja na teret djelo koje je počinio u stanu kod svoje djevojke, a koja kategorija je zaštićena Ustavom i Međunarodnim konvencijama u smislu nepovredivosti stana, te da okrivljeni nije odgovoran čak ni za slučaj prekoračenja nužne odbrane koja mu se eventualno može staviti na teret iz razloga što i poslije oduzimanja sredstva opasnog za život i tijelo oštećeni nastavio sa atakom na njega. Takođe je naveo da je oštećeni pripremao napad na stan i lica u stanu tako što se stavio u alkoholisano stanje, spremio sredstvo i onda napao okrivljenog i njegovu djevojku. Stoga je predložio da se okrivljeni oslobodi odgovornosti za krivično djelo koje mu je stavljeno na teret.</span>
</p>
<p class="p9">
<span> U dokaznom postupku sud je izveo dokaze saslušanjem oštećenog P.J., svjedoka C.V., čitanjem uz saglasnost stranaka pismenog nalaza i mišljenje vještaka sudske medicine dr Nemanje Radojevića od 27.03.2016.godine, čitanjem izvještaja ljekara JZU „Dom zdravlja Herceg Novi“ br.220 od 21.01.2016.godine sa rengenskim snimkom na ime oštećenog P.J., izvještaja ljekara jednice za HMP Herceg Novi br.188 na ime okrivljenog LJ.N., izvještaja Uprave policije - CB H.Novi od 08.07.2016 godine, te izvoda iz kaznene evidencije Ministarstva pravde za okrivljenog, pa je nakon tako provedenih dokaza, ocjenom svakog pojedinačno i u njihovoj međusobnoj vezi, kao i u vezi sa odbranom okrivljenog utvrdio da su navodi optužbe osnovani.</span>
</p>
<p class="p9">
<span>Oštećeni P.J. je u bitnom naveo da ga je njegova bivša djevojka C.V. zvala i tražila da joj pozajmi 50-60€, radi čega je on pošao do njenog stana i da je to bilo u kasnim večernjim satima. Dodao je da je popio tri mala piva i da je bio pripit, ali ne toliko da ne zna šta radi, te da nije imao namjeru da pravi bilo kakav problem i da nije znao da je okrivljeni u stanu kod C.V.. Kada je stigao, pokucao je na vrata, a vrata mu je otvorio okrivljeni koji ga je udario crnom metalnom  šipkom u predjelu nosa, a zatim glavom u bradu, od kojih udaraca on nije pao. Zatim je naveo da je izašao iz stana i sačekao interventni vod policije koji je pozvao okrivljeni Ljucović, a kojima je saopštio ko ga je udario. Istakao je da on kritične večeri nije udario ni okrivljnog ni C.V., niti da im je prijetio, kao i da ne zna ko je okrivljenom nanio povrede, ali da on nije sigurno, te da je okrivljeni njega udario tačno na ulaznim vratima i da on uopšte nije ulazio u stan. Dodao je da je okrivljeni metalnu šipku predao policiji gdje se ista i nalazi. Osim toga, pojasnio je da je na vrata kucao normalno, u dva navrata po tri puta, da nije prijetio kada je odlazio od stana i nije obavljao nikakav telefonski razgovor.</span>
</p>
<p class="p9">
<span>Na glavnom pretresu, oštećeni je dodao da je čuo od okrivljenog prilikom prvog saslušanja kod ODT Herceg Novi da je okrivljeni predao šipku u CB Herceg Novi, a naveo je da nije tačno da je dolazio kod C.V. u stan iza 03,00 časa ujutru već mnogo ranije, ali se nije mogao precizno izjasniti kada. Pridružio se krivičnom gonjenju i postavio imovinsko pravni zahtjev zbog povrede koju je zadobio od okrivljenog.</span>
</p>
<p class="p9">
<span>Sud iskaz oštećenog nije prihvatio kao vjerodostojan u dijelu u kome opisuje način na koji se odigrao kritični događaj, jer je isti očigledno dat u namjeri da se oteža položaj okrivljenog i umanji njegov doprinos u nastanku kritičnog događaja. Osim toga ovaj iskaz je u suprotnosti i sa iskazom okrivljenog i svjedoka C.V. u dijelu u kome je sud prihvatio iste, kao i sa izvještajem Uprave policije - CB H.Novi od 08.07.2016 godine, te posebno sa nalazom i mišljenjem vještaka sudske medicine dr.R.N. od 27.03.2016.godine. Naime, oštećeni je sa ciljem da oteža položaj okrivljenog u ovom postupku, naveo kako nije udarao okrivljenog, dakle sa istim se nije tukao, a suprotno tome, iz nalaza i mišljenja vještaka sudske medicine proizilazi da su i kod okrivljenog kritičnom prilikom nastale tjelesne povrede – nagnječenja, crvenila i oguljotine, za koje se vještak izjasnio da su mogle nastati pesnicom, grebanjem noktima prilikom čupanja ili guranja. Osim toga, navodi oštećenog da ga je ispred stana sačekala policija koju je pozvao okrivljeni, u suprotnosti je sa izvještajem policije CB Herceg Novi od 08.07.2016 godine, u kome je navedeno da policijski službenici dežurne interventne jedinice po dolasku na kritično mjesto nisu zatekli nikoga od aktera događaja.</span>
</p>
<p class="p9">
<span>Svjedok C.V. u svom iskazu u bitnom je navela da je bila u vezi i živjela sa P.J.om P.J.em, sa kojim se razišla u avgustu 2015. godine, te da P.J. od tada konstantno prijeti njoj i njenom sadašnjem momku, okrivljenom LJ.N.. Dalje je navela da je kritične večeri, negdje oko 03,00-03,30 časova, dok su se ona i okrivljeni nalazili u njenom stanu, na vrata stana metalnom šipkom počeo da udara oštećeni, koji je tražio da mu otvore vrata, prijeteći da će sve polomoti ukoliko okrivljeni ne izađe da se obračuna sa njim. Dodala je navela da je on udarao sve jače i da mu je ona radi toga otvorila vrata, nakon čega je oštećeni ušao i odgurnuo je. Istakla je da je bio u vidno pijanom stanju i da je nasrnuo na okrivljenog sa kojim se porvao. Nakon toga su obojica pali na krevet i međusobno razmijenili nekoliko udaraca rukama, a da je P.J. i dalje držao šipku u ruci, koju je ona tom prilikom uspjela da mu otme. Prilikom rvanja prvo je P.J. bio nad Nikolom,  a da se zatim Nikola istrgnuo i okrenuo P.J.a da bude ispod njega, a ona je pomogla okrivljenom da iz P.J.ove ruke otrgnu šipku. U jednom momentu tokom rvanja je P.J.u potekla krv iz nosa, a Nikola ga je pustio i pošao do WC da pozove policiju. Nakon toga, P.J. je opet nasrnuo na nju govoreći joj „ubiću te kurvo, izbušiću i tebe i njega, iseliću te iz ovog grada“. Kad je Nikola čuo tu viku, istrčao je iz WC-a i tom prilikom mu je P.J. zadao još dva udarca otvorenom šakom u predjelu glave, a zatim je izašao iz stana govoreći da ide da se nađe sa nekim Nikšićanima da uzme pištolj. Nakon toga su ona i Nikola otišli u policiju i sa sobom ponijeli šipku koju je sa donio oštećeni. </span>
</p>
<p class="p9">
<span>Na glavnom pretresu pojasnila je da nije vidjela momenat na koji je način okrivljeni udario P.J.a dok je ležao preko njega na krevetu, ali da je oštećeni sve vrijeme držao šipku u ruci koju su ona i okrivljeni pokušali da mu otmu, što su zajedno i uspjeli dok je oštećeni ležao ispod okrivljenog.</span>
</p>
<p class="p9">
<span>	Analizirajući iskaz svjedoka C.V. sud je prihvatio isti u dijelu u kome je opisala tok samog događaja jer je isti u tom dijelu logičan, uvjerljiv, a u bitnim okolnostima u saglasnosti sa odbranom okrivljenog u dijelu u kome je sud istu prihvatio. Međutim, sud na iskazu ovog svjedoka nije mogao zasnovati svoju odluku jer ista ne opisuje sam momentat izvršenja krivičnog djela, jer ista nije vidjela na koji način je oštećeni zadobio predmetnu povredu, kako je to i sama navela.</span>
</p>
<p class="p9">
<span>Iz nalaza i mišljenja vještaka sudske medicine dr.R.N. od 27.03.2016.godine proizilazi da su kod LJ.N. dijagnostifikovani nagnječenje u lijevom jagodičnom predjelu, crvenilo u desnom jagodičnom predjelu, crvenilo u predjelu zadnje strane vrata, oguljotine desne podlaktice, koje se kvalifikuju kao lake tjelesne povrede. Kod P.J. dijagnostifikovan je prelom nosnih kostiju sa pomjeranjem koštanih ulomaka, koja povreda je posljedica dejstva tupe mahaničke sile i ista je nastala usljed jednokratnog direktnog dejstva aktivno zamahnutog mehaničkog oruđa –udraca, moguće glavom. U nalazu dalje stoji da je malo vjerovatno da ovakva poreda nastane od udarca metalnom šipkom. Na kraju je dat zaključak da se u vrijeme nanošenja, zadobijena povreda kvalifikuje kao teška tjelesna povreda koja je mogla nastati 07.01.2016. godine. </span>
</p>
<p class="p9">
<span>Sud je prihvatio mišljenje i nalaz vještaka jer je isti zasnovan na materijalnim dokazima-medicinskoj dokumentaciji na ime oštećenog i okrivljenog, stručan je, a na isti stranke nijesu imale primjedbi.</span>
</p>
<p class="p9">
<span>Sud je iz dopisa Uprave policije - CB H.Novi od 08.07.2016 godine, utvrdio da je dežurnoj službi CB H.Novi, dana 07.01.2016. godine oko 03,35 časova, LJ.N. telefonskim putem prijavio da u blizini PC „Solemar“ ima problema sa P.J.om. Postupajući po prijavi, na lice mjesta je upućeno dežurno odjeljenje interventne jedinice koje na licu mjesta nije zateklo nikoga od aktera događaja, o čemu je radio vezom obaviještena dežurna služba, koja je naknadno pokušala stupiti u kontakt sa Ljucović Nikolom, čiji je telefon bio nedostupan. Dalje je navedeno da su naknadno, u 04,30 časova, po pozivu VBS Bošković Dragana, u CB Herceg Novi pristupili LJ.N. i C.V. radi davanja obavještenja. Na kraju je navedeno da u evidencijama CB Herceg Novi ne postoji spis koji bi potvrdio navode LJ.N. da je metalnu palicu predao policijskim službenicima tog Centra bezbjednosti, te da ista nije oduzimana, niti se nalazi u magacinu CB H.Novi. </span>
</p>
<p class="p9">
<span>Iz izvoda iz kaznene evidencije Ministarstva pravde proizilazi da okrivljeni LJ.N. nije osuđivan.</span>
</p>
<p class="p9">
<span>Analizirajući odbranu okrivljenog i upoređujući je sa provedenim dokazima, sud je istu ocijenio kao objektivnu i logičnu u dijelu u kome opisuje tok kritičnog događaja, kao i samu radnju i način izvršenja krivičnog djela, jer jasno opisuje kako je došlo do sukoba sa oštećenim, te kako je oštećenom nanio povredu, odnosno da ga je, dok se oštećeni nalazio ispod njega oboren na krevetu, glavom udario u predjelu nosa od čega mu je potekla krv. Ovi navodi odbrane okrivljenog, u saglasnosti su i sa nalazom i mišljenjem vještaka sudsko medicinske struke dr R.N., obzirom da je kod oštećenog nastala teška tjelesna povreda – prelom nosnih kostiju sa pomjeranjem koštanih ulomaka koja povreda je nastala uslijed jednokratnog direktnog dejstva – udarca, moguće glavom, a kako to opisuje i sam okrivljeni.</span>
</p>
<p class="p9">
<span>Za sud, međutim, nije prihvatljiva odbrana okrivljenog i navodi njegovog branioca u dijelu u kome tvrde da je okrivljeni kritičnom prilikom postupao u nužnoj odbrani. Nužnu odbranu predstavlja ona odbrana koja je neophodno potrebna da ucinilac od svog dobra ili dobra drugoga odbije istovremen ili neposredno predstojeci protivpravan napad, što po mišljenju suda ovdje nije slučaj. Naime, sam okrivljeni je u svom iskazu naveo da je oštećenog, nakon što ga je ovaj udario sa desne strane lica, oborio na krevet i držao ispod sebe kako bi ga smirio, te da ga je zatim udario glavom u predjelu nosa, od čega mu je potekla krv. Dakle u konkretnoj situaciji od strane oštećenog nije postojao istovremen niti neposredno predstojeći protivpravan napad, iz razloga što ga je okrivljeni već bio oborio na krevet i držao ga ispod sebe, odnosno bio je neutralisao njegov napad. Udarac okrivljenog glavom, koji je uslijedio nakon toga, nikako ne može predstavljati nužnu odbranu jer u takvoj situaciji ne postoji istovremenost napada od strane oštećenog, kao neophodan uslov za postojanje nužne odbrane.</span>
</p>
<p class="p9">
<span>U toku postupka nije utvrđeno da su okrivljeni ili oštećeni kritičnom prilikom zaista koristili metalnu šipku. Obzirom da se iskazi okrivljenog i oštećenog nisu slagali u pogledu važne činjenice – da li su okrivljeni ili oštećeni kritičnom prilikom koristili metalnu šipku, sud je na glavnom pretresu izvršio suočenje okrivljenog i oštećenog. Tom prilikom, okrivljeni je izjavio da je kritične noći oštećeni došao na vrata Vanesinog stana sa šipkom, dok je oštećeni izjavio da te noći nije došao sa šipkom na vrata Vanesinog stana. Osim toga, i pored navoda okrivljenog i svjedoka C.V. da su šipku predali policiji prilikom davanja izjava, u evidencijama CB Herceg Novi ne postoje spisi koji to potvrđuju, odnosno ista očigledno nije oduzimana, niti se nalazi u magacinu CB H.Novi. Takođe su iskazi okrivljenog i svjedoka C.V. međusobno nesaglasni u odnosu na te okolnosti, obzirom da je okrivljeni naveo da ne zna kada je tačno oštećeni ispustio palicu na pod u Vanesinom stanu, dok je svjedok C.V. izjavila da su okrivljeni i ona zajedno uspjeli da otmu šipku iz P.J.ove ruke u trenutku kada je on ležao ispod okrivljenog na krevetu.</span>
</p>
<p class="p9">
<span>Osim toga, oštećeni je na glavnom pretresu izjavio da mu je poznato da je okrivljeni predao šipku u CB Herceg Novi jer je to čuo od okrivljenog prilikom prvog saslušanja kod ODT Herceg Novi. Ocjena je suda da je ovakav iskaz oštećenog neutemeljen, te sračunat da oteža položaj okrivljenog u ovom postupku i umanji svoj doprinos nastanku kritičnog događaja. Naime, okrivljeni je na glavnom pretresu istakao da oštećeni nije mogao čuti njegovu izjavu koju je dao pred ODT Herceg Novi jer nije bio sa njim u istoj prostoriji. Takođe, državni tužilac ODT Herceg Novi, Risto Stijović, koji je saslušavao i okrivljenog i oštećenog u istražnim radnjama, istakao je da je okrivljenog saslušao posebno bez prisustva oštećenog, a da je oštećenog saslušao u prisustvu okrivljenog kako je to prema ZKP-u i predviđeno, a što proizilazi i iz zapisnika o saslušanju okrivljenog i oštećenog koji se nalaze u spisima predmeta. </span>
</p>
<p class="p9">
<span>Polazeći od naprijed navedenih i analiziranih dokaza sud je nesporno utvrdio da je okrivljeni LJ.N. dana 07.01.2016.godine oko 03,30 časova u Igalu,opština Herceg Novi, u stanu u kojem boravi C.V., teško tjelesno povrijedio oštećenog P.J., na način što se nakon kraće prepirke porvao sa oštećenim i istog oborio na krevet, a zatim dok se oštećeni nalazio ispod njega, okrenuti jedan prema drugom "lice u lice" i pokušavao da se istrgne, istog glavom udario u predjelu nosa i tom prilikom mu nanio tešku tjelesnu povredu u vidu preloma nosnih kostiju sa pomjeranjem koštanih ulomaka.</span>
</p>
<p class="p9">
<span>U naprijed opisanim radnjama okrivljenog sud je našao sva bitna obilježja krivičnog djela teška tjelesna povreda iz čl.151 st.1Krivičnog zakonika Crne Gore, pa ga je zbog istog oglasio krivim i osudio.</span>
</p>
<p class="p9">
<span>U odnosu na oblik vinosti sud je utvdio da je okrivljeni ovo djelo počinio sa umišljajem jer je bio svjestan istog i htio njegovo izvršenje. Naime, okrivljeni je bio svjestan da udaranjem glavom oštećenog u predjelu nosa dok je oštećenog držao na krevetu ispod sebe, istom može nanijeti tešku tjelesnu povredu i to je htio.</span>
</p>
<p class="p4">
<span>            Odlučujući o vrsti i visini krivične sankcije koju treba izreći okrivljenom, sud je cijenio sve okolnosti iz čl.42 KZCG, pa mu je od olakšavajućih okolnosti cijenio dosadašnju neosuđivanost, okolnosti pod kojima je djelo učinjeno, odnosno činjenicu da je bio izazvan ponašanjem oštećenog koji je došao u stan njegove djevojke i započeo raspravu sa okrivljenim, dok otežavajućih okolnosti nije našao. Ocjenom navedenih okolnosti, sud je uvjerenja da nije nužno radi krivično pravne zaštite prema okrivljenom primijeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na okrivljenog da ubuduće ne vrši krivična djela. Iz navedenog razloga, sud je okrivljenom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio da se ova kazna neće izvršiti ukoliko okrivljeni u roku od dvije godine od pravosnažnosti presude ne izvrši novo krivično djelo. Sud je uvjerenja da je ovako izrečena uslovna osuda adekvatna težini počinjenog krivičnog djela i stepenu krivice okrivljenog kao počinioca, te da će se istom, u okviru opšte svrhe izricanja krivičnih sankcija iz čl. 4 st. 2 KZ CG ostvariti i svrha izricanja uslovne osude iz čl. 52 st. 2 KZ CG</span>
</p>
<p class="p5">
<span>Odluka o upućivanju oštećenog P.J. sa odštetnim zahtjevom na parnićni postupak zasniva se na odredbi čl.239 st.2 ZKP-a jer činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p class="p5">
<span> Odluka o troškovima postupka donesena je na osnovu čl. 229 st.1 ZKP-a, pa je okrivljeni obavezan da plati troškove postupka u iznosu od 60,50 € koji se odnose na troškove vještačenja, kao i paušalni iznos od 30,00€ koji je odmjeren u skladu sa složenosti i dužinom trajanja krivičnog postupka i imovnim stanjem okrivljenog.</span>
</p>
<p class="p4"></p>
<p class="p1">
<span>OSNOVNI SUD U HERCEG NOVOM</span>
</p>
<p class="p1">
<span>Dana,05.09.2016. godine</span>
</p>
<p class="p4">
<span>  Zapisničar ,                                                                            	                        Sudija, Milović Tereza                                                                                        Dabetić Zorica   </span>
</p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude dozvoljena je žalba</span>
</p>
<p class="p4">
<span>u roku  od  8 dana od dana prijema </span>
</p>
<p class="p4">
<span>Višem sudu u Podgorici, putem ovog suda.</span>
</p>
<p class="p4"></p>
<p class="p10">
<span>DNA:</span>
</p>
<p class="p10">
<span>- ODT H.NOVI</span>
</p>
<p class="p10">
<span>- Okrivljenom, braniocu</span>
</p>
<p class="p10">
<span>- U spise</span>
</p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.25in 1.0in 1.2in;}
.p1{margin-left:5.0in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{text-indent:0.49166667in;text-align:center;hyphenate:auto;font-family:Arial;font-size:12pt;}
.p8{text-indent:0.49166667in;text-align:start;hyphenate:auto;font-family:Arial;font-size:12pt;}
.p9{text-indent:0.49166667in;text-align:end;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
</style>
<title>                                                                                                                         K</title>
<meta content="mitar.mirovic" name="author">
</head>
<body class="b1 b2">
<p class="p1">
<span>                                                                                                                         K.br.142/14</span>
</p>
<p class="p2">
<!--Image link to '0.png' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Škrelja Milene, kao zapisničara, u krivičnom predmetu protiv okrivljenih D.S. i D.S., obje iz U., zbog krivičnog djela nasilje u porodici ili u porodičnoj zajednici iz čl. 220 st.1 u vezi čl.23 Krivičnog zakonika, odlučujući po optužnom predlogu Osnovnog državnog tužilaštva u Ulcinju, Kt.br.173/14 od 22.10.2014. godine, nakon održanog glavnog i javnog pretresa dana 10.02.2015.godine,u prisustvu zastupnika optužbe, savjetnika u Osnovnom državnom tužilaštvu R. F. i okrivljenih a u odsustvu oštećenog,donio je a dana 11.02.2015.god. javno objavio </span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p2"></p>
<p class="p4">
<span>1.Okrivljena D.S.,JMBG xxxxxxxx, od oca N. i majke R. rođene M., rođene xxxxxxx. godine u selu M.-U., sa prebivalištem u U., ul. xx  C. b. br. xx, državljanka Crne Gore, domaćica, udovica, pismena, sa završenom osnovnom školom, lošeg imovnog stanja, neosuđivana,</span>
</p>
<p class="p5"></p>
<p class="p4">
<span>2.D.S.,JMBG xxxxxxxxx, od oca S. i majke A., rođene C., rođena xxxxxx godine u B., sa prebivalištem u U., ul. xx C. b. br. xx, državljanka Crne Gore, studentkinja, neudata, pismena, sa završenom srednjom školom, srednjeg imovnog stanja, neoosuđivana,</span>
</p>
<p class="p3"></p>
<p class="p2">
<span>K r i v e   s u</span>
</p>
<p class="p5"></p>
<p class="p3">
<span>	Zato što su dana 07.09.2014. godine oko 17:30 h, u U., u porodičnoj kući u ul. „xx C.b.“ br.xx, svjesne svoga djela, čije su izvršenje htjele, primjenom grubog nasilja narušile tjelesni i duševni integritet člana porodice - S. svog sina, a S. strica T., na način što su zajedno fizički napale oštećenog zadajući mu pritom više udaraca otvorenim šakama u predjelu glave i tijela, usled čega je oštećeni zadobio laku tjelesnu povredu u vidu ogrebotina u predjelu čela, lijevog ramena i lijeve nadlaktice,</span>
</p>
<p class="p5"></p>
<p class="p6">
<span>-čime su izvršile krivično djelo nasilje u porodici ili u porodičnoj zajednici iz čl. 220 st. 1 u vezi čl. 23 Krivičnog zakonika Crne Gore, </span>
</p>
<p class="p3">
<span>	</span>
</p>
<p class="p6">
<span>Pa sud okrivljenu D.S. za navedeno krivično djelo primjenom citiranog zakonskog propisa te čl.4 st.2,15,32,36 a i 42 Krivičnog zakonika Crne Gore i čl.226,229 i 374 Zakonika o krivičnom postupku</span>
</p>
<p class="p6">
<span> </span>
</p>
<p class="p6">
<span> </span>
</p>
<p class="p7">
<span>O S U Đ U J E</span>
</p>
<p class="p6"></p>
<p class="p6">
<span> </span>
</p>
<p class="p6">
<span>Na kaznu zatvora u trajanju od 3 (tri) mjeseca koju će okrivljena početi da izdržava po pravosnažnosti presude i to u prostorijama u kojima stanuje.</span>
</p>
<p class="p6">
<span> </span>
</p>
<p class="p6">
<span>Okrivljena ne smije napuštati prostorije u kojima stanuje, osim u slučajevima propisanim zakonom kojim se uredjuje izvršenje krivičnih sankcija.</span>
</p>
<p class="p6"></p>
<p class="p6">
<span> Ukoliko okrivljena jednom u trajanju preko 6 časova, ili dva puta u trajanju do 6 časova samovoljno napusti prostorije u kojima stanuje ostatak kazne zatvora izdržavaće u Zavodu za izvršenje krivičnih sankcija.</span>
</p>
<p class="p6">
<span> </span>
</p>
<p class="p6">
<span> Dok sud okrivljenoj D.S. za navedeno krivično djelo primjenom citiranog zakonskog propisa,te čl.4 st.2,15,32,42,52,53 i čl.54 Krivičnog zakonika Crne Gore i čl.226,229 i 374 Zakonika o krivičnom postupku izriče</span>
</p>
<p class="p6">
<span> </span>
</p>
<p class="p6">
<span> </span>
</p>
<p class="p7">
<span>USLOVNU OSUDU</span>
</p>
<p class="p6">
<span> </span>
</p>
<p class="p6">
<span> Kojom joj se utvrđuje kazna zatvora u trajanju od 30 (trideset) dana i istovremeno određuje da se navedena kazna neće izvršiti ukoliko okrivljena u roku od 1 (jedne) godine po pravosnažnosti presude ne učini novo krivično djelo. </span>
</p>
<p class="p6"></p>
<p class="p6">
<span> Obavezuju se okrivljene da ovom sudu plate na ime troškova krivičnog postupka solidarno iznos od 60,50 €,kao i svaka po 30 € na ime sudskog paušala u roku od 15 dana po pravosnažnosti presude.</span>
</p>
<p class="p2"></p>
<p class="p2">
<span>        O b r a z l o ž e n j e </span>
</p>
<p class="p2"></p>
<p class="p3">
<span>	Optužnim predlogom Osnovnog državnog tužilaštva u Ulcinju, Kt.br.173/14 od 22.10.2014.godine, okrivljenima D. S. i D.S. stavljeno je na teret izvršenje krivičnog djela nasilje u porodici ili u porodičnoj zajednici iz čl. 220 st. 1 u vezi čl. 23 Krivičnog zakonika. Zastupnik optužbe je do završetka glavnog pretresa ostao pri podnijetom optužnom predlogu i u završnoj riječi je predložio sudu da okrivljene oglasi krivim i osudi po zakonu, predlažući da sud uzme u obzir sve olakšavajuće i otežavajuće okolnosti koje se nađu na strani okrivljenih.</span>
</p>
<p class="p3"></p>
<p class="p3">
<span>	Okrivljena D.S. negirala je izvršenje krivičnog djela koje joj se stavlja na teret i u svojoj odbrani je istakla da joj je kritičnog dana 07.09.2014.godine oko 17.30 h njen sin T. nanio povrede i uputio riječi prijetnje koje glase:''Kučko, kurvo, nećeš me istjerati iz kuće, jer ću te prije toga ubiti'', gdje ona kao stara, iznemogla i onemoćala osoba nije i da je htjela mogla udariti svoga sina ili ga hvatati za vrat a takođe navodi da isto nije mogla uraditi niti njena unika S. jer je T. fizički mnogo jači od njih obje. </span>
</p>
<p class="p3"></p>
<p class="p3">
<span>         Okrivljena D.S. negirala je izvršenje krivičnog djela koje joj se stavlja na teret, i u svojoj odbrani istakla da nije tačno da je kritičnog dana 07.09.2014. godine oko 17.45 h u dvorištu porodične kuće udarila svog strica T. i da mu je tom prilikom nanijela povrede jer je njen stric mnogo jači od nje te mu stoga ne može nanijeti povrede rukama. Dalje navodi da je očigledan cilj njenog strica T. da je pošalje u zatvor. Na kraju, okrivljena ističe da su njihovi porodični odnosi poremećeni već godinama te da ni ona ni njena baba D.S. nisu ulazile u bilo kakve razgovore sa D.T. jer su sa njim u lošim odnosima i ne razgovaraju već deset godina iz razloga što njen stric T. konstantno fizički i psihički maltretira kako nju i njenog oca tako i njenu babu S..</span>
</p>
<p class="p3"></p>
<p class="p4">
<span>Sud je u dokaznom postupku izveo sljedeće dokaze: saslušao je svjedoka - oštećenog D.T., pročitao nalaz i mišljenje vještaka medicinske struke dr N.R. od 12.10.2014.godine kao i izvod iz kaznene evidencije za okrivljenu D.S. br.0203/14254 od 29.01.2015. godine i za okrivljenu D.S. br.0203/6552 od 08.08.2014.godine.</span>
</p>
<p class="p3"></p>
<p class="p3">
<span>	Iz iskaza svjedoka - oštećenog D.T. proizilazi da je kritičnog dana 07.09.2014.godine oko 17.45 h u dvorištu svoje porodične kuće, dok se nedaleko od njega nalazila njegova majka S., utovarivao razne kante na kolica u namjeri da ih odveze do imanja i dok je to radio njegova majka S. mu se obratila riječima ''Tu baraku ću ti sravniti sa bagerom'' te je ušla u istu i prevrnula električnu grijalicu koja se nalazila unutar barake. Tada joj je rekao da to ne radi da bi ona nakon toga nasrnula na njega pritom ga udarivši po leđima i otvorenom šakom u predjelu glave nanoseći mu povredu na lijevom oku u vidu hematoma, a zatim je došla i njegova bratanična S. koja je takođe nasrnula na njega te ga je nekoliko puta udarila u predjelu glave, ramena i tijela nanjevši mu povrede u vidu ogrebotina nakon čega mu je uputila riječi:''S obzirom da si njen sin,ona kao majka može da ti uradi bilo što''. Dalje navodi da na njihove napade nije uzvraćao već je uzeo telefon i pozvao policiju. Naveo je da se ne pridružuje krivičnom gonjenju protiv okrivljenih, niti postavlja imovinsko-pravni zahtjev.</span>
</p>
<p class="p3">
<span>	</span>
</p>
<p class="p3">
<span>	Iz nalaza i mišljenja vještaka medicinske struke dr N.R. od 12.10.2014.godine, za oštećenog D.T., proizilazi da su kod istog dijagnostifikovane tjelesne povrede u vidu ogrebotina u predjelu čela, lijevog ramena i lijeve nadlaktice, razderotina u predjelu lijevog skočnog zgloba, crvenila u predjelu vrata i donjeg kapka lijevog oka. U pogledu prve stavke ovog nalaza i mišljenja, odnosno ogrebotina u predjelu čela, navedena povreda posljedica je dejstva oštrice mehaničkog oruđa, odnosno ista je mogla nastati usled grebanja noktima ili nekog drugog oruđa koje sadrži oštricu. U pogledu druge stavke, odnosno ogrebotina lijevog ramena i lijeve nadlaktice navedene povrede posljedica su dejstva oštrice mehaničkog oruđa, odnosno iste su mogle nastati usled grebanja noktima ali i usled pada i udara o neravnu površinu koja sadrži oštre predmete, npr. oštre ivice kamenja i sl. U pogledu treće stavke ovog nalaza i mišljenja, odnosno razderotine u predjelu lijevog skočnog zgloba, navedena povreda posljedica je dejstva tupine mehaničke sile i ista je mogla nastati usled pada ili udara o tvrdu i neravnu podlogu ali i usled direktnog dejstva aktivno zamahnutog mehaničkog oruđa - udarca nekim za to pogodnim oruđem. U vrijeme nanošenja, zbirno posmatrano, sve prethodno navedene povrede kvalifikuju se kao laka tjelesna povreda. Što se tiče četvrte i pete stavke odnosno crvenila u predjelu vrata i crvenila donjeg kapka lijevog oka, one predstavljaju pokazatelj dejstva sile u predjelu vrata odnosno lijevog oka ali sila koja je djelovala nije bila dovoljnog intenziteta da dovede do nastanka povrede.</span>
</p>
<p class="p3"></p>
<p class="p3">
<span>   	Iz izvoda iz kaznene evidencije za okrivljenu D.S. br.0203/14254 od 29.01.2015. godine, proizilazi da je ista osuđivana presudom Osnovnog suda u Ulcinju K.br. 8/06 od 11.03.2010.godine na kaznu zatvora u trajanju od 3 (tri) mjeseca uslovno na 1 (jednu) godinu zbog krivičnog djela iz čl. 152 st.2 KZ-a CG, kao i presudom Osnovnog suda u Ulcinju K.br. 92/12 od 16.03.2013.godine na kaznu zatvora u trajanju od 3 (tri) mjeseca uslovno na 2 (dvije) godine zbog krivičnog djela iz čl. 220 st.2 u vezi st.1 u vezi čl. 23 KZ-a.</span>
</p>
<p class="p3"></p>
<p class="p3">
<span>   	Iz izvoda iz kaznene evidencije za okrivljenu D.S. br.0203/6552 od 08.08.2014. godine, proizilazi da je ista neosuđivana.</span>
</p>
<p class="p3"></p>
<p class="p3">
<span>          Cijeneći navode optužbe i odbranu okrivljenih, te sve izvedene dokaze, kako pojedinačno tako i u njihovoj međusobnoj povezanosti, sud nalazi da je dokazano da su okrivljene D.S. i D.S. izvršile krivično djelo</span><span class="s1"> </span><span>nasilje u porodici ili u porodičnoj zajednici iz čl. 220 st. 1 u vezi čl. 23 Krivičnog zakonika, na način, u vrijeme i na mjestu bliže opisanom u izreci presude.</span>
</p>
<p class="p3"></p>
<p class="p4">
<span>Naime, u postupku je nesumnjivo utvrđeno da su okrivljene dana 07.09.2014. godine, oko 17:30h, u Ulcinju, u porodičnoj kući u ul. xx C. b. br. xx, primjenom grubog nasilja narušile tjelesni i duševni integritet oštećenog D.T. na način što ga zajedno fizički napale i udarile više puta otvorenim šakama u predjelu glave i tijela, usljed čega je oštećeni zadobio laku tjelesnu povredu u vidu ogrebotina u predjelu čela, lijevog ramena i lijeve nadlaktice.</span>
</p>
<p class="p4"></p>
<p class="p4">
<span>Krivično djelo nasilje u porodici ili u porodičnoj zajednici iz člana 220 stav 1 KZ čini onaj ko primjenom grubog nasilja naruši tjelesni ili duševni integritet člana svoje porodice ili porodične zajednice.</span>
</p>
<p class="p3"></p>
<p class="p4">
<span>Kako nepristrasnih očevidaca ovog najprije verbalnog a potom i fizičkog sukoba nije bilo, tu su činjenicu i okrivljene i oštećeni pokušali da iskoriste u svoju korist, međutim sud će istaći da je određene tvrdnje oštećenog D.T. cijenio kao istinite i dokazane najprije što se tiče povreda koje je zadobio a potom i načina na koji ih je zadobio a ovo iz razloga što su te tvrdnje potkrijepljene jasnim, detaljnim i argumentovanim nalazom i mišljenjem vještaka medicinske struke koji je dat po pravilima struke i kojeg je kao takvog sud u potpunosti prihvatio. Iz navedenog nalaza utvrđeno je da se oštećeni D.T. javio na pregled zbog povreda zadobijenih od strane drugog lica i da su kliničkim pregledom kod oštećenog konstatovane ogrebotine u predjelu čela, lijevog ramena i lijeve nadlaktice, a koje su mogle nastati kao posledica dejstva oštrice mehaničkog oruđa, odnosno ogrebotine su mogle nastati usled grebanja noktima, te se ove povrede, zbirno posmatrano u vrijeme nanošenja kvalifikuju kao laka tjelesna povreda, a sve naprijed navedene povrede odgovaraju opisu kritičnog događaja na način kako ga je predstavio oštećeni D.T. koji je naveo da ga je prvookrivljena udarila po leđima i u predjelu glave zadavši mu udarac od kojeg je kao trag ostao hematom na lijevom oku,a da je potom odmah došla i drugokrivljena koja je takođe nasrnula na njega,te ga je nekoliko puta udarila u predjelu glave, ramena i tijela nanijevši mu povrede u vidu ogrebotina. Imajući navedeno u vidu,a posmatrajući predmetni događaj u svjetlu narušenih odnosa u porodici D.,te riječi koje su okrivljene kritičnom priliom uputile oštećenom za sud nema dileme da su okrivljene postupajući na naprijed opisani način primijenile silu prema članu svoje porodice (S. prema svom sinu,a S. prema svom stricu) čime su narušile tjelesni integritet istog,što svakako predstavlja grubo nasilje prema članu svoje porodice.</span>
</p>
<p class="p3"></p>
<p class="p4">
<span>Cijeneći subjektivni odnos okrivljenih prema učinjenom krivičnom djelu, sud nalazi da su okrivljene, postupajući na naprijed utvrđen način, bile svjesne svog djela i htjele njegovo izvršenje, pri čemu se njihov psihički odnos prema učinjenom krivičnom djelu manifestuje kao direktni umišljaj,pritom imajući u vidu da iz okolnosti konkretnog slučaja proizilazi da su okrivljene predmetno krivično djelo počinile kao saizvršioci,obzirom da su djelovale u isto vrijeme i na istom mjestu,a kod njih je postojala svijest o zajedničkom izvršenju krivičnog djela na štetu istog oštećenog a djelo su htjele kao svoje i kao zjedničko.  </span>
</p>
<p class="p3"></p>
<p class="p4">
<span>Sud je neosnovanom i iskonstruisanom cijenio odbranu okrivljene D.S. koja je navela da je njen sin T. njoj nanio povrede i da ona kao stara, iznemogla i onemoćala osoba nije i da je htjela mogla udariti svoga sina i da isto nije mogla uraditi niti njena unuka S. jer je T. fizički mnogo jači od njih jer su navedeni navodi u suprotnosti sa dokazima koje je sud prihvatio i iz njih utvrdio činjenično stanje. Stoji činjenica da okrivljene nijesu oštećenom mogle nanijeti teže povrede ali se one za teže povrede optužnim aktom i ne terete,niti je za povrede koje su one oštećenom nanijele potrebna velika snaga i jaka fizička konstitucija jer su one na tijelo oštećenog djelovale rukama,šakama i noktima,te na nekim djelovima njegovog tijela nanijele oštećenom laku tjelesnu povredu dok je na drugim dijelovima tijela (oka i vrata) ta sila bila nedovoljnog intetenziteta ali je svakako to njihovo djelovanje jasno bilo usmjereno na narušavanje tjelesnog integriteta oštećenog i predstavljalo je pokazatelj dejstva sile koja nije bila dovoljnog intenziteta da dovede do nastanka povrede.     </span>
</p>
<p class="p4"></p>
<p class="p4">
<span>Sud je i odbranu okrivljene D.S. cijenio kao neosnovanu, nelogičnu i  iskonstruisanu sa ciljem izbjegavanja krivice za izvršeno krivično djelo, jer okrivljena između ostalog navodi da zbog poremećenih odnosa sa oštećenim sa njim nije ni razgovarala a kamoli ga fizički napala. Stoji činjenica da su odnosi u porodici između okrivljene i oštećenog pa i ostalih članova porodice narušeni ali ta činjenica svakako ne isključuje postojanje protivpravnog ponašanja okrivljene u ovom konkretnom slučaju jer su ti navodi njene odbrane opovrgnuti nalazom i mišljenjem vještaka medicinske struke dr N.R., u kome je isti podrobno opisao povrede kod oštećenog koje su mu nanesene kritičnog dana.</span>
</p>
<p class="p3"></p>
<p class="p4">
<span>Sud je u izreci presude iz činjeničnog opisa izostavio da je oštećeni kritičnom prilikom zadobio i  razderotinu u predjelu lijevog skočnog zgloba,jer se vještak medicinske struke izjasnio da je navedena povreda po mišljenju vještaka mogla nastati usled dejstva tupine mehaničke sile, kao npr.usljed pada i udara o tvrdu i neravnu podlogu ali i usled direktnog dejstva zamahnutog mehaničkog oruđa - udarca nekim za to pogodnim oruđem,dok oštećeni u svom kazivanju nije pominjao da mu je iko od okrivljenih nanio predmetnu povredu jer niko u rukama nije imao nikakvo sredstvo za nanošenje povrede, a negirao je da je od udaraca i pao na tlo. Pritom je sud našao da navedeno činjenično stanje preciznije predstavlja kritični događaj te da se navedenim preciziranjem ostaje u okviru istog životnog događaja. </span>
</p>
<p class="p3"></p>
<p class="p4">
<span>Odlučujući o kazni  koju prvookrivljenoj treba izreći, sud je pošao od činjenice da je za krivično djelo nasilje u porodici ili u porodičnoj zajednici iz čl. 220 st.1 Krivičnog zakonika propisana novčana kazna ili zatvor do jedne godine, a u smislu čl. 42 KZ sud je cijenio sve okolnosti koje utiču da kazna bude veća ili manja.</span><span class="s1"> </span><span>Tako je od olakšavajućih okolnosti sud na strani prvookrivljene cijenio njenu starosnu dob od 74 godine,da je lošeg zdravstvenog stanja i činjenicu da se oštećeni nije pridružio krivičnom gonjenju dok je kao otežavajuću okolnosti cijenio njenu raniju osuđivanost za isto krivično djelo,pa je okrivljenu osudio na kaznu zatvora u trajanju od 3 (tri) mjeseca, koju će okrivljena početi da izdržava nakon pravosnažnosti presude i istovremeno odredio da će se izrečena kazna izvršiti tako što će je ista izdržavati u prostorijama u kojima stanuje.Pritom je sud posebno imao u vidu da se radi o staroj osobi,narušenog zdravlja i da se oštećeni D.T. odselio iz zajedničkog domaćinstva i da sada prebiva na drugoj adresi. Krivični zakonik Crne Gore odredbom čl. 36 a propisao je način izvršenja ove kazne,tako da je određeno da osuđeni ne smije napuštati prostorije u kojima stanuje osim u slučajevima propisanim zakonom kojim se uređuje izvršenje krivičnih sankcija, i istovremeno odredio da ukoliko osudjeni jednom u trajanju preko 6 časova, ili dva puta u trajanju do 6 časova samovoljno napusti prostorije u kojima stanuje sud će odrediti da ostatak kazne zatvora izdrži u Zavodu za izvršenje krivičnih sankcija.</span>
</p>
<p class="p3"></p>
<p class="p4">
<span>Odlučujući o vrsti i visini krivične sankcije koju je izreći okrivljenoj D.S. sud je shodno čl.42 Krivičnog zakonika Crne Gore,uzeo u obzir sve olakšavajuće i otežavajuće okolnosti na njenoj strani,pa je od olakšavajućih okolnosti na strani ove okrivljene cijenio njenu raniju neosuđivanost koju činjenicu je sud utvrdio iz izvoda iz kaznene evidencije kao i činjenicu da se oštećeni nije pridružio krivičnom gonjenju,dok otežavajućih okolnosti nije bilo. Imajući u vidu navedenu olakšavajuću okolnost, kao i težinu izvršenog krivičnog djela, sud je okrivljenoj utvrdio kaznu zatvora u trajanju od 30 (trideset) dana, s tim što se neće izvršiti ukoliko ista u roku od 1 (jedne) godine od dana pravosnažnosti presude ne učini novo krivično djelo. Sud je stanovišta, da će se, umjesto kazne zatvora, izrečenom mjerom upozorenja dovoljno uticati na okrivljenu da ubuduće ne vrši krivična djela i da će se ostvariti svrha izricanja uslovne osude iz čl. 52 Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p class="p3"></p>
<p class="p4">
<span>Kako su okrivljene oglašene krivim, to je sud iste shodno čl. 226 i 229 Zakonika o krivičnom postupku obavezao da solidarno plate troškove krivičnog postupka u iznosu od 60,50 eura na ime troškova vještaka medicinske struke dr N.R.a i po 30,00 eura na ima paušala, imajući u vidu dužinu trajanja postupka, složenost predmeta i imovno stanje oštećenih.</span>
</p>
<p class="p4"></p>
<p class="p4">
<span>Sa iznijetih razloga, a na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p7">
<span>OSNOVNI SUD U ULCINJU</span>
</p>
<p class="p7">
<span>Dana, 11.02.2015. godine</span>
</p>
<p class="p8">
<span>                                                                                                   </span>
</p>
<p class="p6">
<span>                                                                                                   S U D I J A,</span>
</p>
<p class="p9"></p>
<p class="p7">
<span>                                                                                           Mr Sanja Mirović</span>
</p>
<p class="p7"></p>
<p class="p7"></p>
<p class="p7"></p>
<p class="p8">
<span>PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda, u roku od 8 (osam) dana od prijema prepisa iste.</span>
</p>
<p class="p10"></p>
<p class="p10"></p>


</body>
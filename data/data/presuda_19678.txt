<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>							    </span>
</p>
<p class="p1">
<span>									</span>
</p>
<p class="p1"></p>
<p class="p1">
<span>										K.br.2/12  </span>
</p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p3">
<span>	Osnovni sud u Pljevljima, kao prvostepeni krivični sud  po sudiji Pejović Branku  uz sudjelovanje zapisničara Djondović Milenke u krivičnom predmetu protiv okrivljenog C. S.   iz Pljevalja, zbog krivičnog djela prevara iz čl. 244. st.3. u vezi st. 1. KZ CG, po optužnici ODT-a Kt.br.60/09 od 06.11.2009. godine nakon održanog glavnog i javnog pretresa u prisustvu zamjenika ODT-a Djurović Veljka, okrivljenog C. S., i oštećenog M. R. iz B.,   dana 09.11.2012. godine, donio je i javno objavio</span>
</p>
<p class="p3">
<span>	</span>
</p>
<p class="p3"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">	OSTAVLJA SE NA SNAZI </span><span>pravnosnažna</span><span class="s1"> </span><span>presuda ovog suda K.br.100/10 od dana 11.05.2010. godine, a mijenja se u odnosu na troškove krivičnog postupka pa se okrivljeni C.S. obavezuje da na ime troškova krivičnog postupka plati ovom sudu iznos od 1.501,00 eura, kao i na ime paušala iznos od 100,00 eura.</span>
</p>
<p class="p3">
<span>	Takodje, se prsuda mijenja tako da se u kaznu zatvora okrivljenom uračunava vrijeme provedeno u pritvoru počev od 06.04.2011. godine pa do 31.05.2011. godine, a shodno članu 51. Krivičnog zakonika.</span>
</p>
<p class="p3">
<span>	</span>
</p>
<p class="p2"></p>
<p class="p2"></p>
<p class="p2">
<span class="s1">O b r a z l o ž e n j e</span>
</p>
<p class="p3"></p>
<p class="p3">
<span>	Osnovno državno tužilaštvo u Pljevljima optužnicom Kt.br.60/09 od 06.11.2009. godine optužilo je C. S. iz sela Z. opština P., sada na privremenom radu u N., zbog krivičnog djela prevara iz čl. 244. st.3. u vezi st. 1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude. </span>
</p>
<p class="p3">
<span>	U završnoj riječi zamjenik ODT-a je u cjelosti ostao pri podignutoj optužnici i predložio da sud okrivljenog oglasi krivim i osudi po zakonu jer je izvedenim dokazima pouzdano utvrdjeno da je okrivljeni izvršio krivično djelo koje mu se stavlja na teret.</span>
</p>
<p class="p3">
<span>	Svjedok – oštećeni M. R. u završnoj riječi je istakao da se pridružuje krivičnom gonjenju protiv okrivljenog, i ističe imovinsko-pravni zahtjev u iznosu do 10.700,00 eura obračunatu sa zakonskom kamatom do isplate.</span>
</p>
<p class="p3"></p>
<p class="p2"></p>
<p class="p2"></p>
<p class="p2">
<span>-2-</span>
</p>
<p class="p3"></p>
<p class="p3"></p>
<p class="p3">
<span>	Okrivljeni C.S.u svoju odbran u na glavnom pretresu je istakao  da je u decembru mjesecu 2005. godine otišao da privremeno živi u Nj. gdje radi. Oštećenog M. R. poznaje odlično jer su prve komšije i njegova kuća sa kućom oštećenog je uvijek bila u prijateljskim odnosima tako reći u najboljim odnosima. Takodje poznaje i oca oštećenog Ž. sa kojim je takodje u dobrim odnosima. Odmah nakon njegovog odlaska u Nj. njega je oštećeni zamolio da mu nabavi PMV marke "Golf 3" dizel pa je on to i učinio i dovezao mu je to vozilo i on je njemu tada platio za tu uslugu 2.770,00 eura. Nešto malo novaca mu je ostao dužan, ali je okrivljeni prešao preko toga. Kasnije dok je bio u Nj. njega je više puta oštećeni pozivao telefonom govoreći da želi da mu okrivljeni sada nabavi PMV marke "Mercedes" C klase pa mu je on rekao da je cijena takvih mercedesa nešto oko 5.000,00 eura. Nakon toga njega je oštećeni pozvao telefonom i rekao mu da posjeduje 3.000,00 eura i da se boji da će ih potrošiti te da želi da mu isti novac uplati na žiro-račun, a da </span>
</p>
<p class="p3">
<span>mu okrivljeni u narednom periodu od nekih 6 mjeseci nabavi vozilo "Mercedes" koje je već ranije rekao  C klase. Dalje dodaje da je oštećeni njemu 09.02.2007. godine na žiro račun uplatio tih 3.000,00 eura. U medjuvremenu okrivljeni je počeo da traži mercedesa za oštećenog za koje je on bio zainteresovan i tu je bilo desetine i desetine razgovora izmedju okrivljenog i oštećenog. Kada mu je nabavio takvog mercedesa uzeo je "col" table koje vrede 15 dana pa je on pozvao oštećenog i rekao mu da mu je nabavio to auto i da on ne može za sledećih 2 mjeseca da mu dotjera to auto jer nije mogao da dolazi iz Nj., a ovo iz razloga što je u Nj. imao sudske postupka i to dva razvoda braka i još nekih postupaka pa je u tom slučaju samo mogao da napusti Nj., ali posle toga nije mogao da se vrati. Pošto "col" table za to vozilo vrede samo 15 dana i pošto su iste istekle on je bio prinudjen da to vozilo proda što je i učinio. Nakon toga on je opet desetine puta se čuo sa oštećenim pa mu je objasnio da nemože da napusti Nj. iz već pomenutih razloga pa je njega oštećeni pitao da li može da dodje po auto on koje okrivljeni nabavi odnosno jedan njegov drug koji je bio u drugom dijelu Nj., a udaljen od grada okrivljenog blizu 900 km. Okrivljeni ističe da mu je rekao da ta kombinacija može doći u obzir, pa je u medjuvremenu kupio vozilo "Mercedes" E 220 CDI, pa je obavijestio oštećenog da taj njegov drug može doći da uzme to vozilo kod njega. Tada su se telefonom dogovorili da se on i njegov drug nadju na Željezničkoj stanici u Hamburgu. Dalje ističe da je došao na Željezničku stanicu medjutim, tog druga oštećenog nije bilo, pa se okrivljeni vratio kući, a oštećeni ga nije zvao sledeća 2-3 dana, pa kada ga je pozvao okrivljeni ga je pitao zašto mu taj drug nije došao da preuzme vozilo, a oštećeni mu je objasnio odnosno okrivljeni se u medjuvremenu čuo sa tim drugom oštećenog pa mu je rekao taj drug da ima nekih poslova i da se sprema za put i da on treba da dotjera to vozilo kod njega kući u jedno malo mjesto u blizini Minhena. Okrivljeni to nije prihvatio jer je taj drug okrivljenom prijetio iako se ne poznaju. Dalje ističe da je o tome obavijestio oštećenog, pa ga je oštećeni zamolio da on ode i odveze to vozilo kod njegovog druga. Dalje ističe da on nije otišao i nije odvezao to vozilo niti je htio, niti je imao obavezu, a nije to ni smio da uradi jer je imao stalne prijetnje od tog druga oštećenog. Taj drug oštećenog je okrivljenom na telefon tvrdio da je to auto za njega i da je on taj novac dao. Takodje ističe da je njemu oštećeni dana 24.03.2008. godine uplatio iznos od 7.700,00 eura na ime kupovine tog najnovijeg automobila. Nakon ovoga okrivljeni više nije pokušavao da nabavi ovo vozilo oštećenom, ali je sa oštećenim bio u stalnom telefonskom kontaktu, a okrivljeni ističe da je u zadnje 3 godine u Pljevlja dolazio samo jedanput i tada nije vidio oštećenog. Nije svraćao kod oca oštećenog u selo Z. jer je već čuo da su podnijeli prijavu protiv njega i da se vodi postupak kod ovog suda te da se nebi svadjali, a takodje je znao da oštećeni nije kod kuće jer živi u B. Takodje, objašnjava da se oštećeni i danas redovno čuje telefonom sa sinovima okrivljenog.</span>
</p>
<p class="p3">
<span>Takodje je istakao da nikada nije bio u kući M., a da su razgovarali o kupovini bilo kakvog vozila "Mercedes". Takodje, odgovara da nikada sa ocem oštećenog Ž. takodje se nije dogovarao o kupovini PMV "Mercedes" niti ga je sretao niti su bilo kojom vezom razgovorali vezano za takvo vozilo. Dalje objašnjava da on nezna ime i prezime ovog lica koje ga je pozivalo u Nj. i kome je trebao da preda PMV "Mercedes". Objasnio je na pretresu da kada je primio od oštećenog 3.000,00 eura nije dovezao to vozilo kada su se sreli okrivljeni i oštećeni u B. već je došao sa svojim vozilom iz razloga što je od tada prošlo godinu i četiri mjeseca te da tada za taj iznos novca od 3.000,00 eura nije mogao da kupi vozilo već je oštećeni trebao da mu unaprijed pošalje još najmanje 2.000,00 eura, pa iz tog razloga i nije dovezao vozilo. Takodje, ističe da kada je od oštećenog primio iznos novca od 7.700,00 eura da nije mogao odmah da nadje vozilo, ali je nakon 10-15 dana nakon toga kupio vozilo za oštećenog i nje mogao zbog novog vjenčanja i zbog papira da mu isto doveze. Posebno je istakao da ni u kom slučaju ne spori da je on dobio od oštećenog iznos od 10.700,00 eura u dva navrata te da treba u narednom periodu da proda jedno parče zemlje u selu Z. te da će oponumoćiti ženu ili sinu ili </span>
</p>
<p class="p3">
<span>svog advokata da u njegovo ime može izvršiti prodaju tog zemljišta i iz te sume isplatiti oštećenom dugovani iznos od 10.700,00 eura. Na glavnom pretresu od dana 09.11.2012. godine dodao je da nakon 31.05.2011. godine nije ni pokušavao da komunicira sa oštećenim jer su im kako ističe medjusobni odnosi trajno poremećeni, pa iz tog razloga nije ni komunicirao. Takodje, ističe da nije ni pokušavao dalje na bilo koji način oštećenom nadoknaditi novac koji je primio od njega na ime kupovine vozila. </span>
</p>
<p class="p3">
<span>	U završnoj riječi okrivljeni  je istakao da se ne osjeća krivim, da ne priznaje krivicu i da nije dokazno da je imao namjeru da prevari oštećenog pa je na kraju svoju odgovornost ostavio sudu na slobodnu procjenu.</span>
</p>
<p class="p3">
<span>	U dokaznom postupku sud je saslušao svjedoka- oštećenom M. R. kao i svjedoka M. Ž., pročitao nalaze CKB – Filijala B. za izvršenje doznake u inostranstvu nalogodavca oštećenog M. R. u korist okrivljenog C. S.u Nj. od dana 13.02.2007. godine i 27.03.2008. godine, pročitao poruke preko faksa koje je okrivljeni dostavio oštećenom, izvršio uvid u prijavu stana okrivljenog na njemačkom jeziku prevedena na srpski jezik uz pomoć sudskog vještaka od dana 12.12.2006. godine, izvršio uvid u potvrdu o otvorenoj firmi na ime okrivljenog od 14.12.2006. godine, izvršio uvid u potvrdu o plaćenom porezu u Nj. od dana 05.01.2011. godine prevedena sa njemačkog jezika, izvršio uvid u fotokopiju pasoša na ime okrivljenog izdat u Konzulatu Republike Crne Gore u Frankfurtu, pročitao kupoprodajni ugovor za kupovinu motornog vozila na ime okrivljenog od dana 08.06.2008. godine, izvršio uvid u faks koji je navodno okrivljeni poslao oštećenom bez datuma i broja na njemačkom jeziku, izvršio uvid u vjenčani list okrivljenog od dana 07.05.2009. godine i pročitao izvod iz kaznene evidencije za okrivljenog izdat od strane MUP-a Srbije policijske uprave u Somboru br. 235-31220/09 od 04.11.2009. godine.</span>
</p>
<p class="p3">
<span>	Nakon provedenog dokaznog postupka i nakon ocjene svih izvedenih dokaza sud je utvrdio da je okrivljeni C. S. iz P. izvršio krivično djelo koje mu je optužnicom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao isključivo na saslušanju svjedoka – oštećenog kao i svjedoka M. Ž. kao i na ostalim pismenim dokazima koji su pročitani na glavnom pretresu.</span>
</p>
<p class="p3">
<span>	Sud je u cjelosti odbacio odbranu okrivljenog koja je pomišljenju suda data sračunato u cilju izbjegavanja krivične odgovornosti.</span>
</p>
<p class="p3">
<span>	Naime, svjedok – oštećeni M. R. u svom iskazu iz predmeta istrage je istakao da od prilike prije 3 godine njegov otac M. Ž.je od okrivljenog inače njegovog komšija u selu Z. kod P., a koji privremeno boravi u Nj. kupio PMV marke „Golf 3“ za iznos od oko 3.000,00 eura. Okrivljeni se u tom periodu bavio dovoženjem vozila iz Nj. i njihovom prodajom u P., najčešće po narudžbi kupaca, a poznato mu je da je i u B. prodao nekoliko vozila. S obzirom da je okrivljenog dobro poznavao jer mu je komšija sa sela i svakih 15 dana je boravio u P. odlučio je da i on nabavi vozilo od njega. Krajem 2006. godine dok je okrivljeni boravio u P. sa njim se oštećeni više puta susrio u kući njegovog oca u selu Z., a i u kući okrivljenog takodje u selu Z. i tom prilikom su se dogovorali da mu okrivljeni u Nj. nabavi PMV marke „Mercedes C 220“ koje je u Nj. koštalo prema kazivanju okrivljenog oko 4.000,00 eura. Dogovorili su se da mu kupi ovakvo vozilo i doveze ga u P., a ovom njihovom dogovoru je prisustvovao i otac oštećenog M. Ž. kao i sinovi okrivljenog C. B. i C.G. Okrivljeni mu je tada rekao da mu mora odmah dati polovinu novca za vozilo, ali s obzirom da je on u medjuvremenu otišao u Nj.  po odlasku oštećenog u B. gdje živi i nakon što su se čuli telefonom, oštećeni je odlučio i poslao mu 3.000,00 eura uplatom na žiro-račun u Nj. posredstvom  CKB Banke o čemu posjeduje dokumentaciju, a ova uplata je izvrešna 09.02.2007. godine. U banci su mu tada rekli da će novac na račun orkviljenog stići nakon 2 dana pa je o tome upoznao okrivljenog i zatražio od njega da mu se javi kada novac bude legao na njegov račun. S obzirom da ga nije pozivao nakon nekoliko dana oštećeni je nazvao okrivljenog i tada mu je okrivljeni potvrdio da je novac prispio te da će mu vozilo dovesti najkasnije za mjesec dana. Za tih mjesec dana vozilo mu nije isporučio, a zatim ga je više puta pozivao i govorio mu je da se razvodi i da ne može doći. Okrivljeni je došao tek krajem 2007. godine u Pljevlja i tada mu nije vozilo dovezao, a sreli su se mjestu „Utjeha“ u B. i oštećeni mu je tražio da mu vrati okrivljeni 3.000,00 eura  s obzirom da mu niej dovzeao auto. Tada mu je okrivljeni opet rekao da je vozilo rezervisao u Nj. da mu ne može vratiti novac, te da će mu vozilo isporučiti za nedelju dana. U medjuvremenu je blokiran uvoz vozila koja ne ispunjavaju Euro 3 standarde tako da ovo vozilo koje je on navodno kupio u Njemačkoj nije se moglo registrovati u Crnoj Gori. Čuli su se nakon toga putem telefona i faksa i dogovorili su se da mu okrivljeni nabavi novije vozilo i to „Mercedes E 220 CDI“ koji ispunajva Euro 3 standarde i koji je prema kazivanju okrivljenog košta izmedju 11.000,00 i 12.000,00 eura. Okrivljeni mu je rekao da će ovo vozilo dovesti te da će mu tada dati ostatak novca. Sobzirom da okrivljenog narednih mjeseci nije bilo da se pojavi slao mu je poruke faksom i molio ga da mu doveze auto, pa okrivljeni mu je na kraju rekao da nema dovoljno novca da kupi ovo vozilo i da mu okrivljeni mora poslati od  7.000,00 eura do 8.000,00 eura. Tada ga je oštećeni pitao jeli to sigurno da će mu dovesti vozilo i za koliko vremana, pa mu je on rekao da je to sigurno i da će mu dovesti auto za 5 dana, a maksimalno za 10 dana. Tada je oštećeni dana 24.03.2008. godine posredstvom CKB – filijala u Baru izvršio uplatu novčanog iznosa od  7.700,00 eura na žiro-račun okrivljenog u Nj. o čemu takodje posjeduje dokumenaciju. Tada mu je okrivljeni rekao da će mu vozilo dovesti najdalje od 5-10 dana, pošto novac bude na njegovom računu. Do dana današnjeg njemu okrivljeni nije isporučio vozilo niti mu vratio novac. Oštećeni sada ističe da nemože ni na koji način da stupi u kontakt sa orkviljenim jer je okrivljeni isključio faks preko koga su kontaktirali, a na mobilni telefon na njegove pozive se ne javlja. </span>
</p>
<p class="p3">
<span>Posebono je napomenuo da je on na žiro-račun okrivljenog u Njemačkoj preko CKB filijala u B. uplatio ukupan novčani iznos od 10.700,00 eura. Objasnio je takodje da okrivljenog dobro poznaje jer je komšija njegov iz sela. Na glavnom pretresu je istakao da je poslednji put vidio okrivljenog u januaru mjesecu 2007. giodine, a takodje ističe da okrivljeni povremeno dodje na kratko vrijeme tako reći na par sati i odmah se vraća nazad jer mu je jedne prilike primijećen kombi u gradu, ali se nijedan put nije obraćao oštećenom. Dalje je objasnio da je te prilike kada mu je primjećen kombi u gradu jedan drug oštećenog zovnuo oštećenog koji je tada bio u B. i rekao mu da je vidio okrivljenog da prelazi granični prelaz J. zajedno sa njim, pa kada ga je drug zovnuo i rekao mu da je okrivljeni u P., oštećeni je tada nazvao svog oca – svjedoka Žarka da potraži okrivljenog pa je Ž. došao sa još jednim kolegom u Pljevlja i vidio je i prepoznao kombi okrivljenog u ul. M. P. u P., pa kada je okrivljeni bio u stanu u tazbini, ali svjedok Ž. nije odlazio u taj stan da ga traži. Objasnio je da ga on tada lično nije vidio pa je tada pozvao sina okrivljenog i pitao ga da li je došao okrivljeni pa mu je sin okrivljenog tada rekao da je okrivljeni došao i odmah otišao. Takodje, je istakao da se otac oštećenog dogovorio sa okrivljenim da mu okrivljeni dotjera vozilo marke "Seat toledo", pa mu je kada je pošao za Nj. otac oštećenog dao 2.000,00 eura, a ostatak da mu dadne kada dotjera vozilo, medjutim, okrivljeni je kupio "Golfa 3" i isto vozilo dovezao pa mu je otac oštećenog doplatio nešto preko 700,00 eura i nije mu za to vozilo ništa ostao dužan. Posebno je istakao da je prvi put posumnjao u okrivljenog kada mu je oštećeni uplatio iznos od 7.700,00 eura i kada mu je tada obećao da će za najviše 10 dana da doveze auto,  pa okrivljeni u tom periodu nije dovezao auto niti mu je htio da se javi na telefon narednih mjesec dana. Tada je osjetio da će okrivljeni da ga prevari. Nakon toga okrivljeni mu je stalno obećavao i svaki put ga je izvarao inije ispoštovao nijedan od rokova koje je odredjivao da će da doveze vozilo i to traje sve do današnjeg dana. </span>
</p>
<p class="p3">
<span>	Posebno je na pretresu od dana 09.11.2012. godine istakao da je prošlo više od 3 godine od kada okrivljeni nijednim jedinim potezom nije pokušao oštećenom da vrati dug ni da mu dotjera auto koje su se bili dogovorili.</span>
</p>
<p class="p3">
<span>	U završnoj riječi je istakao da se pridružuje krivičnom gonjenju protiv okrivljenog i da ističe protiv okrivljenog imovinsko pravni zahtjev, da sud obaveže okrivljenog da oštećenom vrati novac koji mu je poslao sa pripadajućom kamatom.</span>
</p>
<p class="p3">
<span>	Svjedok M.Ž. je istakao da od prilike prije 3 godine je posredstvom okrivljenog, a inače njegovog komšije iz sela koji privremeno boravi u Nj. nabavio za sebe polovno PMV marke Golf 3 koje mu je vozilo dovezao okrivljeni u P. za iznos od 3.000,00 eura. Nakon toga njegov sin – oštećeni M. R. je takodje želio da nabravi vozilo marke „Mercedes C 220“ posredstvom okrivljenog. Krajem 2006. godine dok je okrivljeni boravio u P. ivše puta u kući svjedoka kao i u kući okrivljenog se okrivljeni susretao sa oštećenim R. kako bi se dogovorili o kupovini vozila u Njemačkoj. Prisustvovao je njihovom dogovoru kojim se okrivljeni obavezao da oštećenom nabavi u Njemačkom PMV marke „Mercedest C 220“ i isto mu doveze u Pljevlja. Poznato mu je takodje da je njegov sin – oštećeni R. uplatio 3.000,00 eura na žiro-račun okrivljenog u Nj., a okrivljeni mu nije dovezao vozilo. Takodje, mu je poznato da su se okrivljeni i oštećeni naknadno dogovorili da s obzirom da je zaustavljen uvoz vozila koji ne ispunajvanju Euro 3 standarde da mu oštećeni doplati još 7.700,00 eura kako bi mu nabavio novije vozilo marke „Mercedes E 220 CDI“ i poznato mu je da je oštećeni takodje na žiro-račun okrivljenog uplatio traženi novac, medjutim, do današnjeg dana okrivljeni oštećenom nije isporučio vozilo niti mu vratio novac. Posebno ističe da je okrivljeni njegov prvi komšija u selu Z. i bili su veoma dobri prijatelji sve dok se nije ovo desilo izmedju njega i oštećenog. Sada oštećeni ne može stupiti u kontakt sa okrivljenim jer se on ne javlja na mobilni telefon na njegove pozive. </span>
</p>
<p class="p3">
<span>	Sud je u cjelosti prihvatio iskaze kako svjedoka – oštećenog tako i svjedoka M. Ž. smatrajući da su svjedoci veoma objektivno svjedočili i njihovo svjedočenje se uklapa u potpunosti u svim segmentima. </span>
</p>
<p class="p3">
<span>	Uvidom u fotokopije aktova se vidi da su svi aktovi poslati faksom sa istog telefonskog broja te da je u tim kopijama navedeno da se isključivo radi o nabavci spornog vozila i nikakvih drugih potraživanja nije bilo osim oko vozila te da je okrivljeni u tim aktima oštećenog održavao u zabludi govoreći mu da će mu nabaviti dobro auto te da će mu isto dovesti u Pljevlja. </span>
</p>
<p class="p3">
<span>	Iz naloga CKB - Filijala B. za izvršenje doznake u inostranstvu se zaključuje da je oštećeni M. R. dana 13.02.2007. godine na žiro-račun okrivljenog uplatio iznos od 3.000,00 eura, a dana 27.03.2008. godine iznos od 7.700,00 eura.</span>
</p>
<p class="p3">
<span>	Iz izvještaja iz kaznene evidencije MUP-a Srbije policijeske uprave u Somboru br. 235-3-1220/09 od 04.11.2009. godine se zaključuje da je okrivljeni ranije pravnosnažno osudjen 7 puta, za različita krivična djela te da mu je 6  puta izrečena uslovna osuda i 1 put novčana kazna.</span>
</p>
<p class="p3">
<span>	Iz prijave stana okrivljenog u Nj. od dana 12.12.2006. godine se zaključuje da je okrivljeni toga dana prijavio stan u Nj., a sud konstatuje da je to normalna procedura u Nj. da okrivljeni ima prijavljeno prebivalište i stan. </span>
</p>
<p class="p3">
<span>	Iz potvrde o otvorenoj frimi sud je zaključio da je okrivljeni na svoje ime u Nj. otvorio i firmu, a uvidom u potvrdu o plaćenom porezu od 05.01.2011. godine se zaključuje da je okrivljeni platio porez u Nj. na dan 05.01.2011. godine. Uvidom u pasoš okrivljenog se zaključuje da je okrivljenom izdat pasoš od Konzulata Republike Crne Gore u Fankfurtu.</span>
</p>
<p class="p3">
<span>	Uvidom u kupoprodjani ugovor o kupovini motornog vozila na ime okrivljenog od dana 08.06.2008. godine sud je zaključio da se ne radi o vozilu "Mercedes" koje je oštećeni naručio već o vozilu "Dajmler krajsler" i cijena u istom ugovoru stoji na iznos od 7.800,00, a oštećeni je okrivljenom na ime kupoprodajne cijene za vozilo uplatio 10.700,00 eura, što znači da isti ugovor nema veze sa kupovinom vozila za oštećenog, koje je oštećeni naručio. Uvidom u list sa faksa bez broja i datuma na njemačkom jeziku sud nije mogao zaključiti ništa vezano za kupovinu spornog vozila. </span>
</p>
<p class="p3">
<span>	Uvidom u vjenčani list okrivljenog od dana 07.05.2009. godine se zaključuje da se okrivljeni vjenčao u Nj. sa izvjesnom P. S.</span>
</p>
<p class="p4">
<span>Kod ovakvog činjeničnog stanja sud je na osnovu svih izvedenih dokaza utvrdio da je okrivljeni izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude. Svim izvedenim dokazima sud je na nesumnjiv način zaključio da je okrivljeni imajući namjeru da sebi pribavi protivpravnu imovinsku korist lažnim prikazivanjem činjenica doveo u zabludu oštećenog M. R. zatim ga dugo vremena održavao u zabludi da će mu nabaviti u Nj. PMV marke „Mercedes C 220“ za iznos od 4.000,00 eura, time naveo oštećenog da na žiro-račun okrivljenog uplati iznos od 3.000,00 eura, a ostatak da mu palti navodno kada okrivljeni doveze vozilo. Medjutim, okrivljeni nije dovezao vozilo oštećenom stalno produžavajući rokove, a kada je zabranjen uvoz vozila u Crnu Goru koji ne ispunjavaju Euro 3 standarde, a zatim je ponovo doveo u zabludu oštećenog da će mu dovesti novije vozilo i to „Mercedes E 220 CDI“, pa je okrivljeni misleći da će mu konačno okrivljeni da doveze to vozilo ponovo uplatio na žiro-račun okrivljenog 7.700,00 eura, a okrivljeni mu garantovao da će mu u roku 5 dana od uplate okrivljeni da doveze vozilo, medjutim, oštećeni je taj iznos uplatio dana 24.03.2008. godine, a okrivljeni mu ni do dana današnjeg nije dovezao vozilo niti mu vratio novac da bi isključio faks preko koga su ranije kontaktirali i okrivljeni se više ne javlja na telefonske pozive koje mu upućuje oštećeni. Dakle, sasvim jasno i nedvosmisleno je okrivljeni doveo u zabludu oštećenog da mu uplati ukupan iznos od 10.700,00 eura radi nabavke vozila i održavao oštećenog u zabludi,a  sve u cilju pribavljanja protivpravne imovinske koristi. Tome treba dodati i činjenicu da u poslednje 3 godine okrivljeni ni na koji način nije ni pokušao da stupi u bilo kakav kontat sa oštećenim niti da mu nadomjesti novac koji je primio od oštećenog niti pak da mu doveze vozilo za koje su se dogovorili. Dakle, sud zaključuje da je od samog početka pa do današnjeg dana kod okrivljenog postajala prevarna namjera, jer do današnjeg dana nije pokušao ništa da okrivljenom nadoknadi primljeni novac niti da mu doveze vozilo.</span>
</p>
<p class="p4">
<span>Na glavnom pretresu od dana 09.11.2012. godine svim dokazima koji su izvedeni na tom pretresu sud konstatuje da apsolutno ni u čemu nije promijenjeno činjenično stanje u odnosu na pravnosnažnu presudu K.br.100/10 od 11.05.2010. godine, što se tiče krivice okrivljenog, osim u dijelu koji se odnosi na troškove krivičnog postupka i paušal, kao i uračunavanje pritvora u kaznu.</span>
</p>
<p class="p5"></p>
<p class="p4">
<span>Prilikom odredjivanja vrste kazne i prilikom odredjivanja njene visine sud je u okviru opšte svrhe krivičnih sankcija cijenio i svrhu kazne zatvora, pa je sud mišljenja da je  jedino opravdano okrivljenom u konkretnom slučaju izreći kaznu zatvora pa mu je sud izrekao minimalano trajanje zatvora predvidjeno za to krivično djelo od jedne godine smatrajući da će se i sa minimalnom kaznom zatvora prema okrivljenom u cjelosti ostvariti svrha kažnjavanja te da  izrečena kazna prema okrivljenom predstavlja onu mjeru koja je neophodna da bi se prema okrivljenom ostvarila svrha kažnjavanja predvidjena u čl. 32. KZ CG. Sud na strani okrivljenog nije našao nijednu olakšavajuću okolnost dok je našao niz otežavajućih okolnosti, a to su ranija višestruka osudjivanost okrivljenog za razna krivična djela kao i  samo pridruživanje krivičnom gonjenju oštećenog protiv okrivljenog. </span>
</p>
<p class="p4">
<span>Sud je shodno članu 51. Krivičnog zakonika okrivljenom u kaznu zatvora uračunao pritvor počev od 06.04.2011. godine pa do 31.05.2011. godine.</span>
</p>
<p class="p4"></p>
<p class="p3">
<span>	Shodno članu 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 1.501,00 eura, a isti iznos prestavlja naknadu i nagradu braniocu po službenoj dužnosti, za razgledanje spisa i odbranu na glavnom pretresu,  kao i troškove dovodjenja okrivljenog iz pritvora na glavni pretres, a iznos paušala od 100,00 eura sud je okrivljenom odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p3"></p>
<p class="p3">
<span>	Sa iznijetih razloga odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 09.11.2012. godine</span>
</p>
<p class="p2"></p>
<p class="p3"></p>
<p class="p3">
<span class="s1">Zapisničar,								            S u d i j a,</span>
</p>
<p class="p3">
<span>Djondović Milenka								Branko Pejović</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA</span><span>: protiv ove presude dozvoljena je žalba u roku od 15 dana po prijemu</span>
</p>
<p class="p3">
<span>		          iste Višem sudu u Bijelom Polju, a preko ovog suda.</span>
</p>
<p class="p3"></p>
<p class="p1">
<span class="s1"> </span>
</p>
<p class="p1"></p>


</body>
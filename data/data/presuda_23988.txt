<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.s2{font-size:14pt;font-weight:bold;}
.s3{font-weight:bold;}
.s4{display: inline-block; text-indent: 0; min-width: 0.4861111in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<title> 
</title>
<meta content="ljiljana.mrdak" name="author">
</head>
<body class="b1 b2">
<p class="p1">
<!--Image link to '0.png' can be here-->
<span class="s1">								</span><span class="s2">K.br.10/13</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s3">U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>	Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optužene Kljajić Nevenke iz Kolašina zbog krivičnog djela falsifikovanje isprave iz čl.412.st.2. u vezi st.1. Krivičnog zakonika, po optužnom predlogu ODT iz Kolašina Kt.br.2/13 od 08.02.2013. godine, nakon održanog glavnog javnog pretresa dana 15.04.2013. godine u prisustvu ODT iz Kolašina Grujić Vojislava, optužene K. N., oštećene V. O. i za punomoćnika oštećenih po zamjeničkom punomoćju advokatski pripravnik D. M., donio je i javno objavio,-</span>
</p>
<p class="p2"></p>
<p class="p2"></p>
<p class="p3">
<span class="s3">P R E S U D U</span>
</p>
<p class="p2"></p>
<p class="p2">
<span class="s3">	Optužena:</span>
</p>
<p class="p2"></p>
<p class="p2">
<span class="s3">	K. N.</span><span>jmbg...., od oca B. i majke M. rodj. B., rodjena .... godine u K., gdje je i nastanjena – naselje D., Crnogorka, državljanka CG, po zanimanju frizerka, udata, majka 2 djece, pismena, završila srednju školu, srednjeg imovnog stanja, osudjivana presudom Osnovnog suda u Kolašinu K.br.41/11 od 14.10.2011. godine za krivično djelo iz čl.413.st.1.t.2. u vezi čl.412.st.1. u vezi čl.49 krivičnog zakonika na uslovnu osudu šest mjeseci na dvije godine, presudom Osnovnog suda u Kolašinu K.br.42/12 od 09.07.2012. godine za krivično djelo iz čl. 412.st.2. u vezi st.1. i čl. 49 Krivičnog zakonika na uslovnu osudu 12 mjeseci na 3 godine.</span>
</p>
<p class="p2"></p>
<p class="p2"></p>
<p class="p2">
<span>					</span><span class="s3">K r i v a  j e:</span>
</p>
<p class="p2"></p>
<p class="p2">
<span class="s3">	Zato što je:</span>
</p>
<p class="p2"></p>
<p class="p2">
<span>	Neutvrdjenog dana tokom marta mjeseca 2009. godine u K.napravila lažnu javnu ispravu i istu upotrijebila kao pravu, na način što je u mjenici serijskog broja AA... na mjestu prvog žiranta svojeručno ispisala podatke za oštećenu R. M. i svojeručno je potpisala, te na mjestu drugog žiranta svojeručno ispisala podatke za oštećenu V. O. i svojeručno je potpisala, a zatim tako napravljenu lažnu javnu ispravu upotrijebila kao pravu prilikom dobijanja kredita kod „A.-i.“ banke MFI B. P.,</span>
</p>
<p class="p4">
<span class="s4">-​&nbsp;</span><span>čime je izvršila krivično djelo falsifikovanje isprave iz čl. 412.st.2. u vezi st.1. Krivičnog zakonika.</span>
</p>
<p class="p2"></p>
<p class="p2"></p>
<p class="p2">
<span> 	Pa je sud primjenom citirane zakonske odredbe te čl.4, 13, 15, 32, 36 i 42 Krivičnog zakonika i čl.229, 239 i 374 ZKP-a, -</span>
</p>
<p class="p2"></p>
<p class="p2"></p>
<p class="p3">
<span class="s3">O S U DJ U J E</span>
</p>
<p class="p2"></p>
<p class="p2"></p>
<p class="p2">
<span>	Na kaznu zatvora u trajanju od 3 (tri) mjeseca.</span>
</p>
<p class="p2">
<span>	</span>
</p>
<p class="p2">
<span>	Obavezuje se optužena na plaćanje troškova krivičnog postupka u iznosu od 275,00 € i sudskog paušala u iznosu od 30,00 € u roku od petnaest dana po pravosnažnosti ove presude, uplatom na žiro-račun br. 832-196-94 koji se vodi na ime Osnovnog suda Kolašin.</span>
</p>
<p class="p2"></p>
<p class="p2">
<span>	Oštećene R. M. i V. O. upućuju se na parnični postupak radi ostvarenja svog imovinsko-pravnog zahtjeva.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span class="s3">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span> 	ODT iz Kolašina je optužnim predlogom Kt.br.2/13 od 08.02.2013. godine stavio na teret optuženoj K. N. da je počinila krivično djelo falsifikovanje isprave iz čl.412.st.2. u vezi st.1. Krivičnog zakonika. Pri podnijetom optužnom predlogu do okončanja glavnog pretresa ostao je ODT Grujić Vojislav u završnoj riječi ističući da je tokom postupka dokazano da je optužena počinila krivično djelo stavljeno joj na teret i predložio sudu da je oglasi krivom i osudi po zakonu.</span>
</p>
<p class="p2">
<span>	Optužena K. N. u svojoj odbrani u bitnom je navela da je u februaru ili početkom marta 2009. godine imala namjeru da podigne kredit kod „A.-i.“ Fondacije, a da pošto nije mogla dobiti kredit na svoje ime to je pitala J. M. da ona za njene potrebe podnese zahtjev našta je ista pristala. Nakon toga je pošla kod predstavnika „A. F.“ u K. i uzela kreditne obrasce , a smatra da je zahtjev za kredit lično popunila J. M.. Navela je da je u svom frizerskom salonu pitala R.M. da joj žirira za kredit koji iznosi ...,00 € i da joj je tada rekla da će kredit tražiti na ime drugog lica a ne na svoje ime, a tada joj je R. M. dala ličnu kartu i potpisala izjavu žiranta, da bi ona nakon toga izjavu R. M. i administrativnu zabranu ovjerila u Osnovnoj školi „R. M.“ u kojoj inače radi R. M.. Što se tiče žiranta V. O., navela je da je pošla do vrtića gdje imenovana radi i da je ista pristala da bude žirant za kredit koji će ona koristiti a koji kredit će glasiti na drugo ime, da bi nakon toga V.O. popunila izjavu za žiranta, da bi nakon toga ona ponijela  obrasce u računovodstvo Vrtića „S. R.“ u K. gdje inače radi V. O. i gdje su joj iste obrasce ovjerili, dok je takodje navela da je V. O. njoj lično dala ličnu kartu koju je iskopirala za potrebe kredita. Što se tiče mjenice serijakog broja AA..., istakla je da nije unosila ničije podatke na mjenicu niti da je potpisivala u mjenici bilo čije ime, već da su to radili R. M. i V. O., ali da ne zna da li su to uradile pred kreditnim službenikom ili u njenom frizerskom salonu. Nadalje je navela da je nakon odobravanja kredita J. M. njoj dala čitav novac od kredita i da je nakon dobijanja kredita ona lično uplaćivala rate nešto više od godinu dana ali da zbog finansiske situacije nije bila u mogućnosti da vraća taj kredit o čemu je upoznala J. M., da bi nakon toga po administrativnoj zabrani vršena naplata tog kredita od R. M..</span>
</p>
<p class="p2">
<span>	Sud je u dokaznom postupku po saglasnom predlogu stranaka pročitao iskaz oštećene R. M. dat pred ODT Kolašin kao i iskaz svjedoka J.M. takodje dat pred ODT Kolašin, saslušao oštećenu V. O., pročitao ugovor o zajmu br. LD... od 05.03.2009. godine, pročitao zahtjev za kredit na ime J.M. od ...2009. godine, pročitao izjavu žiranta V. O. i administrativnu zabranu za žiranta br. .. od ...2009. godine,  pročitao izjavu žiranta R. M. i administrativnu zabranu za žiranta br. .. od ...2009. godine, izvršio uvid u mjenicu serijskog broja AA..., pročitao izvještaj o grafološkom ispitivanju br.... sačinjen od Forezničkog centra Uprave policije CG, pročitao grafološku ekspertizu br. 9/13 sačinjena od strane vještaka grafologa S.S. od 05.02.2013. godine, te pročitao izvod iz kaznene evidencije na ime optužene K. N. izdat od Uprave policije – Ispostava Kolašin od 21.02.2013. godine.</span>
</p>
<p class="p2">
<span>	Oštećena V. O. u svom iskazu je u bitnom navela da je za ugovor o kreditu koji je zaključen izmedju „A. i. F.“ i J.M. na iznos od ...,00 € saznala tek kada joj je stigla administrativna zabrana u dječijem vrtiću „S.R.“ u K. gdje je zaposlena. Nakon što joj je stigla administrativna zabrana pozvala je K. N. koja joj je tada kazala da je ona stvarni korisnik kredita a ne J.M.. Navela je da izjavu žiranta i administrativnu zabranu nije sama popunjavala niti išta potpisivala, niti je  ko imao  njeno ovlašćenje, pa ni K. N. da popunjava i izvrši ovjeru tih obrazaca. Navela je da nije popunjavala niti potpisivala podatke koji se nalaze na mjenici serijskog broja AA..., već je te podatke na mjenici i njen potpis neko drugi ispisao. Navela je da joj po tom ugovoru o kreditu do sada nijesu odbijane rate od plate a sa razloga što ona to nije dozvolila obzirom da na kreditnoj dokumentaciji nije bio njen potpis. U završnoj riječi pridružila se krivičnom gonjenju protiv optužene K. N. i postavila imovinsko-pravni zahtjev koji nije opredjelila.</span>
</p>
<p class="p2">
<span>	Oštećena R. M. u svom iskazu pred ODT Kolašin od 23.01.2013. godine u bitnom je navela da je za ugovor o kreditu koji je zaključen izmedju „A. F.“ i M.J. saznala tek nakon što joj je stigla administrativna zabrana u O. š.„R. M.“ iz K. gdje je zaposlena,  te da je nakon izvršenih provjera saznala da je stvarni korisnik kredita K. N.. Navela je  da nije lično niti popunjavala niti potpisivala kreditne obrasce – izjavu žiranta i administrativnu zabranu koja glasi na njeno ime, te je navela da je K.N. nije pitala da joj bude žirant po tom kreditnom ugovoru. Navela je da je ranije žirirala K. N. i da joj po tom osnovu davala ličnu kartu a koju je ona iskoristila i za dobijanje predmetnog kredita. Navela je da ona lično nije niti ispisivala svoje lične podatke za žiranta na mjenici niti potpisivala mjenicu serijskog broja AA..., te da joj nije poznato ko je to u njeno ime uradio. Navela je da su joj odbijane mjesečne rate za predmetni kredit u iznosu od ..,00 € i da joj je ukupno odbijeno ...,00 € a da joj je do sada K.N. dala iznos od ...,00 €. Pridružila se krivičnom gonjenju protiv optužene K. N. i postavila imovinsko-pravni zahtjev koji nije opredjelila.</span>
</p>
<p class="p2">
<span>	Svjedok J. M. u svom iskazu datim na zapisniku kod ODT Kolašin 23.01.2013. godine u bitnom je navela da je negdje početkom 2009. godine K. N. pitala  da li bi na svoje ime podigla kredit kod „A. i. F.“ u iznosu od ...,00 € a koji bi novac koristila K. N.jer joj je isti bio potreban za liječenje sina koji je u januaru mjesecu 2009. godine imao saobraćajni udes. Navela je da je prihvatila molbu K. N. i da su zajedno pošli kod G. M. koji je postupao u ime „A. i. F.“ kada je G. u njeno ime popunio zahtjev za kredit, a ostalu kreditnu dokumentaciju prikupljala je K. N.. Navela je da  ona lično nije nosila na ovjeru kreditnu dokumentaciju za žiranta niti je u toj dokumentaciji bilo šta ispisivala i potpisivala, već da je ona samo potpisala ugovor o kreditu a nakon toga je pošla zajedno sa K. N. u CKB banku u K.gdje je potpisala dokument i primila novac u iznosu od ...,00 € koji novac je odmah uzela K.N.. Navela je da je na mjenici serijskog broja AA... lično napisala svoje ime i prezime kao i tekst „priznajem za svoje“. Nakon što je K. N. uzela novac od kredita istu više nije kontaktirala po tom osnovu već je ona lično uplaćivala rate, da bi tek nakon izvjesnog vremena saznala od R. M. da K. N. ne vraća kredit zbog čega je ona pošla do K. N. kada joj je ista rekla da ima odredjenih problema ali da će isti vratiti kao i rate koje je platila R. M..</span>
</p>
<p class="p2">
<span>	Iz ugovora o zajmu br. LD... od 05.03.2009. godine, utvrdjeno je da je isti sklopljen izmedju „A.“ VFI DOO B. P. kao zajmodavca i M. J.kao zajmoprimca, da je predmet ugovora zajam u iznosu od ...,00 € sa rokom otplate od 30 mjeseci, a da se kao žiranti u istom kreditu javljaju R. M.i R. O.. Predmetni ugovor potpisali su u ime zajmodavca ovlašćeni predstavnik „A.“ VFI DOO B. P. kao i zajmoprimac J. M..</span>
</p>
<p class="p2">
<span>	Iz zahtjeva za kredit od 02.03.2009. godine, utvrdjuje se da je podlosilac zahtjeva J.M.iz K., da je visina njenih primanja ...,00 €, da je traženi iznos kredita ...,00 € sa rokom vraćanja od 30 mjeseci.</span>
</p>
<p class="p2">
<span>	Iz izjave žiranta V. O. i administrativne zabrane za žiranta br. .. od ...2009. godine, sud je utvrdio da su isti dokumenti ovjereni u JPU „S. R.“ iz K. te da isti glase na ime V. O. a potpisani su od strane šefa računovodstva i direktora JPU „S.R.“.</span>
</p>
<p class="p2">
<span>	Iz izjave za žiranta R. M. i administrativne zabrane za žiranta br... od ....2009. godine, sud je utvrdio da su isti dokumenti ovjereni u O.š. „R.M.“ iz K. te da iste glase na ime R. M. a potpisani su od strane šefa računovodstva i ovlašćenog lica O. š. „R.M.“.</span>
</p>
<p class="p2">
<span>	Uvidom u mjenicu serijskog broja AA..., sud je utvrdio da istu mjenicu za svoju priznaje J. M., da su u donjem desnom uglu mjenice  ispisani podaci za R. M. sa potpisom M. R., dok se na poledjini iste mjenice nalaze upisani lični podaci i potpisi za R. M. i V. O.. </span>
</p>
<p class="p5">
<span>Iz izvještaja o grafološkom ispitivanju br.3390/12 koji je sačinjen od strane Forezničkog centra Uprave policije CG, utvrdjeno je da sporni potpisi „R. M.“ i „M. R.“ kao i „V. O.“, a koji se nalaze na izjavama žiranata i na mjenici serijskog broja AA...6, nijesu autentični potpisi lica na čije ime glase. Istim ispitivanjem nije se moglo sa sigurnošću utvrditi da li je K.N. skripter spornih potpisa jer prilikom ispitivanja taj Centar nije raspolagao sa nespornim rukopisom K. N. a na osnovu čega bi mogao doći do posebnog zaključka.</span>
</p>
<p class="p2">
<span> 	Iz grafološke ekspertize br.9/13 sačinjen od strane vještaka grafologa S. S. od 05.02.2013. godine, utvrdjeno je  da je sporni potpis „V.O.“ na izjavi žiranta br. ... od ...2009. godine napisala K. N., da je sporni potpis „R. M.“ na izjavi žiranta br. .. od ...2009. godine napisala K. N.,  te da je sporni tekst i potpise na mjenici AA... koji se odnose na podatke žiranata R.M. i V. O. takodje napisala K. N..</span>
</p>
<p class="p2">
<span>	Iz izvoda iz kaznene evidencije na ime K. N. izdatog od Uprave policije – Ispostava Kolašin od 21.02.2013. godine, utvrdjeno je da je imenovana do sada osudjivana i to presudom Osnovnog suda u Kolašinu K.br.41/11 od 14.10.2011. godine za krivično djelo iz čl.413.st.1.t.2. u vezi čl. 412.st.1. u vezi čl. 49 Krivičnog zakonika na uslovnu osudu 30 dana na jednu godinu, te presudom Osnovnog suda u Kolašinu K.br.42/12 od 09.07.2012. godine za krivično djelo iz čl.412.st.2. u vezi st.1. u vezi čl.49 Krivičnog zakonika na uslovnu osudu 12 mjeseci na 1. godinu.</span>
</p>
<p class="p2">
<span>	Cijeneći sve izvedene dokaze kako pojedinačno tako i u njihovom medjusobnom odnosu, a uzimajući u obzir odbranu optužene, sud je na nesumljiv način utvrdio da su se u radnjama optužene stekli svi bitni elementi bića krivičnog djela falsifikovanje isprave iz čl. 412.st.2. u vezi st.1. Krivičnog zakonika. Naime, nesporno je utvrdjeno da je optužena K. N. u martu mjesecu 2009. godine u K. napravila lažnu javnu ispravu i istu upotrijebila kao pravu tako što je u mjenici serijskog broja AA... na mjestu prvog žiranta svojeručno ispisala podatke za oštećenu R. M. i svojeručno je potpisala te na mjestu drugog žiranta svojeručno ispisala podatke za oštećenu V.O. i svojeručno je potpisala da bi nakon toga tako napravljenu lažnu javnu ispravu upotrijebila kao pravu prilikom dobijanja kredita kod „A. i.t“ banke MFI . P.. Ovakav zaključak sud temelji kako na pismenim dokazima tako i na iskazima oštećenih R. M. i V.O. čije iskaze je sud prihvatio kao tačne i objektivne a koji se u odlučnim činjenicama u potpunosti podudaraju.  Tako su oštećene R. M. i V.O.istakle da su za ugovor o kreditu koji je zaključen izmedju „A.“ F. i M. J. saznale tek nakon što su im stigle administrativne zabrane u ustanovama gdje su zaposlene i da su nakon izvršenih provjera saznale da je stavni korisnik kredita K.N.te su oštećene istakle da nijesu popunjavale lično izjave za žirante niti administrativne zabrne, niti su ispisivale svojeručne podatke na mjenici niti potpisivale mjenicu serijskog broja AA.... Ovakve konstatacije oštećenih R. M. i V. O.  potvrdjene su i pismenim dokazima i to izvještajem o grafološkom ispitivanju Forezničkog centra Uprave policije CG i grafološkom ekspertizom sačinjene od strane vještaka grafologa S.S.. Iz izvještaja o grafološkom ispitivanju Forezničkog centra Uprave policije CG utvrdjeno je da sporni potpisi „R. M. „ i „V. O.“ a koji se nalaze na izjavama žiranata i na mjenici serijskog broja AA... nijesu autentični potpisi lica na čije ime glase, dok je iz grafološke ekspertize sačinjene od strane vještaka grafologa S. S.utvrdjeno da je sporni potpis „V. O.“ na izjavi žiranta napisala K. N. te da je takodje sporni potpis „R. .M“ na izjavi žiranta napisala K. N. i da je sporni tekst i potpise na mjenici AA... koji se odnose na podatke žiranata R. M.i V. O. takodje napisala K.N..</span>
</p>
<p class="p2">
<span>	Sud je cijenio i vinost tj. psihički odnos optužene u odnosu na radnju izvršenja predmetnog krivičnog djela, pa je našao da je optužena K.N. postupala sa direknim umišljajem jer je bila svjesna da djelujući na opisani način  pravi lažnu javnu ispravu  da bi  nakon toga tako napravljenu lažnu javnu ispravu upotrijebila kao pravu  prilikom dobijanja kredita kod „A.“ banke MFI B. P.. </span>
</p>
<p class="p2">
<span>	Iz navedenih dokaza i pravnom ocjenom istih sud je utvrdio činjenično stanje iz izreke ove presude i našao da nema elemenata koji bi isključivali  krivično-pravnu odgovornost optužene K.N.sa kojih razloga je optuženu oglasio krivom i osudio na kaznu zatvora u trajanju od tri mjeseca.</span>
</p>
<p class="p2">
<span>	Sud je cijenio i ostale provedene dokaze i to izjavu svjedoka J.M. te pismene dokaze – ugovor o zajmu br.LD 0..., zahtjev za kredit od ...2009. godine te izjave za žirante V.O. i R. M. i administrativne zabrane za žirante, iz kojih dokaza je utvrdjeno  da je J. M. na svoje ime uzela kredit od „A.“ F. i ujedno podnijela zahtjev za kredit i potpisala ugovor o zajmu dok je stvarni korisnik tog kredita bila optužena K. N. kojoj je J. M.novac dobijen od kredita odmah i predala čim je isti novac podigla u CKB Banci u K., dok je iz izjava za žirante V. O. i R. M., a imajući u vidu izvještaj o grafološkom ispitivanju i grafološku ekspertizu vještaka grafologa S. S., sud utvrdio da su potpisi na izjavama za žirante takodje napisane od strane K. N..</span>
</p>
<p class="p2">
<span>	Sud je cijenio i odbranu optužene K. N.i istu odbacio jer je sračunata na izbjegavanje krivično-pravne odgovornosti, a sa razloga što je svim provedenim dokazima kao nesporno utvrdjeno da je optužena napisala sporne potpise „R. M.“ i „V. O.“ na izjavi za žiranta kao i tekst i potpise na mjenici AA... koji se odnose na podatke žiranata R. M. i V. O..</span>
</p>
<p class="p2">
<span>	Opredjeljujući se za krivičnu sankciju a shodno čl... Krivičnog zakonika sud je cijenio sve okolnosti od značaja za individualizaciju iste a odnose se na optuženu i krivično djelo koje joj je stavljeno na teret, pa je od olakšavajućih okolnosti našao da se radi o porodičnoj osobi i majci dvoje djece, dok je kao otežavajuću okolnost uzeo u obzir činjenicu da je optužena do sada osudjivana dva puta i to za istovrsna krivična djela a što ukazuje na sklonost optužene ka vršenju ovakvih krivičnih djela, te je sud imajući u vidu sve navedene okolnosti optuženu osudio na kaznu zatvora u trajanju od tri mjeseca jer je uvjerenja da će se sa istom postići svrha kažnjavanja iz čl.4. a u vezi čl. 32 Krivičnog zakonika.</span>
</p>
<p class="p2">
<span>	Shodno čl. 229 ZKP-a sud je obavezao optuženu na plaćanje troškova krivičnog postupka u iznosu od 275,00 € a koji troškovi se odnose na uradjenu grafološku ekspertizu vještaka grafologa S.S., i obavezao je  na plaćanje sudskog paušala u iznosu od 30,00 € imajući u vidu trajanje i složenost krivičnog postupka.</span>
</p>
<p class="p2">
<span>	Shodno čl.239 ZKP-a sud je oštećene R. M. i V. O. uputio da svoj imovinsko-pravni zahtjev ostvare u posebnom postupku, obzirom da oštećene tokom postupka nijesu precizirale visinu svojih imovinsko-pravnih zahtjeva sa kojih razloga sud nije imao osnov kako za djelimično tako ni za potpuno presudjenje istih.</span>
</p>
<p class="p2">
<span>	Na osnovu naprijed navedenog, a primjenom citiranih zakonskih odredbi, odlučeno je kao u izreci presude shodno čl. 374 ZKP-a.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s3">OSNOVNI SUD U KOLAŠINU,</span>
</p>
<p class="p3">
<span class="s3">Dana, 15.04.2013. godine</span>
</p>
<p class="p3"></p>
<p class="p2"></p>
<p class="p2"></p>
<p class="p2">
<span class="s3">Zapisničar,							PREDSJEDNIK SUDA,</span>
</p>
<p class="p2">
<span class="s3">Mrdak Ljiljana s.r.					      Arsen Popović s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude dozvoljena je žalba u roku od 8. dana od dana prijema pismenog otpravka. Žalba se podnosi Višem sudu u Bijelom Polju a preko ovog suda.</span>
</p>
<p class="p6"></p>


</body>
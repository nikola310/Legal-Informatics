<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{margin-left:2.0in;text-align:start;hyphenate:auto;font-family:Times New Roman;font-size:14pt;}
.p3{margin-left:1.0in;text-align:start;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:14pt;}
.p7{text-align:justify;hyphenate:auto;font-family:Times New Roman;font-size:14pt;}
.p8{text-indent:0.5in;text-align:start;hyphenate:auto;font-family:Times New Roman;font-size:14pt;}
.p9{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p10{text-indent:0.5in;text-align:center;hyphenate:auto;font-family:Times New Roman;font-size:14pt;}
.p11{text-indent:0.5in;text-align:justify;hyphenate:auto;font-family:TimesNewRomanPSMT;font-size:14pt;}
.p12{text-indent:0.49166667in;text-align:start;hyphenate:auto;font-family:Times New Roman;font-size:14pt;}
.p13{text-align:start;hyphenate:auto;font-family:Times New Roman;font-size:12pt;}
.s1{font-family:TimesNewRomanPSMT;}
.s2{font-family:Times New Roman;}
</style>
<meta content="almaida.radoncic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p1">
<span>OSNOVNI SUD U PLAVU</span>
</p>
<p class="p1">
<span>K.br. 51/2012</span>
</p>
<p class="p2">
<span> </span>
</p>
<p class="p2"></p>
<p class="p3">
<span>                            U IME CRNE GORE</span>
</p>
<p class="p4"></p>
<p class="p5"></p>
<p class="p5">
<span>OSNOVNI SUD U PLAVU, po sudiji Elici Pantović, sa zapisničarem Nerminom Nikočević, u krivičnom predmetu okrivljenih&nbsp;: G. I. iz P., ul..., zbog krivičnog djela teška tjelesna povreda iz čl. 151. stav 1. Krivičnog zakonika Crne Gore i D. K. iz V., opština P., zbog krivičnog djela ugrožavanje opasnim oruđem pri tuči i svađi iz čl.154. Krivičnog zakonika Crne Gore i krivičnog djela ugrožavanje sigurnosti  iz čl. 168.stav.2. u vezi stava 1. Krivičnog zakonika Crne Gore, po optužnom predlogu ODT u Plavu KT.br. 51/2012 od 30.07.2012 godine, nakon održanog usmenog, glavnog, javnog pretresa, u prisustvu zamjenika ODT u Plavu, Drita Rugovac, okrivljenog G. I., njegovog branioca D. B., advokata iz P., okrivljenog D. K., njegovog branioca, V. Đ., advokata iz P., postavljen po odobrenju za besplatnu pravnu pomoć i oštećene R. G., S. G., A. G. i B. G., donio je i javno objavio  dana 18.06.2013 godine</span>
</p>
<p class="p1"></p>
<p class="p4"></p>
<p class="p6">
<span>P R E S U D U</span>
</p>
<p class="p1"></p>
<p class="p4">
<span>I</span>
</p>
<p class="p7">
<span> 	</span>
</p>
<p class="p5">
<span>Okrivljeni I. G., JMBG ... od oca V. i majke R. rođ. R., rođen ... godine u P., gdje i živi, naselje Z., opština P., državljanin Crne Gore, oženjen, otac dvoje djece, pismen, završio srednju elektrotehničku školu, nezaposlen, lošeg imovnog stanja,  osuđivan i to: presudom Vojnog suda u Podgorici, broj IK. 217/03, od 23.06.2003.godine,  OUP:PJ Podgorica, zbog krivičnog djela iz čl. 195. st. 2. u vezi st.1. KZ RCG, osuđen na kaznu zatvora u trajanju od 3 mjeseca; presudom Vojnog suda u Podgorici, broj IK.46/01 od 17.09.2002. godine, OUP:PJ Podgorica, zbog krivičnog djela iz čl. 36.st.2. KZ RCG , izrečena mu kazna od 10. mjeseci zatvora, uslovno na 2. godine i presudom Osnovnog suda u Podgorici, broj K. 01/8806 od 10.11.2006.godine, OUP: PJ Podgorica, zbog krivičnog djela iz čl. 36. stav.1. KZ RCG, osuđen na kaznu zatvora u trajanju od  2 mjeseca,  </span>
</p>
<p class="p5"></p>
<p class="p7"></p>
<p class="p4">
<span>KRIV  JE</span>
</p>
<p class="p1"></p>
<p class="p8">
<span>Što je : </span>
</p>
<p class="p1">
<span>  </span>
</p>
<p class="p7">
<span>	dana 14. jula 2012. godine, oko 10,30. časova, na seoskom putu, u selu V., opština P., teško tjelesno povrijedio oštećenog K. D., na način što ga je u toku svađe i tuče udario kamenom u predjelu čeonog dijela glave, a zatim metalnim kosijerom sa drvenom držalicom u predjelu desne lumbalne regije i drvenim kolcem u predjelu grudnog koša, nanijevši mu tako tešku tjelesnu povredu u vidu interkapsularne rupture desnog bubrega sa perirenalnim hematomom, kao i lake tjelesne povrede u vidu rane razderotine čeonog dijela glave, krvni podliv na zidu grudnog koša i interkapsularno oštećenje VII segmenta jetre, </span>
</p>
<p class="p1">
<span> </span>
</p>
<p class="p5">
<span>-čime je izvršio krivično djelo teška tjelesna povreda iz čl. 151. stav1. Krivičnog Zakonika  CG,</span>
</p>
<p class="p5"></p>
<p class="p5">
<span>Pa ga sud  za izvršeno krivično djelo na osnovu navedenog zakonskog propisa te primjenom čl. 4, 32, 36, 42 KZ  CG i čl. 374. ZKP-a</span>
</p>
<p class="p7"></p>
<p class="p4"></p>
<p class="p4">
<span>O S U Đ U J E</span>
</p>
<p class="p7"></p>
<p class="p5">
<span>Na kaznu zatvora u trajanju od 6 (šest) mjeseci.</span>
</p>
<p class="p7"></p>
<p class="p5">
<span>Okrivljeni  G. I. se obavezuje da naknadi troškove krivičnog postupka u ukupnom iznosu od 292,00 (dvijestotinedevedesetdvaeura) eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p7"></p>
<p class="p7">
<span> 	Oštećeni K. D. se radi ostvarivanja imovinsko-pravnog zahtjeva za naknadu štete upućuje na parnicu. </span>
</p>
<p class="p7"></p>
<p class="p4"></p>
<p class="p4">
<span>II</span>
</p>
<p class="p7"></p>
<p class="p5"></p>
<p class="p5">
<span>Okrivljeni D. K., zv. Z., JMBG..., od oca D. i majke V. rođene N., rođen ... godine u selu V., opština P., gdje i živi, državljanin Crne Gore, neoženjen, pismen, završio srednju elektrotehničku školu, nezaposlen, lošeg imovnog stanja, osuđivan i to: presudom Osnovnog suda u Plavu, K. br. 12/96 od 15.02.1996. godine,  zbog krivičnog djela iz čl. 136/1 KZ RCG, na novčanu kaznu od 500 dinara; presudom Osnovnog suda u Plavu, K. br. 13/96 od 15. 02. 1996.godine, zbog krivičnog djela iz čl. 136/2 KZ RCG, na kaznu zatvora od 90 dana, uslovno za jednu godinu; presudom Osnovnog suda u Plavu, K. br. 74/98 i Kz. br. 563/98 od 24.12.1998.godine, Viši sud u Bijelom Polju, zbog  krivičnog djela iz čl. 204/2 KZ na kaznu zatvora od 7 mjeseci, uslovno za jednu godinu; presudom Osnovnog suda u Plavu, K. br. 49/10 od 16.06.2010. godine, zbog krivičnog djela iz čl. 208.st.1. u vezi čl. 204. st. 1. KZ, na kaznu zatvora od 45 dana; presudom Osnovnog suda u Plavu  K. br. 36/10 od 06.10.2010. godine, zbog krivičnog djela  iz čl. 239. st. 1. KZ, na novčanu kaznu od 1200 eura i  presudom Osnovnog suda u Plavu, K. br. 44/11 od 12. 07.2011. godine, zbog krivičnog djela iz čl. 169.st. 1. KZ CG, na novčanu kaznu od 2.000 eura, </span>
</p>
<p class="p5">
<span> </span>
</p>
<p class="p7"></p>
<p class="p5">
<span>Na osnovu čl. 373. stav 1. tačka 2. ZKP-a </span>
</p>
<p class="p7"></p>
<p class="p4"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p7"></p>
<p class="p7">
<span> Da je:</span>
</p>
<p class="p7"></p>
<p class="p5">
<span>1. istoga dana u isto vrijeme i na istom mjestu kao u stavu I. izreke presude, pri tuči i svađi sa oštećenim G. I., mašio se oružja- noža, sredstva podobnog da tijelo teško povrijedi ili zdravlje teško naruši, na način što je u toku tuče sa oštećenim u jednom momentu iz pojasa izvadio nož i zamahnuo prema njemu pokušavajući da ga ubode u predjelu stomaka, </span>
</p>
<p class="p7"></p>
<p class="p5">
<span>-čime bi izvršio krivično djelo ugrožavanje opasnim oruđem pri tuči i svađi iz člana 154. Krivičnog zakonika, </span>
</p>
<p class="p5"></p>
<p class="p5">
<span>2. istoga dana u isto vrijeme i na istom mjestu kao pod stavom I izreke presude i stavom II tačkom 1. izreke presude prijetnjom ugrozio sigurnost više lica i to oštećenih: G. I., G. R., G. S., G. A. i G. B., na način što im je nakon tuče i svađe sa Igorom, uputio riječi prijetnje “ubiću vas G., neće vam pomoći ni sud ni policija”, pa je na taj način kod oštećenih izazvao osećaj straha i nesigurnosti,</span>
</p>
<p class="p7"></p>
<p class="p5">
<span>-čime bi izvršio krivično djelo ugrožavanje sigurnosti iz čl. 168.stav.2. u vezi  stava 1. Krivičnog zakonika Crne Gore, </span>
</p>
<p class="p9"></p>
<p class="p7"></p>
<p class="p5">
<span> Troškova krivičnog postupka nije bilo. </span>
</p>
<p class="p9"></p>
<p class="p5">
<span>Oštećeni G. I., G. R. i G. S., se radi ostavrivanja imovinsko pravnog zahtjeva za naknadu štete upućuju na parnicu.  </span>
</p>
<p class="p5"></p>
<p class="p5"></p>
<p class="p10">
<span>O b r a z l o ž e nj e</span>
</p>
<p class="p8"></p>
<p class="p7"></p>
<p class="p5">
<span>Osnovno državno tužilaštvo u Plavu, optužnim predlogom KT.br.51/2012 od 30.07.2012 godine, optužilo je G. I. iz P., ul. ...naselje Z., zbog krivičnog djela teška tjelesna povreda iz čl. 151.stav 1. Krivičnog zakonika Crne Gore, a K. D. iz V., opština P., zbog krivičnog djela ugrožavanje opasnim oruđem pri tuči i svađi iz čl.154. Krivičnog zakonika Crne Gore i krivičnog djela ugrožavanje sigurnosti iz čl. 168.stav.2. u vezi stava 1. Krivičnog zakonika Crne Gore.</span>
</p>
<p class="p7"></p>
<p class="p5">
<span>Pri podnesenom optužnom predlogu je sve do kraja krivičnog postupka u svemu ostala i zamjenik ODT u Plavu, Drita Rugovac,  s tim što je navela da dokazima izvedenim na glavnom pretresu u potpunosti je dokazana osnovanost optužbe, pa je u završnoj riječi predložila da sud optuženog G. I. oglasi krivim zbog krivičnog djela teška tjelesna povreda iz čl. 151. st. 1. Krivičnog zakonika Crne Gore, bliže činjenično i pravno opisanog pod tačkom 1.dispozitiva navedenog optužnog predloga i osudi ga na kaznu zatvora u trajanju od 6 (šest) mjeseci, a optuženog K. D., oglasi krvim zbog krivičnog djela ugrožavanje opasnim oruđem pri tuči i svađi iz čl.154. Krivičnog zakonika Crne Gore bliže činjenično i pravno opisanog pod tačkom 2a., dispozitiva navedenog optužnog predloga i osudi ga na novčanu kaznu u iznosu od 1.200,00 eura i da istog okrivljenog oglasi krivim zbog krivičnog djela ugrožavanje sigzurnosti iz čl.168. st.2. u vezi st.1. Krivičnog zakonika Crne Gore, bliže činjenično i pravno opisanog pod tačkom 2b. dispozitiva istog optužnog predloga i osudi ga na kaznu zatvora u trajanju od 3 (tri) mjeseca.</span>
</p>
<p class="p5"></p>
<p class="p5">
<span>Okrivljeni kao oštećeni K. D., se u završnoj riječi pridružio krivičnom gonjenju protiv okrivljenog G. I. i zadržao pravo da imovinsko-pravni zahtjev za naknadu štete ostvaruje u parnici.</span>
</p>
<p class="p5"></p>
<p class="p5">
<span>Okrivljeni kao oštećeni G. I. i oštećene G. R. i G. S. se u završnoj riječi pridružile krivičnom gonjenju protiv okrivljenog K. D. i zadržale pravo da imovinsko-pravni zahtjev za naknadu štete ostvaruju u parnici.</span>
</p>
<p class="p7"></p>
<p class="p9">
<span>Oštećene G. A. i G. B., se u završnoj riječi pridružile krivičnom gonjenju protiv okrivljenog K.D. i nijesu postavile imovinsko pravni zahtjev za naknadu štete. </span>
</p>
<p class="p9"></p>
<p class="p9">
<span>Izjašnjavajući se o optužnom predlogu ODT u Plavu, okrivljeni G. I., ne priznaje izvršenje krivičnog djela koje mu je javnom optužbom stavljeno na teret. U svoju odbranu sa prethodnog postupka  naveo je da je dana 14.07.2012. godine, negdje oko 10,00 časova od svoje kuće PMV G. na kojem je predhodno montirao prikolicu, krenuo u pravcu kuće svog strica G. M., koja je udaljena od njegove kuće nekih 20-30 metara. Kretao se seoskim putem. Kada je stigao u blizini kuće svog strica, na sred puta je bila postavljena ograda od bodljikave žice i drvenih kolaca, tako da mu je put bio popriječen. U tom momentu ispred njegovog vozila došao je K. D. zvani Z., čije se imanje nalazi sa desne strane ovog puta gledano u pravcu njegovog kretanja. Izgasio svoje vozilo i izašao iz istog. Tada mu se Z. obratio riječima "ja ću vas pobit G. sve koliko vas ima ođe, ja ću vi presudit, ja ću vi bit sud, nećete ka što ste naučili". Dok je stajao ispred svog vozila naspram Z., udaljen od njega nekih 2 metra, pitao ga o čemu se radi, a okrivljeni D. je zavrnuo majicu koju je imao na sebi i iz pojasa izvukao nož-mačetu ručne izrade čije je sječivo bilo dugačko 30-40 cm, podigao ovaj nož i krenuo put njega, a on uhvatio ga svojom desnom rukom za njegovu ruku u kojoj je držao nož, pa ga je K. D. u toku tog rvanja oborio i on je leđima pao na seoski put, a D., zv. Z. se našao iznad njega i nije mu dozvoljavao da ustane. Svo vrijeme ga je sa obije ruke držao za ruku u kojoj je D. držao ovaj nož i pokušavao da ga koljenima odbije od sebe. Z. je uspio da ga jednom ugrize za palac lijeve šake i nekoliko puta ga je ovim nožem rasjekao po lijevoj strani slabinskog dijela tijela. Za svo ovo vrijeme on je zapomagao i dozivao u pomoć. U jednom momentu primijetio je da je iz pravca kuće G. M. dotrčala ćerka M., G.A. i odgurnala Z. od njega. On je tada odmah ustao i pobjegao u pravcu svoje štale, gdje se popeo na tavan i zatvorio vrata za sobom. Inače dok je bježao, Z. je trčao za njim i držao nož u ruci i govorio "zaklaću te kopile". Dok je bio na tavanu štale, Z. je ispred štale gađao kamenjem u tavanska vrata. Njegova supruga je telefonom pozvala policiju u P. i obavijestila ih o ovom dogadjaju, a on do dolaska policije nije smio da izađe ispred štale, već svo ovo vrijeme ostao na tavanu.U jednom momentu začuo je lom nekog stakla, ali sa tavana na kojem se nalazio nije mogao da vidi o čemu se radi. Po dolasku policije sišao je ispred štale i vidio da je na njegovom vozilu polomljeno prednje vjetrobransko staklo i oštećen krov. Vidio da policija odvodi Z. prema njihovom vozilu, a D. se u tom momentu okrenuo prema njima i uputio im riječi prijetnje "ja ću vam bit i sud i policija, pobiću vas sve, doći ću ja brzo". Nakon nekih sat vremena policija je ponovo došla kod kuće njegovog strica i njega i njegovu majku R. odvela do Doma zdravlja u P., gdje im je ukazana ljekarska pomoć. Naveo je da je sve do ovog događaja bio u dobrim komšijskim odnosima sa Z. i nikakvih problema nijesu imali. U vezi predmetnog događaja pojasnio je da njega K. D., dok se nalazio iznad njega nekoliko puta, nožem koji je držao u ruci, rasjekao u predjelu lijeve strane tijela u slabinskom dijelu, a povrede na glavi, koljenu i skočnom zglobu zadobio prilikom rvanja sa njim, a na sebi je imao samo kratke pantalone i bio je bez majice. Nije  mu poznato ko je i kako povrijedio K. D., niti mu je poznato odakle mu povrede, ali zna da ga on nije udarao niti šakama niti bilo kakvim predmetom. Tvrdi, da ovom prilikom ni njegova sestra od strica A. nije udarila Z., već ga je samo odgurnula kako bi se on oslobodio i pobjegao. Niko drugi nije prilazio njima niti je bilo ko bio u blizini izuzev A. kako je to već naveo. On na licu mjesta nije vidio niti svoju majku R., ni suprugu S., ni sestru od strica B. i ponovo napomenuo da D. niko nije udario. Naveo je  da nije ni na koji način oštetio ogradu od D. imanja i ne zna zbog čega ga je D. napao, jer su kako je to naprijed naveo bili u dobrim komšijskim odnosima i nikakve svađe do tog dana nije bilo između njih.  </span>
</p>
<p class="p9">
<span> </span>
</p>
<p class="p9">
<span>Dalje, na glavnom pretresu ponovo je izjavio da ne priznaje izvršenje krivičnog djela koje mu je javnom optužbom stavljeno na teret niti krivicu za isto i ponovio da ne zna na koji način je okrivljeni K. D. opisane povrede zadobio, te da je moguće da ih je zadobio prilikom njihovog međusobnog rvanja i padova po makadamskom putu na kojem se sve odvijalo. Ponovio  da  tog dana sa svojim putničkim vozilom marke "G." na kojem je bila okačena prikolica pošao prema kući svog strica M., pa pošto je u blizini njegove kuće naišao na novo postavljenu ogradu od kolaca i bodljikave žice postavljena preko puta kojim se kretao, to je zbog ove ograde i morao zaustaviti svoje vozilo, jer nije mogao nastaviti put dalje prema M. kući, kada je sa strane iza ove ograde primijetio K. D. koji je nešto prema njemu, vikao ali ga on nije mogao čuti od rada motora vozila. Zbog toga je izgasio motor vozila i izašao van vozila da vidi šta mu to okrivljeni D. viče, odnosno pokušava objasniti. Tada je i čuo kako mu isti kaže: "nećete moći ovuda proći", nakon toga je ispod majice izvadio nož koji mu je do tada bio za pojasom i sa ovim nožem krenuo prema njemu, a prije toga preskočio ogradu. Radilo se o nožu ručne izrade dužine sječiva 30-40 cm, širine 3-4 cm i djelovao mu je kao mačeta. Kasnije se sve odvijalo na način kako je istakao u svojoj odbrani kod ODT u Plavu. Naveo je da i pored toga što se branio držeći svojim rukama okrivljenog K. D. za ruku u kojoj je držao nož, nakon što su obojica pali na zemlju, okrivljeni D. uspio je sječivom ovog noža da mu nanese dvije povrede sa lijeve strane tijela,  a on  u to vrijeme od odjeće na sebi imao samo šorts. Nezna šta se kasnije desilo sa ovim nožem, obzirom da se sklonio na tavanskom dijelu košare njegovog strica G. M.. Nož koji je upotijebio kritične prilike K. D. nije imao navlaku, već ga je okrivljeni D. izvadio ispod majice nakon što je preskočio ogradu i pošao prema njemu. Nezna zbog čega je okrivljeni K. D. kritičnog dana tako postupio prema njemu obzirom da prije toga nijesu bili ni u kakvom sukobu. Dodao je, da nakon što je zaustavio svoje vozilo na putu i izašao iz njega nije pokušavao da ukloni bodljikavu ogradu koja je bila postavljena preko puta. Inače, ne zna da li je sa ovom ogradom bila odvojena imovina okrivljenog K. D. ili se radilo o seoskoj imovini. </span>
</p>
<p class="p9"></p>
<p class="p9">
<span>U završnoj riječi je još jednom negirao izvršenje krivičnog djela koje mu je javnom optužbom stavljeno na teret i u potpunosti je prihvatio završnu riječ svog branioca, advokata D.B., koji je istakao da  izvedenim dokazima tokom pretresa nije dokazano da je okrivljeni G. I. izvršio krivično djelo koje mu je javnom optužbom stavljeno na teret. Ovo kada se imaju u vidu iskazi saslušanih svjedoka G. R. koja je posvjedočila da je okrivljeni K. D. kritične prilike jurio I. sa nožem koji je držao u ruci, da je I. bježao i našao spas u obližnjoj štali.  Da je iskazom svjedoka G. S., potvrđena odbrana okrivljenog I. da je okrivljeni K. jurio I. sa nožem u rukama uz upućene vrlo ozbiljne prijetnje „ubit ću te R. kopile“, koje ptijetnje je upućivao i ovim svjedocima. Ovi svjedoci su opisali nož da se radi o nožu dužeg sječiva 25-30cm. Dalje, naveo je da u istom smislu je svedočki iskaz svjedoka G. A. koja je posvjedočila da je okrivljeni K. D. u jednom momentu držao I. objema rukama za vrat, da mu je primjetila u ruci nož dužine sječiva 15-20cm, kada je K.trčao za I. držeći takav nož u ruci. Svjedok G. B. je potvrdila predhodne navode svjedoka i istakla da je kritične prilike K. D. u desnoj ruci imao nož dužine sječiva oko 15cm i da je jurio G. I., te upućivao prijetnju da će ubiti G.. Naveo je da ovi dokazi potvrđuju iskaz okrivljenog G. I., da ga je okrivljeni K. bez razloga i povoda  fizički napao, da ga je napao sa nožem dužeg sječiva ručne izrade i nanio mu manje povrede i to dvije povrede sa lijeve strane tijela, pa  imajući u vidu naprijed izvdene dokaze cijeneći njihov sadržaj i dovodeći iste u vezu sa svim okolnostima u kojima se odvijao kritični događaj može se izvesti zaključak da je G. I. postupao u stanju nužne odbrane. Prema zakonskoj definiciji nužne odbrane radi se o odbijanju istovremenog protivpravnog neskrivljenog napada od strane okrivljenog K., koji je bio odnosno čiji je intenzitet bio neophodan da se takav napad odbije jer cijeneći fizičku konstutuciju napadača okrivljenog K., kao i činjenicu da je u ruci imao nož dužeg sječiva, da je napao život okrivljenog G., da je u tom momentu život G.bio ugržen, bilo je neophodno radi zaštite života, odbiti takav napad što bi uradio svaki čovjek da je bio na mjestu okrivljenog I., a da upornost u izvršenju djela koji je okrivljeni K. pokazao tokom trajanja svog napada govori i čienjenica što je on tjerao sa nožem I., preko 40m, od mjesta kritičnog događaja do štale, gdje se I. sklonio. Za to vrijeme dok je tjerao I., K. je držao izvađeni nož u namjeri da ga upotrijebi. Dalje, naveo je da kod okrivljenog G. I., postoji utvrđena dijagnoza u vidu mješovitog poremećaja ličnosti, to je poznato u medicini da se radi o psihopatiji, vještak psihijatrijske struke je našao kod okrivljenog prisutan visok afektivni naboj koji u sadejstvu sa karakteristikama ličnosti je uticao da je kod njega uračunljivost bila umanjena, zaključak vještaka je ne do bitnog stepena. Dalje, naveo je da je i svjedok G. B. potvrdio odbranu okrivljenog I. G., u pogledu povreda koje su nanijete G. I.  nožem.  Policajci nijesu vršili pretres barake jer očigledno ne razlikuju pretres od ulaska, da su vršili pretres o tome bi sačinili zapisnik o pretresu. Nijesu preduzimali radnje koje bi imale procesni karakter dokaza u pogledu pretresa barake. Ponovio je da je kod okrivljenog I. G. vještačenjem utvrđen jak afektivni naboj prilikom kritičnog događaja,  sposobnost mu je bila smanjena, a ovo u smislu nužne odbrane jer je bio ugrožen njegov život, napadnut od strane okrivljenog K. D.. Imajući u vidu naprijed izloženog da je okrivljeni G. I. postupao u stanju nužne odbrane konačno je predložio da ga sud oslobodi od krivične odgovornosti, a ako sud nađe da se radi o prekoračenju nužne dbrane da mu izreče uslovnu osudu.</span>
</p>
<p class="p9"></p>
<p class="p9">
<span> Izjašnjavajući se o optužnom predlogu ODT u Plavu, izvršenje krivičnih djela koja su mu javnom optužbom stavljena na teret, ne priznaje ni okrivljeni D.K.. U svoju odbranu sa prethodnog postupka  naveo je da je dana 14.07.2012. godine u ranim jutarnjim časovima pošao na svoju livadu u selu V., kako bi dokosio travu koju je prethodnih dana započao da kosi. Pošto se njegova livada jednim dijelom graniči sa seoskim putem i ograđena je drvenim koljima i bodljikavom žicom, primijetio je svog komšiju G. I. kako ovim putem u prikolici koja mu je bila zakačena za auto sakuplja kamenje. Sa njim se nije pozdravio, niti G. I. sa njim, jer su unazad pola godine dana u lošim odnosima, imali su više svađa i konflikata. U jednom momentu, negdje oko 10,00 časova dok se nalazio na vrhu livade, na suprotnoj strani puta, vidio da je I. parkirao vozilo pred kapiju od njegovog imanja, izašao iz vozila i počeo da mu čupa žicu sa ograde. On je tada ostavio kosu i brus od kose na vrhu livade gdje je do tada kosio i pošao u pravcu I.. Dok je prilazio preko svoje livade I., primijetio je da I.sestre od strice G. A. i G. B. takođe sa suprotne strane iz pravca svoje kuće prilaze I. i primijetio da A. u jednoj ruci drži metalnu vilu a u drugoj drveni štap, a B. je za sobom vukla drveni kolac. Kada je stigao do I., pošto je bio revoltiran njegovim postupkom, obratio mu se riječima "ođe ne možeš da se okrećeš, ovo je moje imanje i vidiš da sam zagradio zbog toga", nakon čega je I. počeo da ga psuje i vrijeđa i on mu uzvratio na psovke i uvrede, pa je došlo do svađe između njih dvojice, a A. i B. su stojale na udaljenosti 2-3 metra od njih. U jednom momentu u toku te svađe došlo je do fizičkog obračuna između njih dvojice, pri čemu su se udarali otvorenim i zatvorenim šakama, pa kada ga je I. odgurnuo od sebe, isti se sagao i uzeo kamen veličine pesnice, neravnih ivica, nakon čega je prišao i snažno ga tim kamenom udario u predjelu čela i korjena nosa. Od ovog udarca se zateturao i skoro onesvijestio, odmah mu je iz rane potekla krv preko čitavog lica, a A. ga odmah udarila drvenom šipkom u predjelu leđa. U međuvremenu, I. je otvorio vrata od svog vozila, iz istog uzeo metalni kosijer montiran na drvenu držalicu dužine 1,2-1,5 metara i zaletio se u njegovom pravcu i dok je on rukom čistio krv sa očiju, snažno ga udario u predjelu desne slabine, on tada osjetio jak i oštar bol, od kojeg se presavio i u strahu za svoj život uhvatio rukom metalni dio kosijera, nakon čega je od ovog bola pao na put. Dok je ležao i dalje je držao kosijer, a I. pokušavao da mu ga istrgne iz ruku, pa je on tada svojom nogom spotakao I. i pustio kosijer. Za svo ovo vrijeme A.i B. su galamile i vikale, ali ne može da se sjeti šta.  U tom momentu primijetio da su došle i I. majka R., koja je u ruci nosila sjekiru i supruga S. koja je u rukama držala drveni kolac. Zbog bolova koje je zadobio od udarca koji mu je nanio I. kosijerom, ležao je na putu i vidio da je A. dodala I. vilu, isti je vilom krenuo put njega pokušavajući da ga ubode, a on  uspio je da ga ponovo spotakne i kada je I. pao uspio je da mu nogom izbije vilu iz ruke. Kada se malo pridigao, kamenjem su ga gađale R. i A., okrenuo se prema njima i izbjegao nekoliko kamena koji su letjeli u njegovom pravcu. Jasno je vidio kada ga je A. većim kamenom gađala, on ovaj kamen nije mogao da izbjegne, već pogodio ga u predjelu prednje lijeve strane tijela ispod ramena, tada ga je i R. kamenom pogodila u predjelu lijevog lakta. Tada pokušao da pobjegne sa lica mjesta, međutim I. je tada u rukama imao drveni kolac i udario ga po desnoj starni tijela u predjelu rebara iznad slabinskog dijela. Od ovog udarca ponovo je pao na put i nije mogao da se pomjeri, a oni pošli prema kući M. G.. Na licu mjesta ostao je još nekih 5-6 minuta, nakon čega je uspio da se pridigne i polako pošao do svoje barake koja se nalazi na 30 metara od mjesta gdje se desio ovaj događaj. Kada je stiago do barake, sjeo na neku drvenu krlju, jer od bolova nije mogao da pođe kući i  tu ostao nekih deset minuta dok nije policija došla do njega. Nakon što je pošao policijskim vozilom prema P., policajci su ga odmah odveli u Dom zdravlja u P., radi ukazivanja ljekarske pomoći, pa nakon što ga je  pregledao ljekar, vozilom hitne pomoći odmah su ga transportovali u medicinski centar B., gdje je ostao na liječenju do 23.07.2012. godine, jer je imao naprsnuće i krvarenje u desnom bubregu. Naveo je da se od ovih povreda i sada osjeća loše i ima velike bolove. Odgovorio je zamjeniku ODT-u da prilikom svađe i fizičog obračuna sa G. I. on u rukama nije držao bilo kakav nož niti sataru, kod sebe nije imao ništa, bio je goloruk, pri tom nikog nije gađao kamenjem, niti jurio do dvorišta G. M., jer je zadobio udarce koji su ga onesposobili i nije mogao jedno vrijeme da se pomjeri sa lica mjesta i jedva je pošao do svoje barake, tako da nije bio u stanju da trči za bilo kim. Dok je ostao da leži na licu mjestu nakon ovog događaja, G. su ga psovali, vrijeđali i prijetili iz dvorišta ispred kuće G.M., on im je u nekoliko navrata uzvratio psovke ali nikome nije prijetio.   </span>
</p>
<p class="p9"></p>
<p class="p9">
<span>Na glavnom pretresu ponovo je izjavio da ne priznaje izvršenje krivičnih  djela koja mu se javnom optužbom stavljaju na teret, a samim tim ni krivicu za ova djela. Dodao, da se predmetni događaj desio na njegovom imanju, nakon što je okrivljeni G. I. sa oštećenima kroz kapiju ušao na njegovo imanje i napao ga. Njegova imovina se u tom dijelu ne međi sa imovinom okrivljenog G. I. jer je njegova kuća od mjesta događaja udaljena oko 100 m. Na tom dijelu njegova imovina se graniči sa seoskim putem kojim je prije toga okrivljeni I. došao svojim vozilom. Inače, sa okrivljenim Igorom i njegovom porodicom bio je u dobrim odnosima do prošle godine kada su se njihovi odnosi poremetili. Naime, u jesen prošle godine I. je na njegovo imanje dotjerao neku građu kako bi mu on ovu građu izrezao na svom cirkularu. Za to rezanje on mu tražio 150,00 eura ali je I. msilio da mu on ovu uslugu izvrši besplatno, zbog toga se naljutio na njega i iz P. mu preko telefona čak i prijetio. U proleće iste godine je iz istog razloga iscenirao i tuču sa njim, koju tuču niko od njih nije prijavljivao u Ispostavi policije P.. Iz istog razloga je i dana 14.07.2012. god. došao na njegovo imanje kako bi ponovo isprovocirao svađu i tuču sa njim, lomeći mu bez ikakvog razloga ogradu koju je postavio skoro godinu dana prije toga. Dio njegovog imanja i to onaj dio u samom uglu imanja, nije bio ograđen, jer je na tom dijelu morao postaviti kapiju za ulaz na ovo imanje, a pošto su ovaj neograđeni dio imanja G. koristili za okretanje i parkiranje vozila i na taj način mu ometali ulaz kroz kapiju, on je ovaj dio imanja ogradio bodljikavom žicom, što se njima nije dopalo.  Naveo je da i pored ove ograde koju je postavio, G. mogu komotno da prolaze vozilima prema svojoj kući jer se radi o širini puta od oko 5 m. Tog dana, prije konkretnog događaja kosio je na livadi i kod sebe imao samo kosu i brus, što znači da osim ovog alata kod sebe nije imao ništa drugo, pa ni nož koji mu se stavlja na teret. Naveo je da pošto je od okrivljenog zadobio povrede, to je nakon što se tuča završila psovao okrivljenog  i ostale prisutne žene ali im nije prijetio da će ih ubiti kako mu se stavlja na teret javnom optužbom. Odgovorio je da cjelokupnom ovom događaju su prisustvovale G. R., S., A. i B. i to od početka do kraja i umjesto da pokušaju spriječiti ovu svađu one su je naprotiv podstrekivale. Dodao da okrivljeni G. I. je svojim vozilom ovim putem mogao nesmetano da prođe do kuće strica G. M. jer je taj put bio slobodan i njime je mogao proći čak i kamion sa utovarom. Ranije prijetnje od strane okrivljenog G. I. i svađu koju je imao sa njim, nije prijavljivao, ne može objasniti pravi razlog zbog čega to nije uradio, radilo se o više prijetnji, a i ne može se izjasniti o broju telefona sa kojeg je I. tom prilikom zvao i prijetio. Nakon konkretnog događaja, nije  kamenicama gađao i oštetio vozilo okrivljenog G. I., već su to učinile imenovane  žene i okrivljeni I.  nakon što su kamenicama gađali i promašili njega. G., nije branio prolaz putem pored njegovog imanja, isti branio P., sa kojima ima mnoge neraščišćene stvari. Inače i da hoće ne može G. braniti prolaz ovim putem jer oni imaju pravo na ovaj put, dok P. takvo pravo nemaju. U završnoj riječi  još jednom je izjavio da ne priznaje izvršenje krivičnih djela koja su mu stavljena na teret. </span>
</p>
<p class="p1"></p>
<p class="p7">
<span>	Branilac okrivljenog K. D., advokat Đ. V. u završnoj riječi je naveo da izvedenim dokazima nije utvrđeno da je njegov branjenik izvršio krivična djela koja mu se stavljaju na teret. Naveo je da njegovog branjenika dok je radio na livadi izazvao ga je, a potom i napao prvooptuženi kojom prilikom mu je nanio povrede na glavi, jetri, koje posebno i skupa se kvalifikuju kao laka tjelesna povreda, a povreda bubrega kvalifikovana kao teška tjelesna povreda. Po kazivanju oštećenih saslušanih u svojstvu svjedoka ne može se zasnovati osuđujuća presuda, jer su ta kazivanja kako međusobno tako i sa kazivanjima pred ODT u Plavu različiti. Pri opisu noža koji je navodno njegov branjenik potegao jedan od svjedoka navodi da je dužina sječiva 10 cm, drugi 20-25cm, treći 50cm, što upućuje na zaključak da se radi o dogovorenom svjedočenju u cilju pomaganja prvotuženog, a na štetu njegovog branjenika. Takođe, naveo je da kazivanja svjedoka u vezi glavnog događaja su različita. Po kazivanju svjedoka G. A., kada je ona došla na mjestu događaja, prvookrivljeni i njegov branjenik bili su u stojećem stavu, ona nije dotakla ni jednog od njih, dok po kazivanju G. S., kada je ona došla na mjesto događaja, prvooptuženi i njegov branjenik bili su na zemlji, a A. je sklonila njegovog branjenika sa prvooptuženog. Ova činjenica jasno ukazuje da se radi o dogovorenom svjedočenju, ovo tim prije što su oštećeni bliski srodnici prvooptuženom. Shodno navdedenom, njegovom branjeniku su nanešene teške tjelesne povrede i u takvom stanju nije se mogao ni krteati a ne da juri prvooptuženog. Nož, nije pronađen kod njegovog branjenika. Takođe, nije dokazano da je njegov branjenik ugrozio sigurnost oštećenima jer su kazivanja oštećenih i u vezi sa ovim krivičnim djelom različiti. Radi postojanja ovog krivičnog djela neophodno je da prijetnja izazove strah kod oštećenog, što u konkretnom nije bio slučaj, nijedan od oštećenih nije napustio mjesto događaja što upućuje na zaključak da kod njih nije bilo straha, niti osjećaj ugroženosti, što je bitan elemenat ovog dijela. Njegov branjenik je bio napadnut od strane prvooptuženog, kao i od oštećenih i ako je preduzeo neku radnju preduzeo ju je u nužnoj odbrani. Prema tome, nije dokazano, da je njegov branjenik učinio krivična djela koja mu se stavljaju na teret, a to ni saslušanjem svjedoka G. B. i D. Lj..  U ime njegovog branjenika kao oštećenog postavio je imovnisko pravni zahjtjev za naknadu štete  i zadržao pravo da  isti ostvaruje u parnici. </span>
</p>
<p class="p9"></p>
<p class="p5">
<span> Sud je cijenio odbranu okrivljenog G. I. kojom negira izvršenje krivičnog djela koje mu je javnom optužbom stavljeno na teret, pa je našao da je ista ne samo nejasna i nelogična, već i protivuriječna, kako samoj sebi tako i izvedenim dokazima, te je kao takvu nije ni prihvatio.  Što se tiče krivičnih djela ugrožavanje opasnim oruđem pri tuči i svađi iz člana 154.Krivičnog zakonika i ugrožavanje sigurnosti iz čl. 168.stav.2. u vezi   stava 1. Krivičnog zakonika Crne Gore, koja su pod tačkom  2a i 2b  dispozitiva optužnog predloga ODT u Plavu  stavljena na teret okrivljenom K. D., sud je našao da nije dokazano da je okrivljeni izvšio ova krivična djela, zbog čega ga je za ista oslobodio optužbe. </span>
</p>
<p class="p5"></p>
<p class="p9">
<span> Naime, sud je radi provjere odbrane okrivljenih u dijelu u kojem negiraju izvršenje krivičnih djela koje su im javnom optužbom stavljena na teret, odnosno radi što pravilnijeg i zakonitijeg rješavanja ove krivično pravne stvari u dokaznom postupku izveo sledeće dokaze: saslušao u svojstvu svjedoka oštećene G. R., G. S., G. A. i G. B.  kao i svjedoka G. B. i D. Lj., pročitao zapisnik o uviđaju bez broja od 14.07.2012.godine, sačinjen od Ispostave policije u P., pročitao zapisnik o uviđaja suda na lice mjesta od 11.04.2013. godine, izvještaj ljekara za HMP Doma zdravlja u P. od 14.07.2012.godine, na ime K. D., izvještaj ljekara specijalite hiruške ambulante JZU Opšte B. broj ... od 16.07.2012.godine, na ime K. D., otpusnu listu sa epikrizom hiruškog odjeljenja JZU Opšte bolnice B., matični broj ... od 23.07.2012.godine, na ime K. D., pročitao nalaz i mišljenje vještaka medicinske struke, dr. K. H.  dat na zapisnik kod ODT u Plavu KT. br. 51/2012 od 27.07.2012. godine, kojeg vještaka i neposredno saslušao na glavnom pretresu dana 26.03.2013. godine, pročitao izvještaj neuropsihijatra KBC P. od 29.10.1999. godine, na ime G. I., specijalističkog nalaza –izvkještaja od 13.12.2004. godine, na ime G. I., otpusne liste VMA, Klinike za psihijatriju, broj protokola ...,izvještaja od 23.12.2004. godine  sa istim dijagnozama, na ime G. I., uputa za vojnoljekarsku komisiju, ocjene sposobnosti  za vojnu službu od 23.01. 2005. godine, na ime G. I., pročitao nalaz i mišljenje vještaka psihijatra dr. G. K., iz B. P. od 04.04.2013. godine, izvršio uvid u fotodokumentaciju skice lica mjesta broj ... od 14.07.2012.godine, sačinjenu od Ispostave policije u P. i izvršio uvid u izvod iz kaznene evidencije za okrivljenog G. I.  izdata od Uprave olicije-PJ P. broj ... od 07.09.2012. godine i uvid u izvod iz kaznene evidencije za okrivljenog K. D.  izdata od Uprave policije –Ispostave P. broj ... od 03.09.2012. godine, pa je svestranom ocjenom izvedenih dokaza i njihovim upoređivanjem sa navodima optužnog predloga i odbranama okrivljenih našao da su činjenice iz činjeničnog opisa pod stavom I izreke presude u svemu dokazane i da je okrivljeni I. G. izvršio krivično djelo teška tjelesna povreda iz čl.151. stav 1. Krivičnog zakonika Crne Gore i to okrivljeni G. I. na štetu okrivljenog K. D., kao i da  činjenice iz činjeničnog opisa pod stavom II tačke 1. i 2.  izreke presude nijesu dokazane, zbog čega je okrivljenog K. D. za ova krivična djela oslobodio od optužbe na osnovu čl.373 st.1. tačka 2. ZKP-a.</span>
</p>
<p class="p5"></p>
<p class="p5">
<span>Ovakvo  svoje utvrđenje i odluku u pogledu krivice i krivično-pravne odgovornosti okrivljenih G. I. i K. D., sud je zasnovao na sledećim razlozima:</span>
</p>
<p class="p7">
<span>   </span>
</p>
<p class="p5">
<span>                                                      I</span>
</p>
<p class="p5"></p>
<p class="p5"></p>
<p class="p7">
<span> 	U toku krivičnog postupka je nesporno utvrđeno, kako na osnovu odbrane okrivljenih, tako i na osnovu iskaza oštećenih, da je dana 14.jula 2012. godine, negdje oko 10.30 časova, na seoskom putu, u selu V., opština Plav, došlo do svađe i tuče između okrivljenog G.I. s jedne strane i okrivljenog K. D. s druge strane. Na osnovu medicinske dokumentacije i nalaza i mišljenja vještaka  medicinske struke, specijaliste hirurga dr. K. H., je dalje, takođe nesporno utvrđeno da je tom prilikom okrivljeni K. D.  pored lake tjelesne povrede u vidu rane razderotine čeonog dijela glave, krvni podliv na zidu grudnog koša i interkapsularno oštećenje VII segmenta jetre, zadobio i tešku tjelesnu povredu u vidu interkapsularne rupture desnog bubrega sa perirenalnim hematomom. </span>
</p>
<p class="p7"></p>
<p class="p5">
<span>Međutim obzirom da su obojica okrivljenih negirali izvršenje krivičnih djela koja su im javnom optužbom stavljena na teret, odnosno okrivljeni G. I. negirao  da je u vrijeme, na mjestu i na način opisan pod tačkom 1.dispozitiva optužnog predloga teško tjelesno povrijedio oštećenog K. D., a okrivljeni K. D. da je u vrijeme, na mjestu i na način opisan u tačkama 2a. i 2b.  dispozitiva  optužnog predloga pri tuči i svađi sa oštećenim G. I. mašio se oružja-noža, te i prijetnjom ugrozio sigurnost više lica i to oštećenih G. I. G. R., G. S., G. A. i G. B. i kod istih izazvao osjećaj straha i nesigurnosti,  to su samim tim u toku krivičnog postupka bile sporne ove činjenice, pa ih je kao takve trebalo nesumnjivo utvrditi tj. dokazati.     </span>
</p>
<p class="p5"></p>
<p class="p5">
<span>Da bi provjerio osnovanost odbrane okrivljenih G. I. u dijelu u kojem negira izvršenje krivičnog djela stavljeno mu na teret a samim tim i utvrdio pravo stanje stvari, sud je kao što je već navedeno, saslušao okrivljenog G. I. i u toku dokaznog postupka izveo sve potrebne dokaze, pa je njihovom uporednom analizom i ocjenom nesumnjivo uzvrdio da je odbrana okrivljenog G. I. u pogledu izvršenja krivičnog djela teška tjelesna povreda iz čl. 151.stav1. Kz CG,  činjenično  opisanio u stavu I izreke presude, u potpunosti neosnovana, te je kao takvu u tom dijelu nije ni prihvatio. </span>
</p>
<p class="p5"></p>
<p class="p7">
<span> 	Dakle, kao što proizilazi iz izloženog, sud nije prihvatio odbranu okrivljenog  G. I. u dijelu u kojem negira da je u vrijeme i na  mjestu kao što je navedeno u stavu I izreke presude teško tjelesno povrijedio   oštećenog K. D., na način što ga je u toku svađe i tuče udario kamenom u predjelu čeonog dijela glave, a zatim metalnim kosijerom sa drvenom držalicom u predjelu desne lumbalne regije i drvenim kolcem u predjelu grudnog koša, jer je našao da je ista ne samo nejasna i nelogična već i u najbitnijem i protivuriječna, kako samoj sebi tako i izvedenim dokazima, u prvom redu iskazu oštećenog K. D. i iskazima oštećenih saslušanih u svojstvu svjedoka G. A., G. R., G. S. i G. B., kao i nalazu i mišljenju vještaka medicinske struke, specijaliste hirurga dr. K. H.</span>
</p>
<p class="p5"></p>
<p class="p5">
<span>Tako je oštećeni K. D., izjašnjavajući se o konkretnom događaju,  kako je već navedeno u potpunosti negirao odbranu okrivljenog G. I. u dijelu u  kojem negira izvršenje krivičnog djela koje mu je javnom optužbom stavljeno na teret, istakavši da mu povrede opisanih u medicinskoj dokumentaciji na njegovo ime koje je kritične prilike zadobio u predmetnom događaju, nanio okrivljeni G. I. i to na način što ga je okrivljeni G. I. u toku njihove svađe i fizičkom obračunu, kada su se udarali otvorenim i zatvorenim šakama, odgurnuo od sebe, sagao se i uzeo kamen veličine pesnice neravnih ivica, prišao mu i snažno ga udario  u predjelu čela i korjena nosa, da bi ga zatim u momentu kada je K. D. rukom čistio krv sa očiju, snažno udario metalnim kosijerom sa drvenom držalicom u predjelu desne lumbalne regije, kojeg je u međuvremenu uzeo iz svog auta, nakon čega ga udario i drvenim kolcem u predjelu grudnog koša, čime je u potpunosti obezvrijedio njegovu odbranu  u dijelu u kojem negira izvršenje krivičnog  djela teška tjelesna povreda iz čl. 151.stav1. Krivičnog zakonika Crne Gore , izvršeno na njegovu štetu. </span>
</p>
<p class="p7"></p>
<p class="p5">
<span>Izjašnjavajući se na okolnosti odvijanja predmetnog događaja  oštećene G. R., G. S., G. A. i G. B.,  saslušane  u svojstvu svjedoka, su saglasno istakle da im nije poznato kako je oštećeni K. D. zadobio navedene povrede, da   istog nije udarao ni okrivljeni G. I., a  ni one,  da opisane povrede  niko od njih mu ih nije nanio. </span>
</p>
<p class="p5">
<span>  </span>
</p>
<p class="p5">
<span>Tako, oštećena G.R., koju je sud saslušao u svojstvu svjedoka, majka okrivljenog Gojković Igora, izjašnjavajući se o predmetnom događaju kao i okolnostima koje su mu prethodile,  u svom iskazu  je navela da se dana 14.07.2012. godine, nalazila na svom porodičnom imanju i negdje između 10,00-11,00 časova iz pravca kuće G. M. začula neku svađu i galamu. Kada je pošla prema M. kući koja je udaljena od mjesta na kojem se nalazila oko 100 metara, začula glas svog sina I. kako doziva u pomoć, pa je tada trčala prema I. i K. D. i vidjela kako njen sin bježi u pravcu štale, gdje se popeo na tavan i za sobom zatvorio vrata, a D. ga je svo vrijeme jurio držeći nož u ruci. Došla je do štale gdje se njen sin sakrio, a ispred štale su bili njena snaha, S., G. A. i B.a, kao i njena unučad, a D. je u tom momentu prišao do nje govoreći im "zaklaću vas sve", nakon čega ju je uhvatio za ruku i rekao "ubiću ti kopile" i dva puta je nogom udario u predjelu lijevog kuka, od kojih udaraca je pala na zemlju. D. je tada pošao u pravcu svog imanja i nakon minut dva  vratio se sa vilom u rukama, svo vrijeme psujući ih, nakon čega je ponovo pošao u pravcu svog imanja gdje je najvjerovatnije ostavio tu vilu, a nakon toga je ponovo krenuo put njih i gađao kamenom u njenom pravcu. U međuvremenu njena snaha, S. o ovom slučaju je obavijestila policiju u P.. K. D. je nakon što se vratio na svoje imanje uzeo u obije ruke po jedan kamen i prišao vozilu njenog sina I. i na istom vozilu ovim kamenjem polomio prednje staklo i udaljio se na svoje imanje kod svoje barake. Kada je došla policija i vodila D. u pravcu njihovog službenog vozila on je ponovo psovao sve njih. Nakon nekih sat vremena ponovo je došla policija i nju i njenog sina I. odvela u Dom zdravlja u P. radi ukazivanja ljekarske pomoći. Ona fizičkom obračunu između njenog sina I. i K. D. nije prisustvovala, već je na lice mjesta došla kada se sve to završilo, kako je to naprijed navela i navela da njen sin Igor  navedene prilike nije nanio povrede K. D., niti ga je udarao, a ne zna niti kako, niti na koji način je D.  te povrede zadobio. Navela je da se radi o nožu ručne izrade dužine oko 50 cm, koji je D. držao u ruci kada je jurio njenog sina I.. U blizini I. i D. primijetila je još i G. A., dok su se ostali nalazili u dvorištu ispred M. kuće. Aleksandra u rukama nije imala ništa, niti je njen sin imao bilo šta u rukama. U momentu kada je D. otišao u pravcu svoje barake, vidjela da je u blizini barake sjedio pognut duže vrijeme, gdje ga je i policija pronašla, a za svo vrijeme dok je tu bio on ih je vrijeđao i psovao. Kada je policija odvodila K. D. on ih je psovao i vrijeđao i govorio "neće vas ni policija ni sud spasit od mene". Na glavnom pretresu je  ponovila da je na lice mjesta došla nakon desetak minuta odnosno nakon što se svađa i tuča između njih već završila, da je K. D. nožem jurio njenog sina I., koji je bježao put kuće G. M.. Navela je da je jasno vidjela kada je u svoju garažu K. D.ušao i iz nje izašao bez noža, to je kazala i dvojici policajaca koji su došli na lice mjesta ali oni nijesu ni išli do ove garaže kako bi pokušali pronaći nož. Kasnije, navela je da je okrivljeni K.D. u njihovom prisustvu psovao i prijetio da će njih ubiti, odnosno zaklati. Ove njegove prijetnje su kod nje izazvale strah.  Nezna da li je dana kada se ovaj događaj desio put bio popriječen nekom ogradom, odnosno ne zna da li je ovim putem moglo proći vozilo do kuće G. M.. Ovom događaju su osim nje prisustvovale još i njena snaha S. i M. kćerke A. i B., koje su na lice mjesta došle prije nje. Vozilo njenog sina I. je oštetio okrivljeni K. D. i to na način što je isto prvo gađao kamenicama a nakon toga sa kamenicama u ruci isto udarao. Nakon što ga je okrivljeni K. D. jurio sa nožem u rukama Igor se sklonio u obližnju M.štalu.</span>
</p>
<p class="p5"></p>
<p class="p5">
<span>Izjašnjavajući se o predmetnom događaju kao i okolnostima koje su mu prethodile, oštećena G.S., koju je sud saslušao u svojstvu svjedoka,  supruga  okrivljenog G. I.,  u svom iskazu  je navela da se kritične prilike u vrijeme kada se desio predmetni događaj nalazila u dvorištu njihove kuće, kada je iz pravca kuće G. M. začula neki nepoznati glas kako kaže: "ubit ću te". Pošto je znala da je prije toga njen suprug sa vozilom i prikolicom pošao da sa imanja G. M. uzme đubrivo, odmah potrčala prema tom glasu, to isto učinila i svekrva R., koja je pošla da baci smeće. Nakon što je došla do ograde od M. imanja, primijetila je kako na putu njen suprug I. leži a na njemu primijetila okrivljenog K. D. koji je imao nož u ruci. Dok je preskakala preko ograde do njih je već stigla G. A. i pokušavala da okrivljenog D. odgurne sa  njenog supruga u čemu je uspjela. Nakon toga I. je pobjegao prema M.štali a za njim je sa nožem u ruci trčao okrivljeni D.. Pošto je I. za sobom zatvorio vrata od štale, okrivljeni D. je lupao na ova vrata i govorio mu: "ubit ću te Ružino kopile". Zbog toga su sve one, tačnije ona, R., B. i A.kao i njihova djeca došle do blizu štale i pokušavale da riječima nagovore okrivljenog D. da se udalji. Tom prilikom svima njima prijetio da će ih  ubiti. I pored toga što su njih  ove njegove prijetnje  uplašile oni su i dalje ostale u blizini štale u kojoj se nalazio I.. Okrivljeni D. je u jednom trenutku otišao prema svom imanju i otuda se vratio sa vilom u rukama, dok mu je nož bio za pojasom i jasno se vidio. Radilo se inače o nožu dužine oko 25 do 30 cm. Dok je trčala za suprugom i okrivljenim Draganom mobilnim telefonom pozvala je Ispostavu policije u P. i obavijestila ih o ovom slučaju. Nakon što su došli na lice mjesta dva policajca ove Ispostave, kazali im za nož ali su oni izvršili samo pregled imanja okrivljenog K. Dragana rekavši im da za pretres drvene barake na njegovom imanju nemaju nalog. Napomenula je da okrivljenog K.Dragana tom prilikom nije udarao niko od njih prisutnih niti rukama niti bilo kakvim predmetom i ne može se izjasniti na koji način je on zadobio povrede koje su opisane u medicinskoj dokumentaciji. Okrivljeni D. im je i pred policijom prijetio da će pobiti sve G. i  da će im on biti i sud i policija.Ove njegove prijetnje su kod nje izazvale strah i uplašenost. Odgovorila je braniocu oštećenog da nož koji je kritične prilike upotrijebio okrivljeni K. D. nije imao navlaku tj. futrolu već je nakon svađe ovaj nož D. samo provukao ispod kaiša sa vrhom oštrice okrenutim prema zemlji. Dodala je da od strane okrivljenog K. D.. osjeća strah i to kako za sebe tako za svoju djecu, supruga i svekrvu R.. Navela je da je okrivljeni dolazio u njihovo dvorište i zvao nju i njenu svekrvu na koji poziv zbog straha se one nijesu odazvale, istakavši da je K. D. i tada ponovo prijetio te sa tih razloga osjeća strah. Trenutno žive u P. ali dolaze u selo V., opština P., tu imaju imanje i kuću i kad god dođu osjeća strah, a dozivao je nju i njenu svekrvu da im kaže kako treba njega da pitaju u vezi korišćenja seoskog puta. 	</span>
</p>
<p class="p1"></p>
<p class="p5">
<span>Oštećena G. A., koju je sud saslušao u svojstvu svjedoka, sestra od strica okrivljenog G. I.,  u svom iskazu  je navela da se dana 14.07.2012. godine, nalazila u svojoj kući u selu V., opština P., kada je negdje oko 10,30 časova čula neku galamu i raspravku, koja je dopirala iz pravca puta koji je udaljen od njihove kuće negdje oko 10 metara. U tom momentu prepoznala glas svog komšije K. D. zvanog Z., te izašla iz kuće da vidi o čemu se radi. Kada je sišla niz sokak koji vodi prema putu vidjela svog brata od strica G. I. i K.D. kako se međusobno drže rukama za prsa, a D. je u ruci držao nož pribijen na vrat I.. Kada je stigla do njih oni su pokušavali jedan drugog da obale na put, a ona im govorila da prestanu. Nije smjela da im priđe jer se plašila od K., a tada su preko livade došle i I. majka R. i supruga S.. Nakon nekih dva minuta I. je uspio da se istrgne iz D. ruku jer je fizički snažniji i veći od D.. Kada se istrgao I. je pobjegao sokakom koji vodi u pravcu njihove kuće, gdje je pobjegao i popeo se na tavan njihove štale, gdje je za sobom zatvorio vrata. K. D. je svo vrijeme jurio I. držeći nož u ruci, a kada je I. uspio da se popne na tavan D. je tada uzeo dva kamena i gađao put štale. Tada mu je ona rekla da napusti njihovo dvorište, a on je izašao i pošao u pravcu svoje livade na kojoj uzeo 2-3 kamena i gađao u pravcu parkiranog vozila njenog brata I. i uspio da polomi prednje vjetrobransko staklo. Nakon nekih 20 minuta došla je patrola policije do njih u dvorište, a nakon toga su pošli na livadu kod Dragana i odveli ga do njihovog vozila. Tada im je D. prije ulaska u vozilo putio riječi prijetnje "pobiću vas sve G., neće vam pomoći ni sud ni policija", nakon čega ga je policija odvela u pravcu P.. Navela je da kada je došla policija i vodila D. u pravcu njihovog službenog vozila D. je ponovo psovao sve njih. Nakon nekih sat vremena ponovo je došla policija i nju, njenog brata I. i njegovu majku R. odvela u stanicu policije u P.. Ona fizičkom obračunu između njenog brata od strica I. i K. D. nije prisustvovala od početka, već na lice mjesta došla, kako je to naprijed navela. Kada je stigla na lice mjesta Igor i D. su se međusobno držali stojeći, a svo vrijeme dok je bila pored njih nijesu uspjeli da jedan drugog udare. Navela je da se radilo o nožu ručne izrade dužine oko 15 cm sječiva, koji nož je D. držao u ruci kada je ona  došla na lice mjesta. U blizini I. i D. primijetila je još i G. R. i S. koje su bile udaljene od njih 2 metra, dok se njena sestra B. tada nalazila u kući. Nije primijetila da su R. i S. imale bilo šta u rukama. U momentu kada je D. otišao u pravcu svoje barake vidjela da je uzeo kosu i nastavio da kosi. Navela je da se ne može izjasniti kako je i od koga K. D. zadobio tjelesne povrede, nije vidjela da ga je bilo ko od njih prisutnih G. udario. U momentu kada je došla do I. i D. primijetila je da D. na čelu ima povredu - ranu iz koje je tekla krv, druge povrede kod D. nije vidjela. </span><span class="s1">Za svo vrijeme dok je prisustvovala međusobnom rvanju između I. i D. oni su obojica stajali na nogama i nijesu uspjeli da jedan drugog obore, ona D. nije niti odgurnula niti dotakla jer ima strah od njega, a bila je udaljena od njih oko jedan metar. Na glavnom pretresu navela je da </span><span>kada je došla na lice mjesta vidjela na putu okrivljene K. D. i G. I. u stojećem položaju kako međusobno jedan drugog drže obijema rukama oko vrata. U desnoj ruci okrivljenog D. primijetila nož ručne izrade dužine 15 do 20 cm . Za svo to vrijeme nijedan od njih nije uspio drugog da obori na zemlju već su se rvali u stojećem položaju. U jednom trenutku okrivljeni I. je uspio da se otrgne i da pobjegne prema njihovoj štali u kojoj se zatvorio. Okrivljeni D. je trčao za njim držeći nož u ruci. Ona je tada istom kazala da napusti njihovo imanje što je on i učinio. Sa svog imanja je kasnije sa dva tri kamena gađao prema štali i I. vozilu koje je bilo zaustavljeno na putu i na taj način polomio prednje staklo na ovom vozilu. Nakon toga je pošao do svoje barake i nije se više vraćao u njihovo dvorište. Ne zna šta se desilo sa nožem, jer kasnije nije ni obraćala pažnju na to. Okrivljeni je i kasnije prijetio govoreći im da će njih pobiti i da im neće pomoći ni sudovi ni policija, koje prijetnje su kod nje izazvale strah jer se ona od oštećenog inače boji. Nakon što je iz svoje kuće čula kako okrivljeni K. D., čiji glas je prepoznala, viče : "nećete preko mog imanja" izašla je iz kuće i nakon toga vidjela ono što je već istakla. Navela je da njena porodica  je u negovoru sa okrivljenim K. D. iz razloga što je isti u odnosu na nju počinio krivično djelo nedozvoljene polne radnje kao i krivično djelo nepovredivost stana zbog kojih djela je od strane ovog suda oglašen krivim. </span>
</p>
<p class="p1"></p>
<p class="p7">
<span>	Izjašnjavajući se o predmetnom događaju kao i okolnostima koje su mu prethodile, oštećena G. B., koju je sud saslušao u svojstvu svjedoka, sestra od strica  okrivljenog G. I., u svom iskazu  je navela da se dana  14.07.2012. godine, nalazila u svojoj kući u selu V., opština P., kada je negdje oko 10,45 časova čula neku galamu i raspravku. Izašla iz kuće da vidi o čemu se radi, pa kada je izašla u dvorište pored nje su protrčali njenj brat od strica I. G., a za njim i K.D.koji je u ruci držao nož, dužine oko 15 cm. Igor je uspio da pobjegne i popne  na tavan od njihove štale, nakon čega je za sobom zatvorio vrata, a D. je ostao u njihovom dvorištu nastavljajući da galami, nakon čega ga je njena sestra A. istjerala iz njihovog dvorišta. Kada je D. napustio njihovo dvorište pošao je na svoju livadu koja je udaljena od njihovog dvorišta oko 10 metara, pa je na livadi uzeo kamenje kojim je gađao u pravcu njih, a zatim je nekoliko puta kamenjem gađao u pravcu vozila njenog brata Igora, na kojem vozilu je polomio prednje staklo. Nakon odprilike 15 minuta došla je policija i svojim vozilom odvela K. D. u pravcu P.. Prije nego što je ušao u policijsko vozilo D. im se zaprijetio riječima "poubijaću vas sve G., neće vam pomoći ni sud ni policija". Napomenula je i to da niko od prisutnih G. navedene prilike nije nanio povrede K. D., niti ga je bilo ko od njih udarao na dvorištu ispred njihove kuće. Šta se prije toga dešavalo njoj nije poznaato. Fizičkom obračunu između njenog brata od strica I. i K. D. nije prisustvovala. Kada su pored nje protrčali I. a za nim i D. kroz dvorište ispred njihove kuće primijetila da za D. iz pravca sokaka trče još i njena sestra A. kao i G. R. i G. S. a u rukama one nijesu imale nikakve predmete. U momentu kada je D. otišao u pravcu svoje barake vidjela da je uzeo kosu i nastavio da kosi, u čemu ga je zatekla i policaija. Ona nikakvu povredu kod K. nije primijetila. Na glavnom pretresu navela je da niko od njih kritične prilike nije udarao okrivljenog K. D. niti rukama niti bilo kakvim predmetom i ne zna na koji način je on zadobio povrede koje su opisane u medicinskoj dokumentaciji. Kao što je već navela okrivljeni D. je kritične prilike u desnoj ruci imao nož dužine oko 15 cm, ručne izrade a u lijevoj ruci je držao futrolu od ovog noža. Za svo vrijeme dok je jurio za okrivljenim G. I. okrivljeni D. je u desnoj ruci držao nož a u lijevoj futrolu od ovog noža. Nakon što su ona i sestra A. kasnije tražile od njega da napusti njihovo imanje on je to i učinio, odnosno otišao na njegovo imanje. Tom prilikom je sa sobom odnio i nož i futrolu. Nakon što se ponovo vratio do ograde od svog imanja sa daljine od 10 do 15 m je gađao kamenicama prema vozilu G.I. i tom prilikom na ovom vozilu polomio staklo. Istovremeno je prijetio da će sve G. pobiti i da će njih ponabadat kao ježeve.  Nju su ove njegove prijetnje uplašile. Tada nije vidjela kod njega nož i ne zna šta je uradio sa njim. Navela je da  nakon što je otišao sa njihovog imanja, okrivljeni D. se više nije vraćao na ovo imanje već je samo dolazio do njegove ograde. Inače, od mjesta na kojem su se oni nalazili do barake okrivljenog K. D. udaljenost iznosi oko 25 m i dodala da se radilo o crnoj futroli noža koju je okrivljeni nosio u lijevoj ruci, a ne zna od čega je ova futrola bila napravljena. Navela je da je imala susret sa okrivljenim,  isti nije je vrijeđao niti je imala bilo kakav kontakt sa njim. </span>
</p>
<p class="p5">
<span>  </span>
</p>
<p class="p5">
<span>Na osnovu zapisnika o uviđaju bez broja od 14.07.2012. godine, sačinjen od Ispostave policije P., utvrđeno je da je isti sačinjen od ovlašćenih policijskih službenika Ispostave P., C.F. i B.S., po ovlašćenju zamjenika ODT u Plavu, isti izvršen povodom obavještenja G. R. da je K. D., napao njenog sina G. I.. Uviđaj  započet u 15,30 časova  i uviđajem  utvrđeno da se lice mjesta nalazi u selu V., u mjestu P.. Lice mjesta se nalazi na lijevoj obali rijeke Lijeva Rijeka, gledano iz pravca P. u pravcu M.. Lijevom obalom rijeke gledano iz navedenog pravca prolazi seoski zemljani put, isti prolazi pored imanja G. I., G. M. i imanja K. D.. Od seoskog puta vodi put do kuće G. M. širine  3,70m, koji razdvaja imanje G. M. od imanja K. D.. Na seoskom putu, na samom ulazu u put koji vodi ka imanju G. M. zatečeno TMV. „Golf 2“ reg. oznaka PG ...  , sa prikolicom. Prednji dio vozila okrenut u pravcu skretanja u put koji vodi ka imanju G. M.. Na pomenutom vozilu poljomljeno prednje vjetrobransko staklo (šoferšajbna). Kuća G. M. je prizemna, sa terasom i ulazom na južnoj strani. Pored kuće na južnoj strani nalazi se tavan- koliba, sa tavanom pokrivenim daskama i salonitom. Ulaz na tavan nalazi se na zapadnoj strani, između kuće i štale nalazi se stablo jabuke, pored kojeg je pronađen kamen, trouglastog oblika. Od imanja K. D. prolazi vodeni kop, voda je iz rijeke za plavljenje imanja i protiče iz pravca imanja K. D. u pravcu imanja G. M.. Pored žičane ograde na imanju K. D. nalazi se gomila kamenja, koja je udaljena od kuće G. M. 6,10m a do drvene kolibe 22,60m. Od gomile kamenja do zatečenog PMV rastojanje je 38m, u pravcu istok.  Mjesto uviđaja fotografisano i u fotodokumentaciji Ispostave policije Plav broj 43/12 od 14.07.2012. godine prikazani su mjesto događaja, put koji vodi prema imanjima G. M. i K. D. u selu V., zatečeni pložaj p.m.v., reg. broj PG ..., put koji vodi prema kući G. M. i koji se graniči sa imanjem K. D., imanje K. D. pored glavnog puta,njegov širi izgled, kamenje na imanju K. D., te i druga gomila kamenja na imanju K. D., porodična kuća G. M. i njen odnos prema imanju K. D., prolaz pored kuće koji vodi prema pomoćnom objektu –košari, pomoćni objekat-košara, pomoćni objekat fotografisan sa druge strane, vrata koja vode prema tavanu pomoćnog objekta, vrata fotografisana u gro planu, kamen ispred pomoćnog obekta fotografisan u zatečenom položaju, isti u gro-planu,  te p.m.v. reg. broj PG... fotografisano sa prednje strane  i oštećenja na vozilu. </span>
</p>
<p class="p5">
<span>  </span>
</p>
<p class="p5">
<span>Na osnovu zapisnika o uviđaju koji je sud po službenoj dužnosti sačinio dana 11.04.2013.godine sa početkom u 12,00 časova utvrđeno je da se lice mjesta na kojem se desio predmetni događaj nalazi sa lijeve strane rijeke zv. Lijeva Rijeka gledano iz pravca P. u pravcu planine M.. Čitavom dužinom lijeve strane tj. obale pomenute rijeke se prostire seoski  makadamski put, koji u ovom dijelu prolazi pored imanja okrivljenog G. D. i G. M.. Od ovog puta se prema kući G. M. odvaja put prosječne širine 3,70m. Ovaj put ujedno razdvaja imanje G. M. od imanja okrivljenog K. D.. Konstatovano je da je lice mjesta u momentu vršenja uviđaja u odnosu na dan kada se desio predmetni događaj izmijenjeno, što se nesporno utvrđuje upoređivanjem stanja na dan uviđaja sa stanjem konstatovanim dana 14.07.2012. godine u fotodokumentaciji Uprave policije- Ispostave policije Plav, br.43/12. Razlika se odnosi na ograđeni dio imanja okrivljenog K. D., jer je prilikom uviđaja suda na lice mjesta ograđeni dio imanja okrivljenog je veće površine. Naime, osim nove ograde koja je postojala i u vrijeme predmetnog slučaja u vidu drvenih kolaca i bodljikave žice koja se prostire duž pomenutog seoskog puta sve do stare ograde kojom je imanje okrivljenog odvojeno od seoskog puta i koja počinje od prednje desne ivice priključnog puta prema kući G. M., u virjeme uviđaja ista takva ograda od drvenih kolaca i bodljikave žice je od njegove prednje desne ivice postavljena i uz priključni put koji vodi prema kući G. M., s tim što je zajednički stub ove dvije ograde koji je postavljen na prednjoj desnoj ivici ovog priključnog puta, metalni, visine oko 1,5m i prečnika 15cm. Na ovaj način je sa ove  dvije ograde u vrijeme vršenja uviđaja ograđen prostor u vidu trougla, koji prostor se u vrijeme  dešavanja predmetnog događaja nalazio ispred kapije dužine oko 4m, kroz koju se ulazilo na imanje okrivljenog K. D.. Radi se o kapiji napravljenoj od dasaka i ova kapija je u vrijeme vršenja uviđaja sa ranijeg mjesta izmještena na dijelu novopostavljene ograde koja se prostire duž seoskog puta i postavljena između dva metalna stuba od kojih je lijevi stub, ustvari zajednički metalni stub koji se nalazi na prednjoj desnoj ivici priključnog puta prema kući G. M.. Od ovog metalnog stuba do prednje lijeve ivice priključnog puta udaljenost iznosi 4,80m, što ujedno predstavlja i širinu ovog puta na samom uključenju na glavni seoski put. Prilikom uviđaja oštećeni K. D. je naveo da je tačno da je u vrijeme kada se desio predmetni događaj na lici mjesta postojao samo dio ograde od kolaca i bodljikave žice uz seoski put koju ogradu je postavio  nekoliko dana prije konkretnog događaja, s tim što je zadnji kolac od ovog dijela ograde postavljen na 50 cm bliže od zajedničkog  metalnog stuba  koji je kasnije postavio na prednjoj desnoj ivici priključnog puta prema kući G. M.. Tada na ovom dijelu ograde u vrijeme predmetnog događaja nije bila izmještena kapija jer je ovu kapiju izmjestio otprilike četrdesetak dana nakon događaja, a tada postavio i dio ograde uz priključni put koji vodi prema kući G. M.. To učinio iz razloga što je ovaj prostor njegovo vlasništvo, te što su na tom dijelu Gojkovići zaustavljali i parkirali vozila otežavajući mu prolaz kroz kapiju. Od strane okrivljenog G. I. je inače napadnut nakon što je sa svog imanja izašao kroz raniju kapiju, što znači sa spoljašnje strane ove kapije, ali na zemlji koja je njegovo vlasništvo. Okrivljeni G. I. prilikom uviđaja suda na lice mjesta je izjavio da nije sporno da je ograda koju je okrivljeni K. D. postavio duž seoskog puta nekoliko dana prije predmetnog slučaja postojala na licu mjesta i dana 14.07.2012. godine, kada se ovaj događaj desio, s tim što tada na ovu ogradu nije bila izmještena još i drvena kapija sa ranije ograde od imanja okrivljenog K. D.. Muđutim, zadnji kolac od tadašnje ograde je bio postavljen ondnosno ulazio još za 1m u priključni put koji vodi prema kući G.M., iz kojeg razloga nije na ovaj put ni mogao ući svojim vozilom. Dakle, zadnji drveni kolac od te ograde se nalazio 1m ulijevo od sadašnjeg metalnog stuba čime je i ulaz u ovaj priključni put bio kraći za 1m nego što je sada slučaj. Tom prilikom okrivljeni je na zahtjev sudije pokazao tačno mjesto na kojem je po njemu u vrijeme predmetnog događaja bio poboden ovaj zadnji kolac, pa se konstatuje da na pokazanom mjestu ne postoji nikakva rupa od koca niti se ovo mjesto razlikuje od same podloge na putu. Rupa od koca nije pronađena ni nakon što je pokazano mjesto na zahtjev sudije prokopano krampom već se radi o istovrsnoj podlozi. Dalje se konstatuje da između pokazanog mjesta i zadnjeg metalnog stuba ograde, poprečno na jednakoj udaljenosti od ovog mjesta i stuba, postoji jarak za odvođenje atmosferskih voda koji se sam formirao i koji je širine oko 20cm a  u središtu dubine oko 10cm. Na zahtjev sudije okrivljeni G. I.je pokazao mjesto na kojem se po njemu desio predmetni događaj, odnosno mjesto na kojem ga je okrivljeni K. D. napao, pa se konstatuje da se pokazano mjesto nalazi na priključnom putu koji vodi prema kući G. M. u visini mjesta na kojem je ranije bila postavljena kapija za ulaz na imanje okrivljenog K. D. i ovo mjesto je od mjesta na kojem se prema okrivljenom K. D. odigrao napad na njega udaljeno 5m. Dalje se konsatuje da se oba mjesta koja su pokazana od strane okrivljenih kao mjesta na kojima se dogodila predmetna svađa i tuča, sastoje od zemljane podloge iz koje na pojedinim mjestima viri manje oštro kamenje. Konstatuje se da od početka priključnog puta koji vodi prema kući G. M. do mjesta na ovom putu na kojem se prema kazivanju okrivljenog G. I. desio predmetni  događaj udaljenost iznosi 10m, do kuće G. M. 30 m, a do štale istog vlasnika 40 m. Istovremeno udaljenost barake okrivljenog koja se nalazi u dijelu ograđenog imanja od početka priključnog puta iznosi 45 m, čime je obezvrijeđena odbrana okrivljenog G. I. u dijelu u kojem je naveo da kada je svojim putničkim motornim vozilom Golf 2 došao na seoski put na mjestu skretanja put kuće svoga strica G. M. put mu bio popriječen zbog postavljenog drvenog koca i bodljikave žice.    </span>
</p>
<p class="p5"></p>
<p class="p5">
<span>Odbranu  okrivljenog G. i., u dijelu  u kojem negira da je oštećenom K. D. nanio opisane povrede, u potpunosti negiraju i izvedeni pismeni dokazi,  u prvom redu medicinska dokumentacija koja se odnosi na oštećenog K. D. i to: izvještaj ljekara za HMP Doma zdravlja u Plavu od 14.07.2012.godine, na ime K. D., izvještaj ljekara specijalite hiruške ambulante JZU Opšte Berane broj ... od 16.07.2012.godine, na ime K. D., otpusnu listu sa epikrizom hiruškog odjeljenja JZU Opšte bolnice Berane, matični broj ... od 23.07.2012.godine, na ime K. D.a, u koje pismene dokaze sud je  u dokaznom postupku izvršio uvid  kao i vještak medicinske struke DR.K.H., koji je na osnovu njih dao svoj nalaz i mišljenje u kojem je u potpunosti  obezvrijedio odbranu okrivljenog G. I.u  ovom dijelu. Naime, na osnovu navedene medicinske dokumentacije i nalaza i mišljenja vještaka medicinske struke, specijalista hirurga dr. K. H. utvrđeno da je okrivljeni K. D. u predmetnom slučaju zadobio pored povrede u vidu rane razderotine čeonog dijela glave, krvnog podliva na zidu grudnog koša i interkapsularnog oštećenja VII segmenta jetre, koje se kvalifikuju kao lake tjelesne povrede, još i povredu u vidu interkapsularne rupture desnog bubrega sa perirenalnim hematomom, koja se kvalifikuje kao teška tjelesna povreda. Na osnovu nalaza i mišljenja  pomenutog vještaka je utvrđeno da su </span><span class="s1">povrede na glavi u vidu razderotine i krvni podliv na zidu grudnog koša nastale zamahnutim tupim mehaničkim oruđem : motka, letva, kamen, te i da</span><span> </span><span class="s1">navedene povrede su mogle nastati i udarom glave o neravnu površinu (kamen, ograda, trotoar). Povreda desnog bubrega u vidu intrakapsularne rupture sa perirenalnim hematomom je nastala zamahnutim tupim mehaničkim oruđem. Pošto je u predjelu desne lumbalne lože opisano crvenilo dimenzija 12 x 6 cm, vještak je naveo da  to govori da je zamahnuto mehaničko oruđe najvjerovatnije pravilnog geometrijskog oblika: držalica neke alatke, motka, letva, šipka dužine najvjerovatije iznad jednog metra. Povreda jetre koja je neznatna je nastala udarom tupog mehaničkog oruđa u donji dio prednje strane grudnog koša ili u gornji dio abdomena desne strane. Obzirom na udaljenost desnog bubrega i jetre kao i opisane spoljašnje povrede u bubrežnoj loži i prednjoj strani grudnog koša  naveo je da navedene povrede su nastale sa dva odvojena udarca. Dalje, imenovani vještak pri neposrednom saslušanju na glavnom pretresu od 26.03.2013.godine, pojasnio je </span><span>da pošto je kod povrede u desnoj slabinskoj regiji objektivizirano crvenilo približno pravilnog oblika dimenzija 12 x 6 cm, a u navedenom opisu te povrede u dokumentaciju koja mu je bila prezentirana na uvid nema opisa da je u toj regiji došlo do oštećenja kože ili drugih tkiva, stoga se decidno izjasnio da ukoliko bi navedena povreda nastala padom tijela o oštircu kamena, najvjerovatnije bi opis povređene regije bio sasvim drugačiji (sigurno bi bila prisutna razderotina nepravilnog oblika ), te da navedena povreda mogla je nastati i padom tijela o neko tijelo bez oštrih ivica, oštra vrha i približno pravilnog objekta, ali naveo je da je veća vjeravtonoća da je povreda nastala zamahnutim tupim mehaničkim oruđem, jer pri padom tijela takva povreda bi mogla nastati kada bi postojala dispoporcija snage između sukobljenih strana, tada bi opis lokalne regije bio sasvim drugačiji, a  da je tijelo udarilo o nekom kamenu, ili nešto drugo bila biprisutna razderotina, odnosno oštećenje tkiva u tom dijelu, dok u konkretnom je opisano samo crvenilo, </span><span class="s1">čime su potvrđeni navodi javne optužbe iz tačke 1. optužnog predloga ODT u Plav u pogledu načina odnosno mehanizma povređivanja oštećenog K. D., čime je vještak ne samo negirao odbranu okrivljenog G. I.  u ovom dijelu već istovremeno i potvrdio navode oštećenog  K. D.  u pogledu načina i sredstva sa kojim ga je okrivljeni G. I.kritične prilike povrijedio.  </span>
</p>
<p class="p11"></p>
<p class="p11">
<span>Dalje, odbranu okrivljenog G. I. kao i  stanovište njegovog branioca da kod okrivljenog G. I., postoji utvrđena dijagnoza u vidu mješovitog poremećaja ličnosti, poznato u medicini kao psihopatija, da kod okrivljenog Igora je bio prisutan visok stepen afektivnog naboja, koji u sadejstvu sa karakteristikama ličnosti je uticao da kod njega uračunjljivost je bila smanjena što je uticalo na njegovo postupanje u konkretnom slučaju </span><span class="s2">je u svom nalazu, zaključnom analizom i mišljenju negirao vještak medicinske struke,  psihijatar  dr. G. K., koja je svoj nalaz dala na osnovu neposrednog psihijatrijskog predgleda okrivljenog G. I. i uvida u medicinsku dokumentaciju na njegovo  ime i to: izvještaja neuropsihijatra KBC Podgorica od 29.10.1999. godine, specijalističkog nalaza–izvještaja od 13.12.2004. godine, otpusne liste VMA, Klinike za psihijatriju, broj protokola ..., izvještaja od 23.12.2004. godine sa istim dijagnozama, uputa za vojnoljekarsku komisiju, ocjene sposobnosti za vojnu službu od 23.01. 2005. godine, izvještaja ljekara jedinice HMP uPlavu  od 14.07.2012. godine i izvještaja ljekara specijaliste hirurga od 14.07.2012. godine, u koje pismene dokaze i sud je u dokaznom postupku izvršio uvid,    i navela da G. I. ima 34.godine, završio srednju školu elektro smjer, nezaposlen, oženjen, otac dvoje djece i živi u porodičnoj kući sa majkom i bratom u P.. Da je u ličnoj anamnezi okrivljeni G. I. naveo da je drugo od troje djece, da nije bolovao od nekih težih bolesti ni povreda. Rani razvoj normalan. Naveo, da je bio zarobljen dok je služio vojsku na K., nakon toga imao niz psihičkih poteškoća. Otpušten iz profesionalne  vojne službe 2005. godine. Nakon toga išao na kontrole kod psihijatra ali nije pokazao medicinsku dokiumentaciju. Ranije osuđivan zbog tuče. Dao podatke da ne koristi alkohol. Negirao psihijatrijske bolesti u porodici.  Vjetak u objektivnog nalaza navela da je okrivljeni Igor svjestan, uredno orijentisan, neupadljivog izgleda i ponašanja, da se kontakt lako uspostavlja i održava, da pažnju normalno usmjerava i zadržava. Negira poremećaje opažanja i ne stiče se utisak da ih je manje doživljavao. Misaoni tok po formi normalan, ne zapaža da je pod uticajem deluzia. Nešto niži frustracioni prag, ali dobro kontrolisan. Da se grubim pregledom stiče utisak inteligencije u nivou donjeg prosjeka, te da događaj opisuje detaljno.  U vezi konkretnog događaja okrivljeni I.naveo da je zastao na seoskom putu, jer je bila postavljena ograda od bodljikave žice. Kad je izašao iz auta na par metara od njega, pojavio se K. D. i krenuo na njega nožem. Opisao da se jako uplašio i da se sa K. borio kako je znao i umio tj. opisao da su se udarali i rvali. Kad se kako je kazao otrgnuo, pobjegao je u sjenik od štale i zatvorio vrata za sobom. Opisao da ga je K. jurio, gađao kamenom u vrata štale i da je izašao iz štale tek kad je stigla policija. U zaključnoj analizi  imenovani vještak navela je da prilikom psihijatrijskog pregleda u cilju vještačenja, kod optuženog G. I., nijesu nađeni simptomi ili znaci duševnih bolesti, kako ni zaostalog duševnog razvoja. Da medicinska dokumentacija ukazuje da je kod optuženog dijanostifikovan mješoviti poremećaj ličnosti, koji se karakteriše izraženom tendencijom ka impulsivnim radnjama bez razmišljanja o posledicama i sa afektivnom nestabilnošću. Da je prisutan nizak stepen tolerancije, što znači da burno reaguje na male povode. Navela je da je značajno da ove osobe, znaju koje ponašanje je dozvoljeno u nekoj sredini, kao i koje su posledice takvog ponašanja, ali se i pored toga nedozvoljeno ponašanje često ponavlja. Poremećaj predstavlja trajan obrazac ponašanja, počinje u adolescenciji i izražen je u odraslom dobu. Nema medicinske dokumentacije o daljem toku dijagnostifikovanog psihijatrijskog poremećaja kod G. I..  Navela je da u spisima postoji i izvod iz kaznene evidencije za okrivljenog G. I. iz koje se vidi da je bio osuđen u tri navrata i da je poslednju kaznu izdržavao u toku 2007. godine, te da to posredno ukazuje na perzistiranje poremećaja ličnosti ali bez značajnih smetnji i neprijatnosti na ličnom planu koje bi iziskivale pomoć psihijatra. Analizom opisa kritičnog događaja, od strane G. I. zaključuje se da je pamćenje na sam događaj očuvano jer detaljno opisuje radnje koje su prethodile samom događaju, kao i šta se događalo nakon toga, te da se pri tom zapaža jak afektivni naboj, naročito afekat straha od noža ( po opisu okrivljenog ), koji je bio visokog intenziteta ali nema elemenata patološkog afekta. Ako se uzme u obzir poremećaj ličnosti kod optuženog i teškoće u kontroli impulsivnosti, onda je opisani afekat straha mogao da dovede do umanjenja sposobnosti da upravlja svojim postupcima ali ne do bitnog stepena. Sve ukazuje na afektivno- impulsivnu prirodu ovog čina.  Konačno u mišljenju navela je da kod G. I. ne postojie znaci duševne bolesti, niti zaostalog duševnog razvoja, da su prisutni znaci poremećaja ličnosti i to mešovitog poremećaja ličnosti. U vrijeme izvršenja krivičnog djela kod optuženog je bio prisutan visok afektivni naboj, koji je u sadejstvu sa karakteristikama ličnosti optuženog uticao da se smanji sposobnost upravljanja svojim postupcima, ali ne do bitnog stepena. U vrijeme izvršenja djela G. I. je mogao da shvati značaj svojih postupaka. Sposobnost upravljanja sopstvenim postupcima mu je bila smanjena ali ne do bitnog stepena, te njegova uračunjlivost u kritičnom događaju bila umanjena, ali ne do bitnog stepena. </span>
</p>
<p class="p5"></p>
<p class="p5">
<span>Zbog svega izloženog sud je iskazu oštećenog K.D. u dijelu u kojem negira odbranu okrivljenog G. I. da kritične  prilike nije ga udario i povredio kamenom u predjelu čeonog dijela glave, zatim  udario i povrijedio metalnim kosijerom sa drvenom držalicom u predjelu desne lumbalne regije, kao i drvenim kolcem u predjelu grudnog koša,  te da mu nije poznato na koji način je K. D. zadobio navedene povrede, u potpunosti  povjerovao i isti u cjelosti prihvatio, ocijenivši ga kao jasan, potpun, logičan, u najbitnijem potvrđen kako pismeno izvedenim dokazima-medicinskom dokumentacijom na ime oštećenog K. D., isti u potpunosti saglasan i potvrđen nalazom i mišljenjem vještaka  medicinske struke dr. K. H., čiji nalaz je sud takođe prihvatio, nalazeći da je potpun, objektivan i u dovoljnoj mjeri stručno obrazložen, a prihvatio i  ostale pismeno izvedene dokaze, u prvom redu nalaz i mišljenje vještaka psihijtra, cijeneći ist kao jasan, potpun, objektivan takođe u dovoljnoj mjeri stručno obrazložen. </span>
</p>
<p class="p7"></p>
<p class="p5">
<span> Istovremeno sud odbranu krivlenog G. I. kojom negira izvršenje krivičnog djela koje mu je javnom optužbom stavljeno na teret, kao potpuno suprotnu navedenim dokazima nije prihvatio, već ju je kao sračunatu i usmejrenu na izbjegavanje krivično–pravne odgovornosti u cjelosti odbacio. </span>
</p>
<p class="p5"></p>
<p class="p5">
<span>Naime, sud nije prihvatio odbranu okrivljenog G. I. kao i stanovište njegovog branioca da kod krivljenog G. I. je bio prisutan jak afektivni naboj prilikom kritičnog događaja, te da mu je sposobnost upravljanja sopstvenim postupcima bila smanjena, da je okrivljeni kritične prilike postupao u nužnoj odbrani, jer mu je bio ugrožen život od strane oštećenog K. D., te da samim tim nije ni izvšio krivično djelo koje mu je javnom optužbom stavljenp na teret, jer je na osnovu nalaza i mišljenja vještaka psihijatra dr. K. D.nesporno utvrđeno da kod okrivljenog ne postoje znaci duševne bolesti, niti zaostalog duševnog razvoja, da su prisutni znaci poremećaja ličnosti i to mješovitog poremećaja ličnosti, koji se karakteriše izraženom tendencijom ka impulsivnim radnjama bez razmišljanja o posledicama,  da je prisutan nizak stepen prag tolerancije kod okrivljenog Igora, što znači da burno reaguje na male povode,  čime  je potvrđen iskaz oštećenog K.D. da je na njegovo upozorenje  isti reagovao na način što je odmah počeo da ga psuje i vrijeđa, nakon čega došlo i do fizičkog kontakta između njih dvojice. Dalje,  ne stoje navodi odbrane da u vrijeme izvšenja krivičnog djela kod optuženog je bio prisutan visok afektivni naboj koji u sadejstvu sa karakteristikama ličnosti okrivljenog uticao da se smanji sposobnost upravljanja svojim postupcima, ali ne do bitnog stepena, što je konstatacija i vještaka. Ovo s toga što je zaključak vještaka da je kod okrivljenog G. I. kritične prilike bio prisutan visoki afektivni naboj, zasnovan  samo na osnovu samog kazivanja okrivljenog tj. njegovog opisa kritičnog događaja, u kojem je naveo da je oštećeni kritične prilike iamo nož  kod sebe, kojeg je izvadio iz pojasa i istim krenuo put njega. Međutim, tokom postupka nije dokazano da je oštećeni K. D., kod sebe imao nož, da se pri tuči i svađi sa okrivljenim G. I. mašio oružja-noža  kojeg je izvadio iz pojasa  i zamahnuo prema I., zbog čega sud ne prihvata kako odbranu okrivljenog G. I. tako i stanovište njegovog branioca u tom dijelu. U prilog neprihvatanja postojanja afektivni naboj kod okrivljenog G. I. ide i činjenica da je vještak psihijatar u svom nalazu naveo da kod okrivljenog Igora je dijagnostifikovan mješoviti poremećaj ličnosti, koji se karakteriše izraženom tendencijom ka impulsivnim radnjama bez razmišljanja o posledicama i sa afektivnom nestabilnošću, što znači burno reaguje te da je ranije osuđivan zbog tuče, ali da ove osobe znaju koje ponašanje je dozvoljeno u nekoj sredini, kao i kakve su posledice takvog ponašanja, pa sledstveno prednjem sud zaključuje da kod okrivljenog I. u vrijeme izvršenja djela nije postojao afektivni naboj izazvan od noža kod oštećenog, već da je mogao da shvati značaj svojih postupaka, jer sposobnost upravljanja sopstvenim postupcima mu jeste bila smanjena ali ne do bitnog  stepena, kao i njegova uračunjljivost u kritičnom događaju bila umanjena ali ne do bitnog stepena, tako da je samim tim i odgovoran za izvršenje predmetnog ktivičnog djela. </span>
</p>
<p class="p5"></p>
<p class="p5">
<span>Konačno, u prilog utvrđenja suda da okrivljeni u konkretnoj situaciji nije postupao u afektivnom stanju, u koje ga je prema navodima odbrane okrivljenog I. i stanovišta njegovog branioca,  doveo oštećeni K.D.  koji ga je nožem napao, ide  i banalnost samog razloga  zbog kojeg je okrivljeni G. I., navodno doveden u afektivno stanje, kao i cjelokupno njegovo ponašanje kritične prilike koje se ni u kom slučaju ne može smatrati  ponašanjem u afektivnom tj. jako razdražljivom stanju, tako da je samim tim stanovišre odbrane i u ovom dijelu takođe sračunato i usmjereno na umanjenje njegove krivično –pravne  odgovornosti. </span>
</p>
<p class="p5"></p>
<p class="p5">
<span> Dalje, sud nije prihvatio ni stanovište odbrane  okrivljenoog G.Igora ni u dijelu da je okrivljeni u konkretnoj situaciji postupao u nužnoj odbrani.  Naime, čl. 10. Krivičnog zakonika Crne Gore  je predviđeno da je  nužna odbrana  ona odbrana koja je neophodno potrebna da učinilac od svog dobra ili dobra drugoga odbije istovremen ili neposredno predstojeći protivpravan napad. Dakle, za postojanje nužne odbrane je potrebno da postoje  dva zakonska elementa : napad i odbrana, s tim što napad mora biti protivpravan, dok odbrana mora biti istovremena sa napadom i neophodno potrebna  za odbijanje  protivpravnog napada  što znači da između napada i odbrane mora postojati i srazmjernost u intenzitetu. Ako se navedeni elementi nužne odbrane primijene na konkretni slučaj onda je jasno da na osnovu svega izloženog odnosno utvrđenog proizilazi, jedini valjan zaključak a to je da u konkretnom slučaju nije ispunjen ni jedan od potrebnih  zakonskih elemenata, tako da se ne može ni govoriti o postojanju nužne odbrane. U prilog ovakvom utvrđenju suda ide činjenica što je u toku krivičnog postupka, kako na osnovu odbrane okrivljenog G. I. tako i na osnovu iskaza oštećenog K. D., utvrđeno da kritične prilike, oštećeni D. K. prišao okrivljenom nakon što je ovaj počeo da čupa žicu sa ograde koju je postavio oštećeni, da ga je oštećeni upozorio na to da nesmije to činiti, nakon čega je okrivljeni izašao iz svog vozila, prišao oštećenom, sa namjerom da se obračuna sa oštećenim, počeo  ga psovati i vrijeđati, a neporno utvrđeno da oštećeni kritične prilike nije imao nož kod sebe. Znači, jasno je da na strani oštećenog ni u kom slučaju nije imalo protivpravnog napada, kao elementa nužne odbrane, jer se na osnovu svega izloženog zaključuje suprotno, odnosno da je ovakav napad postojao od strane okrivljenog. Dalje, da bi postojala nužna odbrana ona mora biti neophodno potrebna za odbijanje  protivpravnog napada, odnosno između napada  i odbrane  mora postojati  srazmjernost u intenzitetu, što u konkretnom slučaju takođe nije ispunjeno, jer je opet jasno da čak i u slučaju da se događaj odvijao prema kazivanju okrivljenog, odbrana kamenom, metalnim kosijerom i drvenim kolcem od lica koje napad kako je nesporno utvrđeno, napada golim rukama, je nesrazmjerna kao po intenzitetu tako i po sredstvu. Konačno u prilog neprihvatanja stanovišta odbrane okrivljenog da je konkretne prilike postupao u nužnoj odbrani, te da nezna odakle opisane povrede kod oštećenog, ide i činjenica što okrivljeni u slučaju da je napadnut  od strane oštećenog, nije ni pokušao iskoristiti mogućnost da napad izbjegne  na defanzivan način, tj. napuštanjem lice mjesta već se upustio u fizički obračun sa oštećenim K. D., od kojeg je po zapažanju suda on fizički jači i snažniji, što je u svom iskazu navela i oštećena A. G., upustio u fizički obračun sa oštećenim kada su na mjestu događaja bile prisutne i njegova majka, supruga i sestre od strica, pa je za sud jasno da okrivljeni sa lice mjesta bježi tek nakon što su se on i oštećeni međusobno fizički obračunali, tj. nakon što su oštećenom nanijete opisane povrede. Naime, na osnovu ovakvo kazivanje okrivljenog proizilazi da je on u svakom momentu mogao napustiti lice mjesta i na taj način izbjeći svađu odnosno tuču sa oštećenim K. D., pa je nejasno i nelogično što to nije učinio prije tuče već tek nakon što se fizički obračunao sa oštećenim. </span>
</p>
<p class="p5"></p>
<p class="p5">
<span>Dalje, odbranu okrivljenog G. I. u dijelu u kojem je  istakao da kritične prilike u vrijeme kada ga je oštećeni K. D. u tok rvanja oborio na zemlju, na koju je pao leđima, pa kada se iznad njega našao oštećeni D., a on dozivao u pomoć, vidio da je tada dotrčala A. G. i odgurnula K. D. od njega, a on  zatim odmah ustao i pobjegao u pravcu svoje štale, kod kuće G. M., te da je u dobrim odnosima sa oštećenim i da mu nije jasno zbog čega je oštećeni  D. prema njemu postupio na opisani način, u svemu  negirao ne samo oštećeni D. K., već i A. G., koja je u svom iskazu izjašnjavajući se o predemtnom događaju navela da ona kada je došla na mjestu događaja, oni su se međusobno držali za prsa, pokušavali jedan drugog da obale na put, ona im govorila da prestanu,  nije smjela da im priđe  jer se plašila od K. D., tako da nije ni odgurnula niti dotakla oštećenog D., jer ima strah od njega, obzirom da je isti  u odnosu na nju izvršio krivično djelo nedozvoljene polne radnje kao i krivično djelo nepovredivosti stana , zbog kojih je od strane ovog suda oglašen krivim, što sve dovodi čak i do zaključka suda da je na strani okrivljenog G. I. postojao i razlog za njegovo postupanje na način kako je to već opisano.  </span>
</p>
<p class="p7"></p>
<p class="p5">
<span>Dalje, kako je već navedeno odbranu okrivljenog G. I. u dijelu u kojem je naveo da na mjestu događaja, nikog nije bilo osim A. G., u svemu su negirali, kako oštećeni K. D., koji je naveo da su na mjestu događaja bile prisutne, G. A., G. R., G. S. i G. B., tako i svjedok G. A., koja je navela da je u blizini I. i D. primijetila još i G. R. i G. S., koje su bile udaljene od njih 2 metra, što je u svom iskazu na glavnom pretresu potvrdila  i G. R. </span>
</p>
<p class="p5"></p>
<p class="p5">
<span> Dalje, sud nije prihvatio ni iskaze svjedoka G. R., G. S., G. A. i G. B., u dijelu u kojem one opisuju događaj, tj. u dijelu u kojem saglasno i to kategorički ističu da niko od njih pa ni okrivljeni I. nije nanio opisane povrede oštećenom K. D. i pored toga što takođe saglasno ističu da su na mjestu događaja došle, kada se predmetni događaj završio, pa je očigledno da zbog bliskih srodničkih veza sa okrivljenim nastoje da zašite ili umanje krivično-pravnu odgovornost okrivljenog G. I. </span>
</p>
<p class="p5"></p>
<p class="p5">
<span>Tako, G. A. navela je da je na mjestu događaja došla u vrijeme kada su se okrivljeni G. I. i oštećeni K. D., u stojećem položaju držali za prsa,  kada je D. u ruci držao nož pribijen na I. vrat. Nije vidjela da je ko koga udarao, pokušavali su da jedan drugog obore na put, ali nijesu uspjeli, već se Igor, obzirom da je fizički snažniji od oštećenog D. u jednom momentu istrgao iz njegovih ruku  i pobjegao put njihove štale, da su na mjestu događaja bile prisutne i G. R. i G. S. i to na dva metra, a ona na metar od njih, dok G. B. u to vrijeme bila kod kuće.  Svjedok G. R.,  je najprije istakla da je na mjestu događaja došla kada je njen sin bježao put štale G. M., a za njimm sa nožem u ruci trčao oštećeni K. D., te da je u dvorištu kuće M. G. zatekla S., A., B. i unučad, da bi na glavnom pretresu navela da su na mjestu događaja bile prisutne, ona, S., A. i B., koje su na lice mjesta došle prije nje. Svjedok G. S. navelada  vidjela svekrvu R. kako trči prema mjestu događaja, što je i ona činila  i na mjestu događaja došla u vrijeme kada je A. pokušavala da oštećenog  D.  odgurne sa njenog supruga I., u čemu je uspjela, nakon čega je okrivljeni I. pobjegao  prema M. štali,  a za njim sa nožem u ruci trčao D., a svjedok G. B. nanavela da  kada je izašla  u dvorištu kuće, okrivljeni  I.  protrčao prema štali , da ga je oštećeni D. jurio sa nožem u desnoj ruci, čime se potvrđuje iskaz oštećenog K. D.  u tom dijelu.  </span>
</p>
<p class="p7"></p>
<p class="p5">
<span>Dalje, iskazi ovih svjedoka su protivuriječni i međusobno različiti  i u dijelu u kojem opisuju ponašanje oštećenog K. D. dok se nalazio u dvorištu G. M., a okrivljeni G. I. u štali. Tako svjdok G. R., navodi da je oštećeni D., tom prilikom prišao govoreći im „ zaklaću sve vas“ nakon čega ju je uhvatio za ruku i rekao „ubiću ti  kopile“ i dva puta je nogom udario u predjelu lijevog kuka, od kojih udaraca je pala na zemlju, te i da  je D. uzeo dva kamena gađao put štale u kojoj se nalazio I.,  pa mu je ona rekla da napusti njihovo dvorište  što je on i učinio i nakon što je napustio dvorište kuće G. M., otišao do svog imanja i vratio se sa vilom  u ruci  pa ponovo ostavio vilu na svom imanju  i ponovo krenuo put njih i gađao ju je. Svjedok S. G. navela da su ona, R., A. i njihova djeca,  došli do blizu štale u kojoj se sakrio okrivljeni G. I. i pokušavale riječima da nagovore D. da se udalji, koji im je tom prilikom svima njima zaprijetio da će ih ubiti, zatim  otišao  na svoje imanje i došao sa vilom, dok G. A. navodi je izašao iz dvorišta njihove kuće, pošao u pravcu svoje livade, uzeo 2-3 kamena i gađao u pravcu parkiranog vozila okrivljenog i., kada je i polomio vjetrobransko staklo na autu, a G. B. Svjedok navela da je  je D. u njihovom dvorištiu kada se I. zatvorio u štali galamio, da ga je iz dvorišta istjerala A., isti napustio dvorište, pošao na njegovu livadu, udaljenu od njihovog dvorišta 10m  uzeo kamen i gađao u njihovom pravcu i nekoliko puta gađao u pravcu vozila okrivljenog I. i polomio prednje staklo. Ovakvi njihovi iskazi nemaju uporište ni u jednim izvedenim dokazom.</span>
</p>
<p class="p5">
<span> </span>
</p>
<p class="p5">
<span>Imajući u vidu ovakve iskaze ovih svjedoka, koji se u najbitnijem međusobno razlikuju,  koji su nejasni,  protivuriječni kako samim sebi tako i ostalim izvedenim dokazima, prije svega iskazu oštećenog K. D. i nalazu i mišljenju vještaka medicinske struke dr. K. H.,  s toga sud iste nije prihvatio, cijeneći ih kao sračunate i usmjerene na zaštitu ili umanjenje krivično-pravne odgovornosti okrivljenog G. I., kako je već navedeno zbog bliskih srodničkih veza. </span>
</p>
<p class="p5"></p>
<p class="p5">
<span> Kako iz svega izloženog proizilazi da u pogledu utvrđivanja krivičniog djela koje je javnom optužbom stavljeno na teret okrivljenom  G.I. nije bila sporna ni jedna činjenica, sud je  stao na  stanovište  da su činjenice iz činjničnog opis iz stava I izreke presude u svemu dokazane i da je okrivljeni G. I. počinio predmetno krivično djelo . </span>
</p>
<p class="p5"></p>
<p class="p5">
<span>Naime, ocjenjujući  pravno utvrđeno činjenično stanje, sud nalazi da su u radnji okrivljenog G. I. sadržani svi bitni elementi, krivičnog djela teška tjelesna povreda iz čl. 151. stav 1.Krivičnog zakonika  Crne Gore,  pa mu je za izvršeno krivično djelo i izrekao kaznu bliže opisanu u  stavu I izreke  presude. Radnja izvršenja krivičnog djela koje je počinio okrivljeni G. I. se sastoji u tome što je u vrijeme i na mjestu kako je to navedeno u stavu I izreke presude udarcima kamenom, zatim metalnim kosijerom sa drvenom držalicom i drvenim kolcem oštećenom K. D., pored ostalih opisanih povreda koje se kavalifikuju kao lake tjelesne povrede, nanio i tešku tjelesnu povredu u vidu interkapsularne rupture desnog bubrega sa perirenalnim hematomom.  </span>
</p>
<p class="p5"></p>
<p class="p5">
<span> Sud je cijenio i vinost odnosno psihički odnos okrivljenog u odnosu na radnju izvršenja predmetnog krivičnog djela, pa je našao da je okrivljeni prilikom izvršenja ovog djela postupao sa direktnim umišljajem. Optuženi je bio svjestan da usled njegovog činjenja koje se sastojalo u udaranju oštećenog K. D. kamenom u predjelu čeonog dijela glave, a zatim metalnim kosijerom u predjelu desne lumbalne regije i drvenim kolcem u predjelu grudnog koša, kod istog može nastupiti zabranjena posledica u vidu teške tjelesne povrede, pa ga je i pored takve svijesti  udarao, čime je i manifestvovao svoje htjenje za nastupanje ovakve posledice. </span>
</p>
<p class="p5"></p>
<p class="p5">
<span> Prilikom izbora vrste i visine krivične sankcije koju treba primijeniti prema  okrivljenim  G. I.  za izvršeno krivično djelo, sud je pored težine, načina izvršenja  i društvene opasnosti krivičnog djela  uzeo u obzir i stepen krivične odgovornosti okrivljenog, kao i sve okolnosti koje su relevanztne u tom pogledu. Tako je sud okrivljenom G. I. od olakšavajućih okolnosti  cijenio i uzeo u obzir  da je  porodičan čovjek,  otac dvoje djece, nezaposlen, lošeg imovnog stanja a od otežavajućih okolnosti  cijenio i uzeo u obzir  njegovu raniju osuđivanost, pa uzimajući sve navedene okolnosti, kako olakšavajuće tako i otežavajuće, sud je  okrivljenom  G. I.  i izrekao  kaznu zatvora u trajanju od  6(šest ) mjeseci . </span>
</p>
<p class="p5"></p>
<p class="p5">
<span>Sud je uvjerenja da je izrečena kazna zatvora srazmjerna težini izvršenih krivičnih djela i stepenu krivično-pravne odgovornosti okrivljenog  i da će se u konkretnom slučaju jedino sa ovom vrstom i visinom  jedinstvene kazne, u okviru opšte svrhe izricanja krivičnih sankcija predvidjene čl.4 st.2 KZ CG,  postići svrha kažnjavanja propisana čl.32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega da ubuduće ne vrši krivična djela.</span>
</p>
<p class="p8"></p>
<p class="p7"></p>
<p class="p5">
<span>Odluka o troškovima krivičnog postupka je zasnovana na odredbi  člana 229 stav 1 Zakonika o krivičnom postupku.Visina troškova postupka  u iznosu od 242,00 eura predstavlja izdatke iz budžetskih sredstava  koji su učinjeni na ime vršenja medicinskih vještačenja i to iznos od  121,00 eura na ime nagrade za izvršeno vještačenje od strane vještaka medicinske struke, dr.H. K.,  hirurga, a  iznos od 121,00 eura  na ime nagrade vještaku medicinske struke, psihijatru  dr. K. G., dok iznos od 50,00 eura, predstavlja paušal koji je odmjeren s obzirom na složenost i trajanje krivičnog postupka, te s obzirom na imovno stanje okrivljenog  shodno čl.226 stav  3 ZKP-a.</span>
</p>
<p class="p5"></p>
<p class="p5">
<span>Na osnovu čl. 239 stav 2  ZKP-a sud je oštećenog  K. D. radi ostvarivanja imovinsko pravnog zahtjeva za naknadu štete uputio na parnicu.</span>
</p>
<p class="p5"></p>
<p class="p5"></p>
<p class="p10">
<span>II</span>
</p>
<p class="p8"></p>
<p class="p5">
<span>2a. Što se tiče krivičnih djela ugrožavanje opasnim oruđem pri tuči i svađi  iz čl. 154. Krivičnog zakonika CG, kao i krivičnog djela ugrožavanje sigurnosti iz čl. 168. stav 2. u vezi stava 1. Krivičnog zakonika CG, koja su  pod tačkom 2a i 2b  dispozitiva  optužnog predloga ODT u P., stavljena na teret okrivljenom K. D., kao što je već navedeno sud je našao da nije dokazano da je okrivljeni izvršio ova krivična djela, zbog čega ga je za ista i oslobodio od optužbe. Nijedan od izvedenih dokaza nije mogao potvrditi  navode javne optužbe u tom dijelu.  </span>
</p>
<p class="p5"></p>
<p class="p5">
<span>Naime, da bi na strani okrivljenog K. D., u konkretnom slučaju postojala odgovornost za predmetno krivično djelo ugrožavanje opasnim oruđem pri tuči isvađi  iz čl. 154. Krivičnog zakonika  CG, koje mu je u tački 2a javnom optužbom stavljeno na teret,  bilo je potrebno utvrditi tj. dokazati sve zakonske elemente, koja čine biće navedenog krivičnog djela, odnosno bilo je potrebno utvrditi tj. dokazati kao prvo, da je između okrivljenog K. D. i oštećenog G. i., postojala svađa i tuča, čime bi bio ispunjen ovaj element predmetnog krivičnog djela, kao drugo da je u vremenu dok je postojala svađa i tuča između okrivljenog i oštećenog, okrivljeni se mašio oružja-noža i njime zamahnuo prema oštećenom, čime bi bio ispunjen i ovaj element predmetnog krivičnog djela, koji element ustvari predstavlja i samu radnju izvršenja ovog krivičnog djela, te i da to oružje- nož predstavlja podobno sredstvo da se sa njim tijelo teško povrijedi ili zdravlje teško naruši,  čime bi bio ispunjen i ovaj elemenat   krivičnog djela ugrožavanje opasnim oruđem pri tuči i svađi iz člana 154 Krivičnog zakonika Crne Gore koje je stavljeno na teret okrivljenom K. D., pa nedostatak odnosno nedokazanost bilo kojeg od ovih elementa automatski povlači nedokazanost samog djela. </span>
</p>
<p class="p5"></p>
<p class="p5">
<span> Optužba inače smatra da su u konkretnom slučaju u radnjama optuženog K. D. sadržani i dokazani svi elementi bića krivičnog djela pod tačkom 2a  dispozitiva  optužnog predloga ODT u P.,  dok rezultati dokaznog postupka nijesu mogli potvrditi navode javne optužbe u pogledu postojanja ovih elemenata ovog krivičnog djela. </span>
</p>
<p class="p5">
<span> </span>
</p>
<p class="p5">
<span> Da bi provjerio kako osnovanost navoda optužbe tako i osnovanost odbrane okrivljenog, sud je kao što je već navedeno, saslušao okrivljenog K. D. i izveo sve potrebne dokaze, pa je njihovom uporednom analizom i ocjenom našao da ni jedan od izvedenih dokaza, pa čak ni iskazi oštećenog G. I. kao i svjedoka G. R., G. S., G. A. i G. B., nijesu mogli podkrijepiti navode optužbe u tom dijelu, a samim tim i ubijediti sa sigurnošću sud da je okrivljeni K. D. izvšio krivično djelo pod tačkom 2a  dispozitiva optužnog predloga ODT u P., koje mu je stavljeno na teret. </span>
</p>
<p class="p5"></p>
<p class="p5">
<span>  Naime, kako je već navedeno, u svojoj odbrani okrivljeni K. D., je naveo da  kritične prilike  kada je stigao do oštećenog G. I., revoltirano mu se obratio riječima „ ovdje ne može da se okrećeš, ovo je moje imanje, i vidiš  li da sam zagradio zbog toa“ nakon čega ga je oštećeni G. I.  počeo psovati  i vrijeđati,  a on uzvratio na uverede i psovke, pa je došlo do svađe između njih dvojice zatim i do fizičkog obračuna, udarali se otvorenim i zatvorenim šakama, čime je ispunjen ovaj elemenat predmetnog krivičnog djela. Međutim, negirao je da je prilikom svađe i fizičkog obračuna sa oštećenim I., u rukama držao bilo kakav nož, sataru, ističući da kod sebe nije imao ništa, bio je goloruk i nikog nije gađao kamenjem, te je trebalo nesumnjivo dokazati postojanje ovog elementa predmetnog krivičnog djela.  </span>
</p>
<p class="p5"></p>
<p class="p5">
<span>Prethodnu odbranu okrivljenog K. D. potvrđena je nalazom i mišljenjem vještaka dr. K. H., hirurga, kao i  pismena medicinska dokumentacija u pogledu povreda koje je kritične prilike zadobio oštećeni G. I.</span>
</p>
<p class="p5"></p>
<p class="p7">
<span> 	Tako je vještak, medicinske struke specijaliste dr. K. H.,  nakon uvida u medicinsku dokumentaciju CHP-Doma zdravlja u P., izvještaja doktora I. M. pedijatra, koji izvještaj se odnosi na oštećenog G. I., u kojem je konstatovano da </span><span class="s1">je G. I., ... godište doveden od strane dvojice pripadnika MUP-a oko 13,50 časova zbog povreda zadobijenih u tuči, da kliničkim pregledom su ustanovljene povrede na glavi sa desne strane čela 3 krvna podliva veličine: 3 x3 cm, 2 x 2 cm i 2 x 1,5 cm,  na grudnom košu sa lijeve strane prisutne 6 poprečno postavljenih ogrebotina, najduža 14 do 16 cm, lijevo koljeno, krvni podliv veličine 6 x 4 cm, da se povrijedjeni žali na bol u lijevom skočnom zglobu, da je palac lijeve šake ugrižen- te da drugog opisa nema, kao i uvidom u izvješataj ljekara specijaliste JZU opšte bolnice B. br. protokola ... u kojem je konstatovano da je povrijeđeni istog dana pregledan u urgntni centar opšte bolnice B. gdje dežurni hirurg doktor B. opisao sljedeće povrede : na bočnoj strani lijeve strane grudnog koša duge crtaste oguljotine oko 30 cm, oguljotina lijevog koljena nepravilnog oblika, oguljotina bone strane palca lijeve šake i oguljotina dorzuma lijevog stopala, te uvidim u fotodokumentaciju Ispostave policije P. na kojima je prikazan teren na kojem je došlo do tuče na kojim slikama se vidi da je imanje ograđeno bodljikavom žicom a teren posut mnoštvom kamenja, naveo da navedene crtaste povrede u vidu oguljotina dužine do 30 cm  najvjerovatnije su nastale kontaktom grudnog koša sa bodljikavom žicom, a da su crtaste povrede manjih dimenzija u obzir bi došlo da su nastale povredom noktiju. Krvni podlivi na glavi su mogli nastati udarom glave o neravnu površinu ili o neki neravni predmet : kamen, cigla, parče betona, parče drveta. a mogli su nastati i udarom navedenih predmeta u glavu, te da se u izvješatju navodi da su u pitanju oguljotine a ne posjekotine, a da su posjekotine, iste bi bile drugačije opisane i drugačije bi izgledale. Dalje, oguljotine lijevog koljena, lijevog stopala i palce lijeve šake su najvjerovatnije nastale udarom tijela o neravnu površinu, čime je  potvrđena odbrana okrivljenog K. D., u dijelu u kojem je naveo da kritične prilike kod sebe nije imao nož, a negirani navodi oštećenog G. I. da ga je oštećeni K. D. konkretne prilike  nožem rasjekao po lijevoj strani slabinskog dijela tijela.  </span>
</p>
<p class="p5"></p>
<p class="p5">
<span> Sa naprijed iznijetih razloga sud nije prihvatio ni iskaze svjedoka G. R., G. S., G. A. i G. B. u dijelu, u kojem svi oni navode da je okrivljeni K. D.  kritične prilike kod sebe imao nož, jer su njihovi kako je već i navedeno nejasni,  protivuriječni, međusobno nesaglasni, pa je očigledno da su ovakvi njihovi iskazi, kako je već i navedeno zbog bliskih srodničkih veza sa  oštećenim G. I. (R. mu majka, S. supruga, A. i B., sestre od strica,) i u ovom dijelu takođe sračunati i usmjereni na zaštitu okrivljenog G. I. od krivično –pravne odgovornosti. Ovo s toga što su ovi svjedoci saglasno istaklli da je kritične prilike okrivljenoi K. D.  u desnoj ruci imao nož. Međutim, njihovi iskazi se  u tom dijelu razlikuju  kako u pogledu same dužine tog noža, tako i u pogledu postojanja  futrole istog noža. </span>
</p>
<p class="p5"></p>
<p class="p5">
<span>Tako svjedok G. R. navodi da se radilo o nožu dužine 50cm, svjedok S. o nožu dužine 25-30 cm, svjedok A. G.o nožu dužine 15cm, a G. B. navela da se radilo o nožu  dužine oko 15cm, a i u pogledu postojanja futrole tog noža kod okrivljenog K. D., takđe se  njihovi iskazi razlikuju, jer  G. S., je navela da navedeni nož nije imao navlaku tj. futrolu, G. B. da  okrivljeni kada je jurio oštećenog I., u desnoj ruci držao nož  ručne izrade a u lijevoj  ruci držao futrolu ovog noža, crne boje, pa je nelogično da je futrolu noža koju je držao okrivljeni D.  u drugoj ruci- lijevoj od one u kojoj je držao nož- desnoj u kojoj su sve one vidjele nož,  primijetila samo B., a sve one opisuju isti događaj, a pri tom ni oštećeni G. I. nije vidio futrolu noža, već kako je naveo  okrivljeni isti izvadio ispod majice, koji nije bio u futroli,  a i S. je decidno istakla da nije bilo futrole, već je okrivljeni nož stavio za pojasom. </span>
</p>
<p class="p5"></p>
<p class="p5">
<span> U prilog tvrdnji okrivljenog K. D. da kritične prilike  kod sebe nije imao bilo kakvo oružje, pa ni nož ide i činjenica da kritične prilike od okrivljenog nije oduzeto nikakvo oružje pa ni nož, koji nož u svojim  po zaključenju suda dogovorenim iskazima kako je naprijed već navedeno, opisuju kako oštećeni I. G., tako i  naprijed imenovani svjedoci. </span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>2b. Što se tiče krivičnog djela ugrožavanje sigurnosti iz čl. 168. stav 2. u vezi stava 1. Krivičnog zakonika CG, koje je pod tačkom 2b dispozitiva  optužnog predloga ODT u P., stavljeno na teret okrivljenom K. D., kao što je već navedeno sud našao da nije dokazano da je okrivljeni D. izvršio ovo krivično djelo, zbog čega ga je i za ovo djelo oslobodio od optužbe. Ovo iz razloga jer nijedan od izvedenih dokaza, osim iskaza oštećenih G. I., G. R., G. S., G. A.i G. B., nije mogao potvrditi navode optužbe u tom dijelu. </span>
</p>
<p class="p5"></p>
<p class="p5">
<span>Naime, kako je već navedeno u svojoj odbrani u ovom dijelu okrivljeni K. D. je naveo da kritične prilike nikome nije prijetio pa ni oštećenima G. I., G. R., G. S., G. A. i G. B., jeste u nekoliko navrata uzvratio psovkama na njihove psovke i vrijeđanja upućenih njemu od njih i to sa lice  mjesta na kojem je ostao da leži nakon zadobijenih povreda od okrivlejnog G.I..</span>
</p>
<p class="p5">
<span> </span>
</p>
<p class="p5">
<span>Prethodna odbrana okrivljenog K. D., u  pogledu prijetnje upućena oštećenima potvrđena je iskazima svjedoka D. L. i G. B.. </span>
</p>
<p class="p5"></p>
<p class="p5">
<span> Tako izjašnjavajući se na okolnosti predmetnog događaja, u vrijeme privođenja  okrivljenog K.D.odnosno, okolnosti događaja prije ulaska K. D. u službeno vozilo policije, kada su ga privodili službenici Odjeljenja bezbjednosti P., tj. prijetnji u to vrijeme, upućenih od strane okrivljenog K. D.oštećenima, G. I., G. R., G. S., G. A. i G. B., svjedok G. B., služnenik Odjeljenja bezbjednosti P., ranije Ispostava P., naveo je da je kritičnog dana bio raspoređen na poslovima kontrole saobraćaja. Od dežurne službe dobio obavještenje da pođe u mjestu V.,  a to po prijavi građana da je došlo do svađe između okrivljenog G. I. i okrivljenog K. D.. Na licu mjesta pošao sa kolegom D. Lj.., gdje su  okrivljenog K. D. zatekli na njegovoj livadi i to skroz udaljeno od puta i kuće G. M., u momentu kako kosi  livadu. Došli na oko 15m od njega, zatim okrivljeni D. prišao im,  oni mu rekli razlog njihovog dolaska,  pa je on krenuo put jedne barake koju je napravio na toj njegovoj livadi, ostavio kosu u toj baraci i pošao s njima, jer su mu prije toga kazali da treba poći sa njima u Ispostavi policije u P.. Krenuli su njih trojica (on, D. Lj. i K. Dragan),  put njihovog vozila  koje se nalazilo na ulaz njegove livade i puta koji skreće put kuće M. G.. Pojasnio, da prije nego su pošli do K. D., on i Lj. bili su do kuće G. M., gdje su zatekli I. G. kako leži u bašti ispred kuće. Tamo zatekli I. suprugu, G. S., G. A., G. R. i G. B., koje su im kazale da je došlo do svađe između K. D. i G.I., a G. B. rekla im da je K. D.gađao kamenjem  sa mjesta gdje su parkirali  auta,  a to je sa seoskog puta, mjesta gdje se odvaja put prema kući G. M.  i rekla im da je K. D. imao nož, nakon toga pošli su da pozovu K. D.. Tražili su nož, ali isti nijesu pronašli, tražili po livadi, ulazili i u baraku, ali ga nijesu našli, zatim pošli sa K. D. do njihovog auta, tada im se žalio na povrede, da mu je potrebna ljekarska pomoć. Stavili ga u auto i odvezli u Dom Zdravlja u P. radi pružanja ljekarske pomoći, zatim vratili se za I. G., koji je bio povrijeđen rezovima po slabinama,  s njima pošla i G. R.. Naveo je da prilikom privođenja, K. D. je psovao, to činio sa mjesta gdje je bilo parkirano njihovo službeno auto, psovao prije ulaska u auto. Sa tog mjesta prijetio je K. D. I., da će da se vrati, da će da ih pobije, da se to odnosilo na I., jer je sa njim imao zakačku, pa su ga oni na to upozorili i on to više nije činio, nakon čega je ovaj svjedok odmah kazao da nezna kome je  naprijed navedene riječi upućivao, da se događaj desio prije godinu dana i  da se ne može sjetiti. Dodao, kada su došli na licu mjesta, primijetio je kamenje u dvorištu kuće G. M. i to veličine pesnice, bilo je 3-4 kamena. Vidio je auto okrivljenog Gojković Igora sa prikolicom parkirano na put seoski, okrenuto prema putu koji vodi prema kući G. M., kao i to da je mogao tim autom da prođe prema navedenoj kući. Na autu je bila poljomljena šoferšajbna.  Dodao je da je K. D. upućivao psovke, oca, majku psovao, nezna tačno koga, to G., koje psovke G. I. je mogao da čuje, jer je K. D. bio na 20m od I. </span>
</p>
<p class="p5"></p>
<p class="p5">
<span>Izjašnjavajući se na okolnosti predmetnog događaja, u vrijeme privođenja  okrivljenog K. D. odnosno, okolnosti događaja prije ulaska K. D. u službeno vozilo policije, kada su ga privodili službenici Odjeljenja bezbjednosti Plav, tj. prijetnji u to vrijeme upućenih od strane okrivljenog D. oštećenima, G. I., G. R., G. S., G. A. i G. B., svjedok D. Lj. naveo je da je zaposljen u Odjeljenju bezbjednosti  Plav, ranije Ispostava Plav i po naređenju vođe dežurne smjene zajedno sa G. B., vođa patrole, pošao na licu mjesta, gdje se desio konkretni događaj, svađa između G. I. i K. D. Kada su došli na licu mjesta, parkirali službeno auto iza auta G. I., koji svojim autom je mogao da ide put svoje kuće, jer nije bilo nikakve prepreke. Najprije pošli su do kuće G. M., gdje je G. I. ležao na zemlju ispred kuće, tu je bilo 5-6 žena, nezna ko su bile te žene. Igor ležao na zemlju ispred kuće, nije znao ništa za sebe, pa su im žene rekle da se svađao sa K. D.. Pošli su do K. D. koji se nalazio kod nejgove garaže, nezna šta je tu radio, radio je nešto, u stojećem položaju su ga našli i saopštili mu da sa nima pođe u Ispostavu Plav. Igor ili neko im je rekao da je K. D. imao nož. Doveli su D. do službenog auta i odveli u Ispostavu Plav, poslije šta je bilo nezna. Naveo je da se D. nije protivio niti branio njihovom privođenju, nikako nije reagovao, rekao je samo da stavi neki alat u garaži. Lišili su ga slobode, isti ušao u kola tom prilikom ništa nije činio i to kako prije ulaska u auto, tako i u autu,  ništa nije rekao bilo kome, a sve to trajalo minut. Da li je prije što činio, vrijeđao G., psovao im oca i majku on to ništa nezna. Nije vidio ko je polomio I. auto. Odgovorio je zamjenici ODT u Plavu, da K. D. nije mogao da prijeti niti psuje G., jer je privođenje trajalo minut, a oni ubacili ga u auto, jer su se bojali da se ne pobiju, tako da nije čuo da je K.D. psovao i prijetio G.  </span>
</p>
<p class="p5"></p>
<p class="p5">
<span>Istovremeno, na osnovu iskaza oštećenih G. I., G. R., G. S., G. A. i G. B.,  sud nije mogao sa sigurnošću utvrditi da im je okrivljeni K. D., kritične prilike prijetio jer su njihovi iskazi i u ovom dijelu nejasni, nesigurni,  međusobno protivuriječni, u prvom redu u pogledu  same sadržine prijetnje. I u pogledu toga kome je sve prijetio. Ovo, s toga što oštećeni G. I., izjašnjavajući se o predmetnom događaju u ovom dijelu je naveo da se okrivljeni K. D., u momentu kada ga je policija vodila put njihovog auta, okrenuo prema njima i uputio im riječi prijetnje “ja ću vam biti i sud i policija, pobiću vas sve, doći ću ja brzo“.  Oštećena G. S., opisujući isti momenat navela da je okrivljeni D. kritične prilike uputio riječi prijetnje „da će pobiti sve G. i da će im on  biti i sud i policija“, a štećena G. A. istakla da je uputio riječi prijetnje „ pobiću vas sve G., neće vam pomoći ni sud ni policija“ a oštećena B. G. „da će sve G. pobiti i da će njih ponabadat kao ježeve“, dok svjedok G. R. izjašnjavajući se na ove oklnosti u prethodnom postupku navela da ih je okrivljeni K. D.,  u tom momentu samo psovao i vrijeđao, da bi na glavnom pretresu navela da im je i prijetio govoreći im da će ih ubiti odnosno zaklati, što sve upućuje na zaključak dogovorenog iskaza oštećenih.  </span>
</p>
<p class="p5"></p>
<p class="p5">
<span>Imajući u vidu odbranu okrivljenog D. i prethodno izvedene dokaze  a naročito iskaze svjedoka D. Lj. i G. B., sud je zaključio da nema dokaza da je okrivljeni  K. D.  izvršio krivično  djelo  na način, mjesto i vrijeme kako mu je to tačkom 2b   dispozitiva optužnog predloda stavljeno na teret, pa  ga je u nedostatku dokaza shodno čl. 373. stav. 1. tačka 2. ZKP- a  oslobodio od optužbe.  </span>
</p>
<p class="p5"></p>
<p class="p5">
<span>Naime iz prethodno izvedenih dokaza  nemože se izvesti zaključak da je  kritične prilike okrivljeni K. D., prijetnjom ugrozio sigurnost  oštećenih G. I., G. R., G. S., G. A. i G.B., jer su se oštećeni  kritične prilike nalazili u dvorištu  kuće G. M., a kako sami navode okrivljeni im navedene riječi prijetnje uputio u momentu njegovog ulaska u službeno vozilo policije,  koje je bilo parkirano iza vozila oštećenog I. G.,  tj. parkirano na seoski put, tako da od mjesta gdje su se nalazili oštećeni, isto  udaljeno više od 40. m. To znači, da bi oštećeni tačno mogli čuti šta im okrivljeni D. govori tj. prijeti isti je morao to mnogo glasno da izgovara, maltene viče, koje riječi bi svakako mogli i morali čuti saslušani svjedoci G. B. i D. Lj., koji su u tom momenta bili u njegovoj neposrednoj blizini, a oni te njihove navode nijesu potvrdili. U prilog tome da oštećenima kritične prilike nije  im bila ugrožena ni sigurnost te i da kod njih nije izazvan osjećaj straha i nesigurnosti od strane okrivljenog K. D. idu i činjenice da su se oštećeni kritične prilike nalazili  na jednom mjestu, skupa,  što je moralo kod njih ulivati sigurnost i bezbjednost, obzirom da ih je bilo više, njih petoro,  a okrivljeni D. je bio sam, a sve to kako je nesporno utvrđeno izgovorio navodno i u prisustvu službenih lica Odjeljenja bezbjednosti Plav, sa mjesta naprijed opisano,  pa i ove činjenice idu u prilog tome da i pod pretpostavkom da je okrivljeni K. D. izrekao naveđene riječi prijetnje, oštećenima nije mogao ugroziti sigurnost  i izazvati osjećaj straha i nesigurnosti, jer su i dalje ostali u dvorištu kuće M. G., kako je to i navela G. S.,  gdje su bila i njena maloljetna djeca, što govori da nijesu osjećali strah, jer bi u suprotnom svi oni napustili mjesto događaja. </span>
</p>
<p class="p7"></p>
<p class="p5">
<span>Sud je inače iskazima svjedoka G. B. i D. Lj.,  u pogledu  prijetnji  upućenih od strane okrivljenog K. D., oštećenima G. I., G. R., G. S., G. A. i G. B., u potpunosti  povjerovao i iste u cjelosti prihvatio u dijelu u kojem su isti negirali navode optužbe u tom dijelu,  ocijenivši ih jasnim, logičnim, potpunim i što je najbitnije međusobno saglasnim, a samim tim i uvjerljivim. Ovo utoliko prije  što u prilog vjerodostojnosti  a samim tim i prihvatljivosti iskaza ovih  svjedoka u tom dijelu idu i činjenice što su isti u potpunom saglasju sa odbranom okrivljenog K. D., da nije izvršio  krivično djelo iz tačke 2b dispozitiva optužnog predloga ODT u Plavu, koje mu je stavljeno na teret.  Naime, iako je kako je to već naprijed navedeno utvrđeno da je svjedok G. B., u svom iskazu najprije naveo da je okrivljeni D. sa mjesta ulaska u službeno auto samo psovao, da bi na pitanje zamjenice ODT u Plavu odgovorio da je prijetio I., riječima da će se vratiti, da će ih pobiti,  isti  po ocjeni suda pri tom  nije bio suguran u to, budući da  je sam donosio zaključak da se to odnosilo na oštećenog I., jer je kako je naveo D. sa njim imao zakačku,  pa sud s toga nije povjerovao iskazu ovog sjedoka u ovom dijelu, a u prilog nesigurnosti i nevjerodostojnosti iskaza ovog svjedoka u ovom dijelu ide i činjenica da je ovaj svjedok odmah zatim naveo da ipak nezna kome je okrivljeni  D. to upućivao. </span>
</p>
<p class="p5"></p>
<p class="p5">
<span> Sud zaključuje da su iskazi oštećenih kako je već to navedeno zbog bliskih srodničnkih veza između sebe, sračunati  na zaštitu od krivično -pravne odgovornosti oštećenog G. I. kao okrivljenog za događaj koji se desio kritične prilike.</span>
</p>
<p class="p5"></p>
<p class="p5">
<span> Kod ovako utvrđenog činjeničnog stanja sud je okrivljenog K. D. okrivljen da je počinio krivična djela pod tačkom 2a i 2b dispozitiva optužnog predloga ODT u Plavu, odnosno dva krivična djela i to krivično djelo ugrožavanje opasnim oruđem  pri tuči i svađi  iz čl. 154 KZ CG  i krivično djelo ugrožavanje sigurnosti iz čl. 168. stav. 2 u veui stava 1. KZ CG, koja su stavljena na teret okrivljenom K.D., oslobodio od optužbe na osnovu čl. 373. sztav 1. tačka 2. ZKP-a. </span>
</p>
<p class="p5"></p>
<p class="p5">
<span> Troškova krivičnog postupka nije bilo. </span>
</p>
<p class="p5"></p>
<p class="p5">
<span> Oštećeni G. I., G. R. i G. S., se radi ostvarivanja imovinsko–pravnog zahtjeva za naknadu štete upućuju na parnicu, shodno odredbi čl. čl. 239 stav 2  ZKP-a.  </span>
</p>
<p class="p5"></p>
<p class="p5"></p>
<p class="p12">
<span>Na osnovu iznijetih razloga, odlučeno je kao u izreci presude. </span>
</p>
<p class="p1"></p>
<p class="p4">
<span>OSNOVNI SUD U PLAVU ,</span>
</p>
<p class="p4">
<span>Dana 18.06.2013godine</span>
</p>
<p class="p1"></p>
<p class="p1"></p>
<p class="p1">
<span>Zapisničar                                                                       S U D I J A </span>
</p>
<p class="p1">
<span>Nikočević Nermina,s.r.                                              Elica Pantović,s.r.</span>
</p>
<p class="p1"></p>
<p class="p1">
<span>PRAVNA POUKA: </span>
</p>
<p class="p7">
<span>Protiv ove presude može se izjaviti žalba </span>
</p>
<p class="p7">
<span>Višem sudu u Bijelom Polju, u roku od 8 dana </span>
</p>
<p class="p7">
<span>od dana prijema iste, a preko ovog suda. </span>
</p>
<p class="p7"></p>
<p class="p7">
<span>DNA:</span>
</p>
<p class="p7">
<span>1 x ODT-u Plavu, </span>
</p>
<p class="p7">
<span>1 x braniocu, D. B., advokat iz P., </span>
</p>
<p class="p7">
<span>1 x  braniocu V. Dj., advokat iz P., </span>
</p>
<p class="p1">
<span>1 x okrivljenom, G. I., P.,</span>
</p>
<p class="p1">
<span>1x okrivčljenom  K. D., preko uprave zatvora u Bijelom Polju, </span>
</p>
<p class="p1">
<span>1x oštećenima, G. R.i G. S., ul... P.,</span>
</p>
<p class="p13"></p>


</body>
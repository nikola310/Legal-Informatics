<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Calibri;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{margin-left:3.9333334in;text-align:end;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.p10{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.png' can be here-->
</p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p5">
<span class="s1">     </span><span>Posl.br. K. 396/12/12</span>
</p>
<p class="p3">
<span>U IME CRNE GORE</span>
</p>
<p class="p4"></p>
<p class="p6">
<span>OSNOVNI SUD U KOTORU kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog V. V. zbog krivičnog djela teško djelo protiv bezbjednosti javnog saobraćaja iz čl. 348. st. 3. u vezi krivičnog djela ugrožavanja javnog saobraćaja iz čl. 339. st. 3. u vezi st. 1. Krivičnog zakonika, koji se vodi po optužnom predlogu ODT-a Kotor Kt. br. 543/12 od 10.10.2012 godine i krivičnog djela nedozvoljeno držanje oružja i eksplozivnih materija iz čl. 403 st.2 u vezi st.1. Krivičnog zakonika, koji se vodi po optužnom predlogu ODT Kotor Kt.br. 407/12 od 31.10.2012 godine, nakon glavnog i javnog pretresa održanog dana 22.11.2012 godine u prisustvu zamjenika ODT Kotor Žarka Pajkovića, okrivljenog i oštećenog Zogović Vladice, donio je i objavio istog dana sledeću</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p4"></p>
<p class="p7">
<span>Okrivljeni V. V. od oca Ivana i majke E., rodjene S., rodjen ... godine u K, stalno nastanjen u M., ili K., Lastva Grbaljska bb, državljanin Ruske Federacije, privatnik, razveden, otac jednog djeteta, sa završenom vojnom akademijom, srednjeg imovnog stanja, po sopstevnoj izjavi neosudjivan, protiv koga se ne vodi postupak za durgo krivično djelo</span>
</p>
<p class="p3"></p>
<p class="p3">
<span>K r i v     j e</span>
</p>
<p class="p4"></p>
<p class="p4">
<span>Što je, 	</span>
</p>
<p class="p3">
<span>I</span>
</p>
<p class="p3"></p>
<p class="p6">
<span>	Dana  02. 09. 2012. godine oko 15,40 časova na raskrsnici lokalnog puta iz naselja Lastve Grbaljske i magistralnog puta Budva-Tivat, upravljajući PMV marke »Daihatsu Feros«, reg. ozn.  BD ..., vlasništvo »My Rent a Car«  Budva, prilikom uključenja sa lokalnog puta na magistralni put Budva- Tivat u pravcu Tivta, protivno odredbama čl. 22. ZOBS-a na putevima, ugrozio saobraćaj dovodeći u opasnost život oštećenog Zogović V. iz T., na način što je ušao sa sporednog na magistralni put a da se prethodno nije uvjerio da isto može uraditi bez opasnosti za druge učesnike u saobraćaju, uslijed čega je ušao u putanju kretanja vozila »Peugeot 407«, reg. ozn. TV ... vlasništvo Z. V. iz Tivta, kojim je upravljao Z. V., a koje se kretalo magistralnim putem u pravcu Tivta, uslijed čega je došlo do kontakta prednjeg desnog ugla vozila kojim je upravljao oštećeni i lijeve strane vozila kojim je upravljao okrivljeni u predjelu lijevih vrata vozača, a nakon toga do rotacije vozila »Peugeot« koje je udarilo u prednji lijevi ugao tmv »Mercedes Across« reg. ozn. TV AF 412, koje se kretalo iz pravca Tivta svojom kolovoznom trakom, kojom prilikom je oštećeni Z. V. zadobio tešku tjelesnu povredu u vidu preloma gornjeg okrajka – hirurškog vrata lijeve ramenjače, nagnječenja tjemenog predjela uzdužno pored i paralelno sa središnom linijom glave, nagnječenja desne potkoljenice u predjelu prednje strane desne potkoljenice i uganuća vratnog dijela kičmenog stuba, </span>
</p>
<p class="p4"></p>
<p class="p6">
<span>           -  čime  je učinio krivično djelo teško djelo protiv bezbjednosti javnog saobraćaja iz čl. 348. st.3. u vezi krivičnog djela ugrožavanje javnog saobraćaja iz čl. 339. st. 3 u vezi st.1. Krivičnog zakonika.</span>
</p>
<p class="p6"></p>
<p class="p3">
<span>II</span>
</p>
<p class="p6"></p>
<p class="p6"></p>
<p class="p6">
<span>Što je,</span>
</p>
<p class="p6"></p>
<p class="p6">
<span>	U periodu od 2004. godine do 24.07.2012. godine u naselju Lastva Grbaljska u Kotoru, u svojoj porodičnoj kući, suprotno odredbama čl.10a Zakona o oružju, držao oružje kategorije A, čije je nabavljanje, držanje i nošenje zabranjeno, i to pušku marke "CZ" cal. 7,9mm, fab.br. K 41402 sa jednim metkom tog kalibra, pri čemu je bio uračunljiv i svjestan svog djela i njegove zabranjenosti, a čije je izvršenje htio,</span>
</p>
<p class="p6"></p>
<p class="p6">
<span>	-čime je učinio krivično djelo nedozvoljenog držanja oružja i eksplozivnih materija iz čl.403. st.2. u vezi st.1. Krivičnog zakonika.</span>
</p>
<p class="p6"></p>
<p class="p7">
<span>Pa  mu sud na osnovu naprijed navedene krivičnopravne odredbe i čl. 2, 4, 5, 8, 13, 15, 16, 32, 36 i 42  Krivičnog zakonika i čl. 227,229,239,368 i 374. ZKP-a, prethodno </span>
</p>
<p class="p3"></p>
<p class="p3">
<span>U t v r d j u j e</span>
</p>
<p class="p6"></p>
<p class="p7">
<span>1.Za krivično djelo teško djelo protiv bezbjednosti javnog saobraćaja iz čl. 348. st.3. u vezi krivičnog djela ugrožavanje javnog saobraćaja iz čl. 339. st. 3 u vezi st.1. Krivičnog zakonika, kaznu zatvora u trajanju od 5  /pet/ mjeseci.</span>
</p>
<p class="p6"></p>
<p class="p7">
<span>2.Za krivično djelo nedozvoljenog držanja oružja i eksplozivnih materija iz čl.403. st.2. u vezi st.1. Krivičnog zakonika, kaznu zatvora u trajanju od 6  /šest/ mjeseci.</span>
</p>
<p class="p6"></p>
<p class="p7">
<span>Pa mu sud na osnovu čl. 48, 52, 53 i 54 KZ, izriče </span>
</p>
<p class="p6"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p7">
<span>Kojom utvrđuje jedinstvenu kaznu zatvora u trajanju 10 /deset / mjeseci i istovremeno određuje da se kazna neće izvršiti ukoliko okrivljeni za vrijeme od tri godine od dana pravosnažnosti presude ne učini novo krivično djelo.</span>
</p>
<p class="p6"></p>
<p class="p7">
<span>Dužan je okrivljeni na ime troškova krivičnog postupka uplatiti iznos od 154,50 eura i  na ime  sudskog paušala uplatiti iznos od 30,00 eura u roku od dva mjeseca od dana pravosnažnosti presude na žiro račun Osnovnog suda Kotor br. 832-16-52.</span>
</p>
<p class="p6"></p>
<p class="p6">
<span>          Oštećeni se sa postavljenim imovinsko pravnim zahtjevom upućuje na parnicu.</span>
</p>
<p class="p6"></p>
<p class="p6">
<span>	Prema okrivljenom se shodno čl. 75 Krivičnog zakonika izriče</span>
</p>
<p class="p6"></p>
<p class="p3">
<span>MJERA BEZBJEDNOSTI ODUZIMANJA PREDMETA</span>
</p>
<p class="p3"></p>
<p class="p7">
<span>Puške „CZ“ cal. 7,9 mm, fab.br. K 41402 sa jednim metkom istog kalibra, koji je od okrivljenog privremeno oduzeti na onovu potvrde UP Sektora krimimalističke policije, Odjsek za borbu protiv droge i krijumčarenje, Grupa za suzbijanje droga- Herceg Novi, Kotor i Tivat, 03/4 broj: 240/12-39/78 dana 24.07.2012 godine.</span>
</p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p7">
<span>ODT Kotor aktom Kt. br. 543/12 od 10.10.2012 godine, optužio je V. V. zbog krivičnog djela teško djelo protiv bezbjednosti javnog saobraćaja iz čl. 348. st. 3. u vezi krivičnog djela ugrožavanje javnog saobraćaja iz čl. 339. st. 3. u vezi st. 1.  Krivičnog zakonika i aktom Kt.br. 407/12 od 31.10.2012 godine zbog krivičnog djela nedozvoljeno držanje oružja i ekspolozivnih materija iz čl. 403 st.2 u vezi st.1. Krivičnog zakonika.</span>
</p>
<p class="p7"></p>
<p class="p7">
<span>Okrivljeni V. V. je izjavio da je kritične prilike upravljao pmv „Daihatsu Terios“, vlasništvorent a car firme „My rent a car“ iz Budve, u kojoj firmi radi kao vozač, da se kretao sporednim putem kod kafića P. i trebao je da se uključi u saobraćajnu traku koja vodi prema Kotoru. Nailaskom na ivice kolovoza , obzirom da je bila belika gužva i dosta parkiranih vozila pored puta, jednostavno nije vidio vozilo koje je naišlo njegovom trakom iz pravca Budve. Ušao je u traku moža jedan metar kada je to vozilo naišlo i udarilo prednjom desnim uglom u predjelu njegovog prednjeg lijevog točka. Od toga udarca to vozilo se odbilo , prešlo na drugu traku i udarilo u jedan kamion koji je išao iz pravca Kotora. Objasnio je da je sa njim te prilike u vozilu na mjestu suvozača bio P. M. sin njegove nevjenčane supruge Lj. O., koji je zadobio povrede u predjleu lijevog uva i bioje u bolnici Risan na liječenju. Naveo je da je svejstan da je pogriješio i tako izazvao saobraćajnu nezgodu te da nije bio pod uticajem alkohola. U odnosu na krivično djelo nedozvoljeno držanje oružja okrivljeni je izjavio da je u Crnu Goru došao u maju mjesecu 2004 godine, da je tada kupio kuću koja je u zajedničkom vlasništvu sa njegovom kćerkom Y., da je do 2006 godine samo na odmor dolazio u Crnu Goru, da su u kući živjeli on njegova kćerka i njen muž, te da od 2006 godine je stalno u Crnoj Gori, gjde i radi. Dalje je naveo da su njegova kćerka i zet 2008 godine otišli negdje i da od tada ne zna gdje su i stalno ih traži a njegov zet je napravio velike dugove i samo su nestali. Prilikom pretresa njegove kuće 24.07.2012 godine policija je u istoj našla karabin M48 i jedan metak za isti, a za koji ne posjeduje dozvolu za držanje. Objasnio je da je predmetnu pušku nabavio njegov zet Š. M. i da je ona u kući od 2004 godine tj. da je on tada primjetio. Pronašao je u potkrovlju, očistio je i stavio u jedan ormar, gdje je i pronadjena. Dalje je obajsnio da je nikada nije koristio, da mu nije poznato gdje je nabavio njegov zet a da je nije prijavio policiji iz razloga što je to puška njegovog zeta a da se nada da će mu se kćerka i zet vratiti. Na glasvnom pretresu održanom dana 22.11.2012 godine je izjavio da priznaje djelo stavljeno mu na teret i krivicu za isto.</span>
</p>
<p class="p7"></p>
<p class="p6">
<span>	Sud je u dokaznom postupku radi utvrđenja činjeničnog stanja i krivice okrivljenog proveo sledeće dokaze i to:  saslušao oštećenog Z. V., pročitao zapisnik o uviđaju UP PI Tivat broj 301/12 od 02.09.2012 godine, sa skicom lica mjesta, izvršio uvid u zapisnik o ispitivanju prisustva alkohola u ogranizmu UP PI Tivat od 02. 09. 2012 godine ( 2 kom. ), pročitao izvještaj Bolnice V.Ć. R. broj 1506 od 02.09.2012 godine, 05. 09. 2012 godine, br. 3776 od 06. 09. 2012 godine, broj  8974 od 10. 09. 2012. godine, 9177 od 12. 09. 2012. godine i 9433 od 20. 09. 2012 godine, na saglasnost stranaka pročitao nalaz i mišljenje sudskog vještaka saobraćajne struke ing. Đ. V.  Kt. Broj 543/12 od 01. 10. 2012 godine, nalaz i mišljenje vještaka sudske medicine dr K. N.  br. Kt. 543/12 od 09. 10. 2012. godine, iskaz svjedoka P. Lj. sa zapisnika od 21.09.2012. godine, pročitao</span>
</p>
<p class="p6">
<span>zapisnik o pretresanju stana UP odsijek za borbu protiv droge i krijumčarenja za Opštine Herceg Novi, Tivat i Kotor broj 03/4-240/12-39/76  od 24.07.2012 godine, potvrdu o privremenom oduzimanju predmeta, puške "CZ" br.  K 41402 sa jednim metkom i izvještaj o balističkoj analizi Forenzičkog centra broj 07-244/12-2-3241 od 13.08.2012 godine.</span>
</p>
<p class="p6"></p>
<p class="p6">
<span>	Oštećeni Z. V. je izjavio da je kritične prilike upravljao sa svojim vozilom vozilom marke » Peugeot 407« reg. oznaka TV... iz pravca Budve u pracu Tivta, da je sa njim u vozilu bio jedan njegov poznanik S. Milan te daje vrijeme bilo lijepo, kolovoz suv. Kretao se brzinom od oko 40 km/h da bi u mjestu Lastva Grbaljska, tačnije kod kafića Papilon jedan PMV, manji džip, iznenada izašao sa lokalnog puta svojim prednjim dijelom na polovinu kolovozne trake kojom je on upravlja i tako mu presjekao putanju kretanja. Nije uspio da zakoči jer se nije nadap da će sa sporednog puta izaći vozilo tako nesmotreno na ulicu i to je bilo toliko iznenada da nije mogao reagovati. Ostvareni je kontakt prednjom djelom tog vozila u bočnu suvozačevu stranu njegovog vozila a usled inercije njegovo vozilo je bilo odbačeno u suprotnu kolovoznu traku i tako je ostvario kontakt prednjim dijelom svog vozila sa lijevom stranom TMV koje se kretalo iz pravca Tivta u pravcu Budve. Nakon nezgode bio je ošamućen i povraćao je, odmah je izašao iz vozila da vidi da li je neko stradao a onda je pitao suvozača da li je sa njim sve u redu i on mu je rekao da je sa njim sve u redu i da nema nikakvih povreda, a što je utvrdila i hitna pomoć, a vidio ej da vozač džipa nije povrijedjen nego djete koje je bilo sa njim. Nakon nekih 15-ak minuta počeo je da osjeća bol u predjelu lijevog ramena, vrata i desne noge. Nakon toga došla je policija kao i kola hitne pomoći koja su povela djete a on je u bolnicu otišao sa svojim kolegom. Pregledom u bolnici u R. konstatovali su da je zadobio prelom lijeve ramene kosti i trzajnu povredu vrata. Objasnio je da nakon nezgode nije bio u kontaktu sa čovjekom koji je izletio nesmotreno na magistralu i tako presjekao putanju njegovog kretanja. Pridružio se krivičnom gonjenju i postavljao je imovinsko pravni zahtjev</span>
</p>
<p class="p6"></p>
<p class="p6">
<span>	Svjedok P. Lj. je izjavio da je kritične prilike uptavljao tmv »Mercedes Across« reg. oznaka TV AF 412, da se kretao iz pravca Tivta prema Budvi, da je na licu mjesta ograničenje brzine 50 km/ h te da se on kretao u okviru ograničenja. U jednom momentu približavajući se licu mjesta vidio je jedan mali džip koji nailazi sa sporednog puta sa njegove lijeve strane, da se zasutavlja uz ivicu kolovoza i po položaju bi rekao da je namjeravao da se uključi na magistralni put u pravcu Budve. Istovremeno je iz pravca Budve nailazilo jedno putničko voilo. Kako je džip stao očekivao je da će propustiti vozilo koje je nailazailo iz pravca Budve medjutim u jednom momentu neposredno prije nego što je naišlo vozilo iz pravca Budve, moguće je da je tada rastojanje bilo oko 5 m, taj džip je krenuo da prelazi preko kolovoza. Objasnio je da je to njemu djelovalo nevjerovatno tim prije što je ovaj džip stajao prethodno a krenuo je kada je već kontakt bio neizbježan. Naveo je da misli da vozač vozila koje je dolazilo iz Budve nije stiglo ni da koči ni da bježi lijevo  i došlo je do kontakta pod uglom od 90 stepeni i to u dio džipa izmedju lijevih vrata vozača i lijevog blatobrana. Od tog udarca vozilo koje je dolazilo iz pravca Budve se zarotiralo i udarilo u prednji lijevi dio njegovog vozila svojim prednjim lijevim uglom.  Odmah je izašao iz vozila i prišao džipu jer je posmatrajući saobraćajnu nezgodu vidio da je dijete koje je bilo na mjestu suvozača od udarca glavom udarilo u lijeva vrata vozača pa je pomislio da ime ozbiljne povrede. Takodje je vidio i da je povrijedjen vozač vozila Peugeot jer se držao za lijevo rame. Vrlo brzo je na lice mjesta došla policija a posle 10-15 minuta i hitna pomoć koja je povezla povrijedjene. Vozilo kojim je on upravljao je pretrpjelo velika oštećenja, predstavnici L.O. su ga pregledali i po nekoj preliminarnoj procjeni šteta na vozilu je veća od 3.00 eura dok on nije povrijedjen bio u nezgodi. Dalje je naveo da je vozač vozila džip bio vrlo korektan na licu mjesta, da se odmah izvinuozbog nepropisne vožnje i bio je vrlo pogodjen zbog djeteta koje je bilo sa njim u vozilu a koje mu je bliski srodnik. </span>
</p>
<p class="p7">
<span>	</span>
</p>
<p class="p7">
<span>Iz zapisnika o uvidaju saobraćajne nezgode Uprave polcije Ispostave Kotor broj 301/2012 od 02.09.2012 godine je utvrdjeno da je dana 02.09.2012 godine oko 15,40 časova na magistralonom putu Tivat- Budva u mjestu Lastva Grbaljska, na raskrsnici magistrale i lokalnog puta za naselje Lastve grbaljske, došlo do saobraćajne nezgode u kojoj je učestvovalo teretno vozilo Mercedes benz reg.oznaka TV ... vlasništvo P. DOO, kojim je upravljao P. Lj., putničko vozilo Daihatsu registarskih oznaka BD AK 475, vlasništvo My rent a car, kojim je upravljao V. V., s kojim je u vozilu bio P. M. i putničko vozilo  Peugeot regi.oznaka TV ..., kojim je upravljao Z. V. sa kojim je u vozilu bio S. M. U zapisniku su konstatovana oštećenja na vozilu i uslovi na putu.</span>
</p>
<p class="p7"></p>
<p class="p7">
<span>Iz zapisnika o ispitivanju vozača da li ima alokohola u organizmuV. V., P. Lj. i Z. V. sud je utvrdio da su isti kritične prilike imali 0,00prmila alkohola u organizmu.</span>
</p>
<p class="p7"></p>
<p class="p7">
<span>Iz priloženih izvještaja ljekara specijaliste JZU Specijalne bolnice za ortopediju, neurohirurgiju i neurologiju V.Ć. R. proizilazi da se Z. V. javi u tu ustanovu radi ukazivanja ljekarske pomoći nakon predmetne saobraćajne povrede gdje su mu kontatovane zadobijene povrede i propisana odgovarajuća terapija.</span>
</p>
<p class="p6">
<span>	</span>
</p>
<p class="p6">
<span>	Iz nalaza i mišljenja sudskog vještaka medicinske struke Dr K. N. od 09.10.2012 godine je utvrdjeno da je Z. V. kritične prilike zadobio sledeće povrede:  prelom gornjeg okrajka-hirurškog vrata lijeve ramenjače, nagnječenje tjemenog predjela, uzdužno, pored i pararelno sa središnjom linijom glave, nagnječenje desne podkoljenice u predjelu prednje strane desne podkoljenice i uganuće vratnog dijela kičmenog stuba, a koje povrede u vrijeme nanošenja skupno procjenjeno predstavljaju tešku tjelesnu povredu. Vještak je objasnio da su povrede prelom gornjeg okrajka-hirurškog vrata lijeve ramenjače, nagnječenje tjemenog predjela, uzdužno, pored i pararelno sa središnjom linijom glave i nagnječenje desne podkoljenice u predjelu prednje strane desne podkoljenice nastale usled udara Z. V. o tupo tvrde  predmete u unutrašnjosti pmv u kojem se imenovani nalazio dok je uganuće vratnog dijela kičmenog stuba nastalo usled prekomjernog opružanja, savijanja vrata a usled dejstva inercionih sila zbog nagle promjene brzine kretanja pmv u kojem se imenovani nalazio.</span>
</p>
<p class="p6"></p>
<p class="p6">
<span>	Iz nalaza i mišljenja vještaka saobraćajne struke Mr Dj. V. od 01.10.2012 godine je utvrdjeno da je brzina vozila Daihatsu Terios neposredno prije kontakta imala vrijednost od oko 7,50 km/h, da je brzina vozilo Peugeot 407 nepsoredno prije kontakta imala vrijednsot  od oko 40  km/h a vozila Mercedes Actor od oko 37,50 km/h te da se vozilo Daihatsu Terios uključivalo sa sporednog makadamskog puta ispred objekta Papilon na magistralni put sa namjerom vozača da nastavi kretanje u pravcu Tivta, da se vozilo Peugeot kretalo magistralnim putem iz pravca Budva u pravcu Tivta a vozilo Mercedes se kretalo magistarlnim putem iz pravca Tivta u pravcu Budve. Vještak je naveo da je kontakt ostvaren u dvije faze, da je u prvoj fazi došlo do kontakta prednjih djelova vozila Daihatsu koje se uključivalo sa sproednog makadamskog puta ispred objekta P. na magistralni put i prednjeg dijela vozila Peugeot koje se kretalo desnom kolovoznom trakom magistralnog puta iz pravca Budve u pravcu Tivta, te da je nakon kontakta u I fazi došlo do medjusobnog odbijanja vozila, i zatim je nastupila II faza kotnakta tako što se vozilo Peugeot odbilo u lijevo i naprijed, prelazeći preko pune linije na lijevu kolovoznu traku-ostavrilo kontakt sa prednjim lijevim dijelom vozila Mercedes koje se kretalo iz pravca Tivta u pravcu Budve, nakon čega su se vozila zaustavila u zatečenim pozicijamakao na skici lica mjesta. Vještak je objasnio da na osnovu prostorno-vremenske analize prizilazi da vozač vozila Peugeot, oštećeni Zogović ,koje se kretalo putem sa pravom prvenstva pri posjedovanoj brzini aktiviranjem radne kočnice nije imao vremensko-prostornih uslova da zaustavi vozilo prije mjesta kotnakta jer mu je vozilo Daihatsu, kojim je upravljao okrivljeni, sa desne strane sa makadamskog puta, iznenadna i neočekivano ušlo u putanju kretanja u vrlo rkatkom vremeskom intervalu. Vještak je u konačnom naveo da je opasna situacija pretvorena u saobraćajnu nezgodu, nastala na način što vozač vozila „Daihatsu Terios“, ovjd eokrivljeni, prilikom uključivanja u saobraćaj sa makadamskog puta na magistarlni ptu, nije zaustavio vozilo i propustio vozilo „Peugeot 407“, kojim je upravljao oštećeni Zogović, koje se kretalo desnom kolovoznom trakom magistaralnog puta iz pravca Budve u pravcu Tivta, već je nastavilo kretanje i ušlo u putanju kretanja vozilu „Peugeot 407“ u okviru psihičke sekunde, kada oštećeni nije imao uslova da zaustavi vozilo prije mjesta kontakta. Ovakav način upravljanaj vozilom od strane okrivljenog posledica je greške u upravljanju u djelu nepoštovanja propisa koji obavezuju vozača da se prilikom uključivanja sa makadamskog na asvaltni kolovoz mora zaustaviti i propustiti sve učesnike u saobraćaju koji se kreću putem sa pravom prvenstva. Vještak je objasnio da se vozač vozila Daihatsu Terios, okrivljeni, bez zautsavljanja uključio na put sa pravom prvenstva svjedoči činjenica koja se odnosi na oštećenja nastala kontaktom, kao i potiskivanjem vozila Peugeot prema lijevoj kolovoznoj traci na kojoj je ostvarilo kontakt u II fazi sa TMV Mercedes , koje se pravilno krtetalo iz pravca Tivta u pravcu Budve. Vozači vozila Mercedes i vozila Peugeot svojim postupkom nijesu uticali na nastanak nezgode.</span>
</p>
<p class="p6"></p>
<p class="p6">
<span>	Iz zapisnika o pretresanju stana i drugih prostorija UP Sektora kriminalističke policije, Odsjeka za borbu protiv droge i krijumčarenja, Grue za suzbijanje droge-H. N., K. i T. 03/4 broj 240/12-39/6 od 24.07.2012 godine proizilazi da su OPS prilikom pretresanja stana Vertogel Vasilija u ormaru u spavaćoj sobi pronašli pušku M-48, fabr.broj K41402 i jedan metak kalibra ,9 mm u cipeli u cipelarniku koji se nalazi u spavaćoj sobi.</span>
</p>
<p class="p6"></p>
<p class="p6">
<span>	Iz potvrde o privremenom oduzetim predmetima UP Sektora krimimalističke policije, Odjsek za borbu protiv droge i krijumčarenje, Grupa za suzbijanje droga- H. N., K. i T., 03/4 broj: 240/12-39/78 dana 24.07.2012 godine proizilazi da je OPS od okrivljenog privremeno oduzeo sledeće predmete pušku M-48, fabr.broj K41402 i jedan metak kalibra ,9 mm u cipeli u cipelarniku koje se nalazi u spavaćoj sobi.</span>
</p>
<p class="p6"></p>
<p class="p6">
<span>	Iz izvještaja o balističkoj analizi br. 3241/12 Forenzičkog centra UP CG, Grupe za balistička ispitivanja br. 244/12-2-3241 od 13.08.2012 godine je utvrdjeno da je predmetna puška kalibra 7,99 mm ispravna, da je cijev predmetne puške nakon poslednjeg pucanja čišćena i podmazana sredstvom za podmazivanje-čošćenje te da komparacijom probnih čaura i projektila ispaljenih iz predmetnog v.o. sa čaurama i projektima odgovarajućeg kalibra koji potiču iz nerasvjetčjenih krivičnih djela nijesu pronadjene podudarne individualne karakteristike koje nastaju prilikom ispaljenja iz vatrebog oružja. </span>
</p>
<p class="p6"></p>
<p class="p7">
<span>Cijeneći sve provedene dokaze, kako pojedinačno tako i u uzajamnoj povezanosti kao i u odnosu na odbranu okrivljenog, sud je utvrdio činjenično stanje opisano u izreci odluke. </span>
</p>
<p class="p7"></p>
<p class="p6">
<span>	Činjenično stanje navedeno u izreci u stavu I sud je utvrdio prije svega na osnovu nalaza i mišljenja vještaka saobraćajne struke Mr Dj. V., izjave oštećenog i svjedoka P. L., kao i odbrane okrilvjenog. Iz izajve učesnika u saobraćajnoj nezgodi, okrivljenog, oštećenog i svjedoka Peraš Ljuba  utvrdjeno je da  se oštećeni vozilom Peugeot kretao magistralnim putm iz pravca Budve u pravcu Tivta, da se svjedok Peraš TMV Mercedes kretao magistralnim putem iz pravca Tivta u pravcu B. te da se okrivljeni sa vozilom Daihatsku uključivao sa sporednog makadamskog puta ispred objekta P. na magistralni put sa namjerom da nastavi kretanje u pravcu T.  </span>
</p>
<p class="p6"></p>
<p class="p6">
<span>	Okrivljeni je u svojoj odbrani naveo da se uključivao sa sporednog puta kod kafića P. na magistralni put sa namjerom da namjerom da se uključi u saobraćajnu traku koja vodi prema Kotoru, da jednostavno nije vidio vozilo koje je naišlo njegovom trakom iz pravca B., zbog velikog broja parkiranih vozila pored puta i gužve, te da je došlo do kontakta njegovog vozila i tog vozila te da je svjestan da je pogriješio i tako izazavao saobraćajnu nezgodu. Odbranu optuženog sud je prihvatio, obzirom da je ista u potpunosti saglasna sa iskazima oštećenog Z. V. i svjedoka P. Lj. koji su na identičan način opisali kako je došlo do saobraćajne nezgode, kao i sa nalazom i mišljenjem vještaka saobraćajne struke Mr Dj. V. iz kojeg je sud utvrdio da je opasna situacija pretvorena u saobraćajnu nezgodu, nastala na način što vozač vozila „Daihatsu Terios“, ovdje okrivljeni, prilikom uključivanja u saobraćaj sa makadamskog puta na magistarlni put, nije zaustavio vozilo i propustio vozilo „Peugeot 407“, kojim je upravljao oštećeni Zogović, koje se kretalo desnom kolovoznom trakom magistaralnog puta iz pravca B. u pravcu T., već je nastavilo kretanje i ušlo u putanju kretanja vozilu „Peugeot 407“ u okviru psihičke sekunde, kada oštećeni nije imao uslova da zaustavi vozilo prije mjesta kontakta te da vozači vozila Mercedes i vozila Peugeot svojim postupkom nijesu uticali na nastanak nezgode.</span>
</p>
<p class="p6"></p>
<p class="p6">
<span>	Nalaz i mišljenje vještaka sud je prihvatio imajući u vidu da je vještak prilikom izrade nalaza shodno pravilima nauke i struke uzeo u obzir sve parametre, materijalne tragove, evidentirana oštećenja na vozilu, vrstu i težinu povreda oštćenog i zatečene pozicije vozila a imajući u vidu skicu lica mjesta i zapisnik o uvidjaju te da na isti stranke nijesu imale primjedbi.</span>
</p>
<p class="p7"></p>
<p class="p7">
<span>Iz zapisnika o uvidjaju je utrvdjeno vrijeme i mjesto gdje se desila predmetna nezgoda kao i lica i vozila koja su u istoj učestvovali te stanje na putu, oštećenja na vozilu a iz skice lica mjesta i položaj vozila nakon nezgode, a što je vještak saobraćajne struke koristio prilikom izrade nalaza. </span>
</p>
<p class="p7"></p>
<p class="p7">
<span>Iz priložene medicinske dokumentacije, nalaza i mišljenja vještaka medicinske struke je utvrdjeno koje povrede je kritične prilike zadobio oštećeni  Zogović, navedene u izreci a koje povrede predstavljaju u vrijeme nanošenja skupno procjenjene tešku tjelesnu povredu. Nalaz i mišlejnje vještaka medicinske struke sud je prihvatio jer je isti jasan i stručan te dat u skladu sa pravilima nauke i struke a na isti stranke nijesu imale primjedbi.</span>
</p>
<p class="p8">
<span>Dakle, za sud je nesporno, da je okrivljeni postupao suprotno odredbi člana 22 ZOBS-a na putevima, kojom je propisano da vozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja.</span>
</p>
<p class="p8">
<span>Okrivljeni je postupao iz nehata jer je bio svjestan da nepostupanjem po napred anvedenojodredbi može učiniti djelo alo je olako držao da do toga neće doći ili da će to moći spriječiti.</span>
</p>
<p class="p8">
<span>Sud je činjenično stanje u stavu II utvrdio na osnovu pismenih dokaza kao i iz odbrane okrivljenih koji je priznao izvršenje krivičnog djela i krivicu za isto. Sud je prihvatio priznanje okrivljenog jer je isto u saglasnosti sa pismenim dokazima, zapisnikom o pretresanju iz kojeg proizilazi da su OPS u stanu okrivljenog i to u spravaćoj sobi u ormaru pronašli pušku M-48 fabr.broj K 41402 Kkal. 7,99 mm i jedan metak u cipeli u cipelarniku koji se nalazi u spavaćoj sobi, a koji predmeti su od okrivljenog privremeno oduzeti, kako to proizilazi iz potvrde u spisima.</span>
</p>
<p class="p8">
<span>Članom 10 a Zakona o oružju propisano je da je zabranjeno nabavljanje, držanje i nošenje oružja kategorije A, a kojoj kategoriji pripada predmetna puška, tako da je okrivljeni u konretnom držao poružje protivno navedenoj odredbi.</span>
</p>
<p class="p8">
<span>Okrivljeni je postupao umišljajno jer je bio svjestan da drži oružje, čije je nabavljanje držanje i nošenje zabranjeno, a što je i htio.</span>
</p>
<p class="p6">
<span>	Prilikom odluke o vrsti i visini krivične sankcije koju okrivljenom treba izreći sud je pošao od toga da je za krivično djelo teško djelo protiv bezbjednosti javnog saobraćaja iz čl. 348. st. 3. u vezi krivičnog djela ugrožavanja javnog saobraćaja iz čl. 339. st. 3. u vezi st. 1. Krivičnog zakonika u zakonu propisana kazna zatora do četiri godine, pa je okrivljenom utvrdio kaznu zatvora u trajanju od 5 mjeseci, a da je za krivično djelo nedozvoljeno držanje oružja i eksplozivnih materija iz čl. 403 st.2 u vezi st.1. Krivičnog zakonika u zakoniku propisana kazna zatvora u trajanju od 6 mjeseci do 5 godina, pa je okrivljenom utrvrdio kaznu zatvora u trajanju od 6 mjeseci. Sud je okrivljenom shodno čl. 48, 52, 53 i 54 utvrdio jedinstvenu kaznu zatvora u trajanju od 10 mjeseci istovremeno odredio da se ista neće izvršiti ukoliko okrivljeni za vrijeme od tri godine od dana pravosnažnosti presude ne učini novo krivično djelo. Sud je kao olakašvajauće okolnosti na strani okrivljenog cijenio da se radi o starijoj osobi, njegove porodične prilike, te činjenicu da je svojim priznanjem dopirnio rasjvetljenju činjeničnog stanja, dok otežavajućih okolnosti nije bilo. Imajući u vidu navedeno sud je smatrao da su se u konkretnom slučaju stekli uslovi za izricanje uslovne osude te da će se uz upozorenjem uz prijetnju kaznom dovoljno uticati na okrivljenog da ubuduće ne vrši ovakva i slična krivična djela.</span>
</p>
<p class="p7"></p>
<p class="p6">
<span>	Shodno naprijed navedenom te primjenom odredbi člana  2, 4, 5, 8, 13, 15, 16, 32, 36, 42, 52, 53, 54 KZ, te čl. 227, 229, 239, 368 i 374 ZKP-a, odlučeno je kao u izreci odluke.</span>
</p>
<p class="p6"></p>
<p class="p7">
<span>Sud je okrivljenog obavezao da na ime troškova krivičnog postupka uplati iznos od 154,50 eura, i to na ime troškova vještačenja po vještacima medicinske i saobraćajne struke kao i na ime sudskog paušala iznos od 30,00 eura roku od  dva mjeseca od dana pravosnažnosti presude, na žiro račun Osnovnog suda Kotor br. 832-16-52 .</span>
</p>
<p class="p7"></p>
<p class="p7">
<span>Sud je oštećenog sa imovinsko pravnim zahtjevom uputio na parnicu,shodno čl. 239 ZKP-a.</span>
</p>
<p class="p7"></p>
<p class="p7">
<span>Sud je prema okrivljenom shodno čl. 75 Krivičnog zakonika izrekao mjeru bezbjednosti oduzimanje predmeta i to puške „CZ“ cal. 7,9 mm, fab.br. K 41402 sa jednim metkom istog kalibra, koji su od okrivljenog privremeno oduzeti na onovu potvrde UP Sektora krimimalističke policije, Odjsek za borbu protiv droge i krijumčarenje, Grupa za suzbijanje droga- H. N., K. i T., 03/4 broj: 240/12-39/78 dana 24.07.2012 godine.</span>
</p>
<p class="p7"></p>
<p class="p4"></p>
<p class="p3">
<span>OSNOVNI SUD U KOTORU</span>
</p>
<p class="p3">
<span>Dana 22.11.2012 godine</span>
</p>
<p class="p4"></p>
<p class="p4">
<span>     Zapisničar	                                                                 Sudija </span>
</p>
<p class="p4">
<span>Tamara Počanić                                         	           Danijela Samardžić </span>
</p>
<p class="p3"></p>
<p class="p7"></p>
<p class="p7">
<span>PRAVNA POUKA: Protiv ove presude ima se pravo žalbe u roku od 8 dana od dana prijema Višem sudu u Podgorici, a preko ovog suda.</span>
</p>
<p class="p9"></p>
<p class="p10"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br. 84/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BERANAMA, po sudiji pojedincu Aleksandru Ćulafiću, uz učešće samostalnog referenta Milice Milanović, kao zapisničara, u krivičnom predmetu protiv optuženog Đ. D., iz B., zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore, po optužnici  Osnovnog državnog tužilaštva u Beranama Kt.br. 186/13 od 13.12.2013. godine, nakon održanog glavnog i javnog pretresa, u prisustvu zamjenika ODT-a u Beranama, Jadranke Mićović i okrivljenog, dana 29.12.2015. godine, donio je i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Ostavlja se na snagu presuda Osnovnog suda u Beranama, K.br. 247/13 od 05.12.2014. godine, kojom je Đ. D., iz B., pravosnažno osuđen na kaznu zatvora u trajanju od 6 (šest) mjeseci zbog krivičnog djela teška krađa iz čl. 240 st. 1 tač. 1 KZCG.  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužioca u Beranama Kt.br. 186/13 od 13.12.2013. godine, optužen je Đ. D., iz B., zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Presudom Osnovnog suda u Beranama, K.br. 247/13 od 05.12.2014. godine, optuženi Đ. D., kome je suđeno u odsustvu, oglašen je krivim u osuđen na kaznu zatvora u trajanju od 6 (šest) mjeseci, i obavezan da na ime paušala plati iznos od 50,00 €, kao i na ime troškova postupka iznos od 426,50 €, kao i da na ime protivpravne imovinske koristi plati oštećenom Š. S. iznos od 811,35 €, a koja presuda je potvrđena presudom Višeg suda u Bijelom Polju Kž.br. 149/15 od 13.03.2015. godine. </span>
</p>
<p>&nbsp;</p>
<p>
<span class="span1">Rješenjem krivičnog vijeća ovog suda Kv.br. 60/15 od 06.05.2015. godine, dozvoljeno je ponavljanje krivičnog postupka u korist osuđenog Đ. D., završenog pravosnažnom presudom Osnovnog suda u Beranama K.br. 247/13 od 05.12.2014. godine.   </span>
</p>
<p>&nbsp;</p>
<p>
<span class="span1">Glavni pretres u ponovnom postupku je održan i zaključen u pristustvu Zamjenika ODT-a u Beranama, Jadranke Mićović i optuženog Đ. D., a u odstustvu uredno pozvanog oštećenog, koji se tokom prethodnog postupka pridružio krivičnom gonjenu protiv optuženog Đ.D..</span>
</p>
<p>&nbsp;</p>
<p>
<span class="span1">Zamjenik ODT-a u Beranama, Jadranka Mićović, u završnoj riječi je izjavila </span><span class="span1">da u  svemu ostaje pri podnijetoj optužnici, jer je teza iste u potpunosti dokazana i to kako priznanjem optuženog, tako i izvještajem Forenzičkog centra gdje je nesporno utvrđeno da se referentni DNK profil Đ. D., podudara sa DNK profilom dobijenim na opušku, izuzetom sa lica mjesta, a što je potvrđeno i nalazom i mišljenjem vještaka  medicinske struke dr M. M., da je povrede zadobio kritičnog dana na način kako su i predstavili svjedok oštećeni Š. S. i svjedok K. B., koji su istog zatekli na mjesto gdje je izvršeno krivično djelo, pa kako se radi o licu koje je osuđivano za istu vrstu krivičnog djela i da ista kazna nije uticala da više ne vrši krivična djela, to je predlažila sudu da ga osudi na kaznu zatvora u trajanju od 6 (šest) mjeseci. </span>
</p>
<p>&nbsp;</p>
<p>
<span class="span1">Optuženi Đ.D., u svojoj odbrani na pretresu je istakao da je tačno da je noću ... . godine obio kiosk vlasništvo oštećenog Š. S. iz B., tako što je razvalio metalnu mrežu koja je bila na visini od oko 2,20 m od zemlje, a potom kroz napravljeni otvor ušao u unutrašnjost objekta i oduzeo stvari. Koje stvari je oduzeo i šta je uradio sa istim ne sjeća se s obzirom da je bio u alkoholisanom stanju. </span>
</p>
<p>&nbsp;</p>
<p>
<span class="span1">Razliku u iskazu datom kod ODT-a da nije oduzeo iste stvari, objasnio je tako što je naveo da je kod ODT-a takvu izjavu dao u cilju izbjegavanja odgovornosti a tačno  je da je iste stvari oduzeo. </span>
</p>
<p>&nbsp;</p>
<p>
<span class="span1">U završnoj riječi je izjavio da se osjeća krivim, da se kaje, i molio je sud da ga što blaže kazni.</span>
</p>
<p>&nbsp;</p>
<p>
<span class="span1">Provjeravajući navode optužnice i odbranu optuženog, sud je u dokaznom postupku na glavnom pretresu izveo dokaze: na saglasan predlog stranaka pročitao iskaz oštećenog saslušanog u svojstvu svjedoka Š. S. dat kod ODT-a na zapisniku  Kt.br. 186/13 od 04.09.2013. godine; pročitao iskaz svjedoka K. B. dat kod ODT-a na zapisniku  Kt.br. 186/13 od 16.09.2013. godine i kod ovog suda u predmetu K.br. 186/13 od 04.12.2014. godine; pročitao iskaz vještaka dr M. M. dat na zapisniku K.br. 247/13 od 05.12.2014. godine; pročitao zapisnik Uprave Policije PJ B. o izvršenoj kontroli prisustva alkohola u organizmu br. ... od ... . godine; pročitao izvještaj ljekara specijaliste JZU Opšte bolnice u B., br. protokola ... od ... . godine, na ime Đ. D.; izvršio uvid u fotodokumentaciju Uprave policije PJ B. br. ... od ... . godine; pročitao identifikaciju DNK profila Forenzičkog centra iz D. ... br. ... od ... . godine; pročitao spisak otuđenih artikala kisoka "M. ... "od ... . godine; pročitao izvještaj o DNK analizi br. ...  Forenzičkog centra u D. - grupe za DNK analize ... br. ... od ... . godine; pročitao dokumentaciju Forenzičkog centra grupe za DNK analize br. .../... od ... . godine; pročitao nalaz i mišljenje sudskog vještaka finansijske struke S. O.dipl. ecc. dat u predmetu Kt.br. 186/13 od 10.10.2013. godine; izvršio uvid u fotodokumentaciju Uprave policije PJ B. br. ... od ... . godine; pročitao službenu zabilješku Uprave policije PJ B. br. ... od ... . godine; pročitao zapisnik Uprave policije PJ B. ... br. ....-... od ... . godine; te pribavio i izvršio uvid u izvod iz KE na ime optuženog. </span>
</p>
<p>&nbsp;</p>
<p>
<span class="span1">Nakon analize izvedenih dokaza, njihove svestrane i brižljive ocjene, cijeneći iz svaki pojedinačno i u sveukupnosti, dovodeći ih u vezu jedne s drugim i u kontekstu sa navodima odbrane okrivljenog, sud je utvrdio činjenično stanje i na osnovu takvog utvrđenog činjeničnog stanja zaključio da je optuženi Đ. D. izvršio krivično djelo teška krađa iz čl. 240 st. 1 tač. 1 Krivičnog zakonika Crne Gore, za koje je kriv. </span>
</p>
<p>&nbsp;</p>
<p>
<span class="span1">Naime, optuženi je potpuno jasno i nedvosmisleno priznao izvršenje krivičnog djela, u vrijeme i na način bliže opisan u dispozitivu presude, s tim što je ovo priznanje potvrđeno izvedenim dokazima.  Tako iz iskaza oštećenog saslušanog u svojstvu svjedoka Š. S. sud je utvrdio da je vlasnik kioska "M. ..." koji se nalazi u selu D., opština B., tačnije na raskrsnici kod OŠ "V. K.", a koji posluje u sklopu njegove firme "MM C.". Dana ... . godine oko 06,45 časova, pozvala ga je radnica B. K. koja radi u kiosku "M. ... " i saopštila mu da je kiosk obijen i da je jedno lice iza kioska. Pošao je do kioska i primijetio da iza njega stoji Đ. D. kojeg poznaje, jer je njegov komšija u selu D.. Primijetio je tada da je u čudnom stanju i isti je bio cio iscijepan, krvav, a posmatrajući ga moglo bi se reći da je bio u pijanom stanju ili pod uticajem droge. Kada je njega ugledao Đ. D. se udaljio od kioska. Kiosk je bio obijen na suprotnoj strani od vrata gdje je u gornjem dijelu odvaljena jedna metalna mreža dimenzija oko 35x40 cm koja je bila na visini zemlje oko 2 metra. Pozvao je policiju koja je izvršila uviđaj, a on je sa radnicom B. K. izvršio popis o čemu je sačinjen zapisnik i tom prilikom je utvrđeno da je iz njegovog kioska oduzeta roba, alkohol, bezalkoholna pića, deterdženti, smrznuta riba, pileći bataci. Sud je u potpunosti prihvatio iskaz oštećenog saslušanog u svojstvu svjedoka, cijeneći ga kao objektivan, jasan i saglasan sa iskazom svjedoka K. B..</span>
</p>
<p>&nbsp;</p>
<p>
<span class="span1">Iz iskaza svjedoka K.B., sud je utvrdio da je ista zaposlena kao trgovac u kiosku "M. ..." vlasništvo Š. S. koji se nalazi u naselju D., opština B.. Dana ... . godine kada je došla na posao oko 06,45 časova primijetila je da je kiosk obijen, tj. kada je otvorila ulazna vrata i ušla u unutrašnjost objekta vidjela je da su stvari bile razbacane, a ispred trafike na udaljenosti od oko 5 - 6 m je bio optuženi, a koji je bio sav iscijepan i prljav, a izgledalo je da je pod dejstvom alkohola ili droge. Pretpostavila je da je iscijepao garderobu i da se ogrebao na krajevima od metalne mreže koji su bili otkinuti na visini od dva metra, a kiosk je bio obijen tako što je odvaljena metalna mreža dimenzija oko 35 x 40 cm. Pozvala je vlasnika Š.S., pa kada je isti došao optuženi se udaljio od kioska, nakon čega je došla policija koja je izvršila uviđaj, a ona je sa Š. S. izvršila popis robe u kiosku. Mišljenja je da je Đ. D. izbacivao stvari iz kioska nakon što je razvalio ovu metalnu mrežu i ušao u unutrašnjost objekta, a da su druga lica robu odnijela. Sud je u potpunosti  prihvatio iskaz istog svjedoka cijeneći ga kao jasan, objektivan i saglasan sa iskazom svjedoka Š. S.. </span>
</p>
<p>
<span class="span1"></span>
</p>
<p>
<span class="span1">Iz izvještaja ljekara specijaliste hirurga Opšte bolnice u B. od ... . godine, br. protokola ... na ime Đ. D., sud je utvrdio da je isti doveden u pratnji policije radi opisa povreda na tijelu, za koje je tvrdio da je zadobio u šumi tokom pripreme drva zadnjih 5-6 dana, te da su od strane hirurga opisane povrede i konstatovano da su iste povrede nastale zadnjih 10 časova.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka dr M. M., sud je utvrdio da je isti dat na osnovu izvještaja ljekara specijaliste hirurga Opšte bolnice u B. od ... . godine, br. protokola </span><span class="span1">... na ime Đ. D., kada su prilikom pregleda konstatovane povrede: u predjelu tijela grudne kosti oguljotina nepravilnog oblika veličine oko 3x1 cm, u predjelu prednje strane trbušnog zida promjena na koži svijetlo crvene boje nepravilnog oblika veličine oko 20x5 cm; u donjem dijelu leđa svijetlo crvena prevojenost kože, a u donjem dijelu oguljotina 3x2 cm; u predjelu lijeve sjedalne regije nalazi se više oguljotina nepravilnog oblika; na obje podkoljenice više oguljotina svijetlo crvene boje; u predjelu desnog koljena nekoliko oguljotina nepravilnog oblika.  Radi se o svežim povredama koje su nastale u zadnjih 10 sati. Vještak je mišljenja da ove povrede pojedinačno i zbirno se kvalifikuju kao lake tjelesne povrede. Što se tiče mehanizma nanošenja ove povrede su mogle najvjerovatnije nastati pri preskakanju metalne ograde na kojoj postoji veći broj šiljatih djelova, kao što je metalna mreža, bodljikava žica i slično. U anamnezi povrijeđeni je naveo da se povrijedio 5 - 6 dana ranije u odnosu na dan kada je izvršen pregled. Međutim, hirurg je opisao povrede koje su sveže i nastale u toku zadnjih 10 sati prije pregleda. Mišljenja je da ove povrede nijesu mogle nastati u šumi pri radu, kako to povrijeđeni navodi. Sud je u potupnosti prihvatio nalaz i mišljenje istog vještaka cijeneći ga kao jasan, objektivan, dat na osnovu pravila struke i nauke, a na osnovu medicinske dokumentacije koja predstavlja objektivan pokazatelj povreda kod optuženog prilikom pregleda neposredno nakon kritičnih dešavanja.</span>
</p>
<p>&nbsp;</p>
<p>
<span class="span1">Iz zapisnika Uprave policije 00 ... od ... . godine, o izvršenoj kontroli prisustva alkohola u organizmu sud je utvrdio da je dana ... . godine, u 12 i 30 h, kod Đ.D. na alkotestu marke "D." tip A. fab. br. ... kostatovano alkohola u organizmu 0,48 alkohola. </span>
</p>
<p>&nbsp;</p>
<p>
<span class="span1">Iz fotodokumentacije Uprave Policije PJ B., br. ... od ... . godine, sud je utvrdio izgled optuženog i odjeće na njemu.</span>
</p>
<p>&nbsp;</p>
<p>
<span class="span1">Iz fotodokumentacije Uprave policije PJ B. br. ... - ... od ... . godine, sud je utvrdio spoljašnji i unutrašnji izgled koiska "M. ...</span><span class="span1"> </span><span class="span1">"  kao i mjesto na koje je izvršeno obijanje kao i mjesto na kome je nađena cigareta. </span>
</p>
<p>&nbsp;</p>
<p>
<span class="span1">Iz spiska otuđenih artikala DOO "MM C." od ... . godine, sud je utvrdio da su iz kioska „M. ...“ otuđeni artikli</span><span class="span1"> 4 (četiri) gajbe piva, 40 (četrdeset) limenki "J." piva, 56 (pedeset šest) limenki "N." piva, 26 (dvadeset šest) kg ribe oslića-plavi, 19 (devetnaest) kg bataka, 21 (dvadesetjedan) kg ribe oslić - bijeli, 9 (devet) kg ribljeg filea, 16 (šesnaest) kg pilećeg filea, 24 (dvadesetčetiri) limenke "G.", 20 (dvadeset) limenki "U.E.", 7 (sedam) komada deterdženta "M." od 3 kg, 6 (šest) komada deterdženta "B." od 3 kg, 5 (pet) komada deterdženta  "A." od 3 kg, 20 (dvadeset) flaša "H." od 0,5 l, 25 (dvadesetpet) flaša "B." od 0,5 l, 36 (tridesetšest) flaša "C.-c. F." od 2  l, 18 (osamnaest) flaša "H." od 1,5 l, 10 (deset) flaša "B." od 1,5 l, 120 (stodvadeset) komada sladoleda "S." i 33 (tridesettri) flaše raznih vrsta sokova od po 2 l.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka S. O., sud je utvrdio da je ukupna vrijednost oduzete robe na dan izvršenja krivičnog djela iznosila 811,35 €.</span>
</p>
<p>&nbsp;</p>
<p>
<span class="span1">Iz službene zabilješke Uprave policije CB B. br. ...  od ... . godine, sud je utvrdio da su policajci T. O., V.M. i M. V.po prijavi o obijanju trafike "M. ..", koja je locirana u naselju D., vlasništvo Š. S., izašli i obavili razgovor sa prodavcem koja je </span><span class="span1">pokazala oštećenja na trafici i navela da je na licu mjesta zapazila lice koje je bilo iscijepano, najvjerovatnije od posledica ulaska i izlaska iz trafike "M. ...", koje se udaljilo, te su istog pronašli u blizini auto otpada, a radi se o Đ. D..</span>
</p>
<p>&nbsp;</p>
<p>
<span class="span1">Iz zapisnika o uviđaju Uprave policije CB B. br. ... br- ... -... od ... . godine, sud je utvrdio da je uviđaj obavljen povodom obijanja trafike "M. ..." vlasništvo Š. S., dana .... godine, koja se nalazi u D. i ista posluje u sklopu firme DOO "MM C.". Kiosk je izrađen od gvožđa i lima i sastoji se od dva dijela, jedan prodajni dio izrađen od metala i lima i dimenzija je 3 x 4m i na ovim vratima nema tragova obijanja. Drugi dio koji je izrađen od metalne konstrukcije i metalne mreže sastavljen je sa prednjim dijelom u površini od 3x3m i ima zasebna vrata i na istima nema tragova obijanja. Sa druge strane ovog metalnog boksa oštećena je metalna mreža koja je savijena prema zemlji na visini od oko 2,20 m, jer su metalne rešetke savijene prema dolje i napravljen otvor oblika 35x40 cm. U unutrašnjosti metalnog boksa zatičemo tragove premetačine u vidu rasturenih gajbi od različitih alkoholnih i bezalkoholnih pića. Na podu je zatečena jedna cigareta marke "M." i ista je fotografisana od strane tehničara i izuzeta. Lice mjesta fotografisano od strane tehničara. </span>
</p>
<p>&nbsp;</p>
<p>
<span class="span1">Iz izvještaja o DNK analizi br. ... Forenzičkog centra D. Grupe za DNK analize ... broj ... od ... . godine, sud je utvrdio da dostavljeni dokazni materijal trag br. ... - opušak u bijelom kovertu sa ispisanim oznakama prikazan na slici 1. zatečen sa braon papirnom vrećicom sa printom za pakovanje dokaznog materijala i oznakama sl. 2, a na njoj unutar providne PVC vrećice sl. 3. cigareta marke " M." sl. 4. za potrebe DNK analize odsječena je polovina papirne cigarete od koga je sačinjeni uzorak označen labaratorijskim br. ...-...-..., te da  DNK analizom uzorka labaratorijskog broja ..., dobijen je DNK profil muške osobe sa mogućim ispadanjem po jednog alela na dva genska lokusa. </span>
</p>
<p>&nbsp;</p>
<p>
<span class="span1">Iz dokumentacije Forenzičkog centra D. Grupe za DNK analize ... od .... godine, sud je utvrdio izgled izuzete cigarete kao i njeno kovertiranje prije i nakon izvršene analize. </span>
</p>
<p>
<span class="span1"></span>
</p>
<p>
<span class="span1">Iz identifikacije DNK profila Forenzičkog centra u D. ... broj ...od .... godine, sud je utvrdio da referentni DNK profil Đ. D. se podudara sa DNK profilom dobijenim na opušku izuzetom sa lica mjesta u STR "M. ...", a koji je dobijen na uzorku labaratorijskog broja ...u izvještaju o DNK analizi br. ... od .... godine. </span>
</p>
<p>
<span class="span1">                                                                                                   </span>
</p>
<p>
<span class="span1">  </span><span class="span1">Sadržinu naznačenih pisanih dokaza sud je u potpunosi prihvatio, jer ista tokom postupka nije učinjena spornom, a izvedeni pisani dokazi u međusobnoj su saglasnosti sa iskazima saslušanih lica tokom postupka i iskazom optuženog koji je priznao izvršenje krivičnog djela.</span>
</p>
<p>
<span class="span1">                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </span>
</p>
<p>
<span class="span1">Dakle, kod činjenice da je optuženi priznao izvršenje krivičnog djela i kod činjenice da se pored kioska nalazio optuženi, sasvim je logičan zaključak da je optuženi obio kiosk i uklonio oduzete stvari. Na ovakav zaključak upućuje  činjenica da  je na podu kioska  nađena cigareta marke „M.“, te da referentni DNK profil optuženog Đ. D. se podudara sa DNK profilom dobijenim od uzorka izuzetog sa  lica mjesta kioska „M....“, što ukazuje da je baš optuženi kritičnom prilikom obio kiosk, a potom ušao u unutrašnjost kioska, dok iz nalaza i mišljenja vještaka dr M. M., sud je utvrdio da su povrede koje su konstatovane kod optuženog mogle nastati prilikom </span><span class="span1">preskakanja metalne mreže od kioska, što ukazuje da je optuženi zadobio povrede prilikom preskakanja - provlačenja kroz metalnu mrežu.</span>
</p>
<p>&nbsp;</p>
<p>
<span class="span1">Dakle, imajući u vidu izvedene dokaze sud je utvrdio da je optuženi Đ.D.kritičnog dana obio kiosk "M. ..." na način što je upotrebom fizičke snage razvalio metalnu mrežu dimenzija 35x40 cm, koja je bila na visini od 2,20 m, od zemlje, a potom kroz tako napravljeni otvor ušao u unutrašnjost objekta i oduzeo stvari bliže naznačene u izreci presude, a sve u namjeri da njihovim prisvajanjem sebi pribavi protivpravnu imovinsku korist u iznosu od 811,35 €, čiju vrijednost je sud utvrdio na osnovu nalaza i mišljenja vještaka. Postupajući na navedeni način upotrebom fizičke snage, razvaljujući metalnu  mrežu dimenzija 35x40 cm, a potom i savlađujući visinsku razliku od 2,20 m optuženi je obio tuđi zatvoreni prostor i ušao u isti odakle je oduzeo stvari u vrijednosti od 811,35 €, te je na taj način izvršio krivično djelo teške krađe. Krivično djelo za koje se tereti optuženi je izvršio s umišljajem i ako se u vrijeme izvršenja krivičnog djela nalazio u alkoholisanom stanju, koje je uticalo na njegove postupke, ali je u vrijeme neposredno prije nego što je konzumirao alkohol bio svjesan da uzimajući isti može sebe dovesti  u stanje  u  kome može izvršiti krivično djelo, pa je ipak konzumirao alkohol i time pristao na tu mogućnost. Iz navedenog se zaključuje da je optuženi krivično djelo izvršio sa eventualnim umišljajem. Kako je optuženi bio svjesan da se radi o tuđem vlasništvu –svojini, te da prisvajanje tih stvari je nedozvoljeno i protivpravno, pa je za krivično djelo stavljeno mu na teret kriv i krivičnopravno odgovoran.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visini kazne sud je cijenio sve okolnosti iz čl. 42 Krivičnog zakonika Crne Gore, koje se odnose na odmjeravanje kazne, pa je na strani optuženog našao olakšavajuće okolnosti da se radi o mladom čovjeku, da je nezaposlen, lošeg imovnog stanja, dok je otežavajuću okolnost našao da je isti osuđivan za isto krivično djelo, pa je sud mišljenja da sve olakšavajuće okolnosti na strani optuženog predstavljaju osobito olakšavajuće okolnosti, te da će se i sa ublaženom kaznom od šest mjeseci zatvora u odnosu na zakonom predviđenu postići svrha kažnjavanja, iz čl. 32 Krivičnog zakonika Crne Gore i dovoljno uticati na optuženog da ubuduće ne vrši ova i slična krivična djela, pa je shodno navedenom a u smislu čl. 374 i 430 ZKP-a, sud je odlučio kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BERANAMA</span>
</p>
<p style="text-align:center;">
<span class="span1">Dana, 29.12.2015. godine.</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                          S U D I J A</span>
</p>
<p>
<span class="span1">Milica Milanović                                                              Aleksandar Ćulafić</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Nezadovoljna stranka ima pravo žalbe,</span>
</p>
<p>
<span class="span1">u roku od 15 (petnaest) dana, od dana prijema</span>
</p>
<p>
<span class="span1">presude, putem ovog suda za Viši sud u Bijelom Polju. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
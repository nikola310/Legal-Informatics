<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">                                                                                                         </span><span class="span1">K.br. 110/2013</span>
</p>
<p>
<span class="span1">                                                       </span><span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični po sudiji Suzani Mugoši, kao sudiji pojedincu, uz učešće Rakočević Biljane kao zapisničara u krivičnom predmetu protiv optuženog Šabotić Envera, kojeg brani adv. Branislav Durutović, optužene Raković Aleksandre, koju brani adv. Dragoljub Đukanović i optuženog Andrić Milana kojeg brani adv. Đolević Predrag, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, odlučujući po optužnici Višeg državnog tužilaštva u Podgorici Kt.br. 97/13 od 09.09.2013. godine koju je na glavnom pretresu zastupala Sanja Jovićević zamjenik VDT-a u Podgorici, nakon održanog glavnog i javnog pretresa, dana 30.03.2015. godine, u prisustvu zastupnika optužbe, optuženih i njihovih branilaca, donio je i javno objavio dana 20.04.2015. godine </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">Šabotić Enver, zvani „Enko“, JMBG 1503975270012, od oca Halita i majke Feride, rodjene Kalač, rodjen 15.03.1975. godine u Beranama, sa prebivalištem u Baru, Bjeliši bb, državljanin Crne  Gore, oženjen, otac troje mldb. djece, ugostitelj, nezaposlen, srednjeg imovnog stanja, osudjivan.</span>
</p>
<p>&nbsp;</p>
<p>
<span class="span1">Raković Aleksandra, JMBG 1307982939870, od oca Dragana i majke Paške, rođene Lekić, rodjena 13.07.1982. godine u Peći – Republika Srbija, sa prebivalištem u Kotoru, Škaljari bb, državljanka Crne Gore, po zanimanju diplomirani ekonomista, udata, majka jednog djeteta.</span>
</p>
<p>&nbsp;</p>
<p>
<span class="span1">Andrić Milan, JMBG 0710960280013, od oca Miloja i majke Milke, rodjene Jeremić, rodjen 07.10.1960. godine u Bijelom Polju, sa prebivalištem u Nikšiću, ul. Jola Piletića bb, državljanin Crne Gore, po zanimanju privatni preduzetnik, zaposlen, oženjen, otac troje djece.</span>
</p>
<p>&nbsp;</p>
<p style="text-align:center;">
<span class="span1">K R I V I   S U</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Okrivljeni, Šabotić Enver, Raković Aleksandra i Andrić Milan na području Crne Gore i Republike Bosne i Hercegovine i to okrivljeni Šabotić Enver krajem januara  2011. godine dana 10.02.2011. godine, neovlašćeno posredovao, a okrivljeni Andrić Milan i Raković Aleksandra dana 28.01.2011. godine, neovlašćeno prenosili opojnu drogu- skank, supstancu proglašenu za opojnu drogu Rješenjem o utvrđivanju opojnih droga (" Sl. list SRJ" br. 44/02), na način što je okrivljeni Šabotić Enver krajem januara  </span><span class="span1">2011. godine, posredovao u kupoprodaji opojne droge-skank izmedju Slijepčević Rajka i NN lica pod imenom "Leo" i iste doveo u vezu, pa su se tako početkom januara  2011. godine u Baru  Slijepčević Rajko i NN lice po imenu "Leo", radi dogovora o kupoprodaji opojne droge skank sastali u lokalu "Bos", vlasništvo okrivljenog Šabotić Envera, kada je okrivljeni Šabotić Enver garantovao NN licu pod imenom "Leo" da će mu za opojnu drogu - skank u količini od oko 8 kg, koju proda Slijepčević Rajku, isplatiti dogovoreni iznos novca i to iznos od 900€ do 1.000€ po kg, ukoliko mu Slijepčević ne isplati taj novac, koju opojnu drogu su u komunikacijima šifrovano nazivali  "Audi 8", a istu su Andrić Milan i Raković Aleksandra neovlašćeno prenijeli iz Crne Gore u Republiku Bosnu i Hercegovinu dana  28.01.2011. godine, preko graničnog prelaza Vraćenovci i istu predali Slijepčević Rajku kojom prilikom je Slijepčević predao Andrić Milanu i Raković Aleksandri iznos od 1.600€ kao dio ukupne cijene opojne droge, dok je dio cijene za predmetnu opojnu drogu putem Western Union-a uplatio na ime Raković Aleksandre dana 04.02.2011. godine i to iznos od 1.500€, dok je predmetnu opojnu drogu Slijepčević Rajko predao na čuvanje svojoj majci Slijepčević Vinki u mjestu Vijače, za koje krivično djelo je okrivljeni Slijepčević Rajko od strane suda u Bosne i Hercegovine presudom broj  S1 2 K 0037349 11 Ko od 13.10.2011. godine, oglašen krivim i osudjen na kaznu zatvora u trajanju od 3 godine, te je dana  10.02.2011. godine, okrivljeni Šabotić Enver neovlašćeno posredovao u kupovini opojne droge-skank izmedju Slijepčević Rajka i lica pod imjenom "Leo", dovodeći ih u vezu, na način što se navedenog dana sastao sa Slijepčević Rajkom na benzinskoj pumpi "Braća Mujić" u Sarajevu, kada su putem telefona kontaktirali lice po imenu "Leo" i sa istim se Slijepčević dogovorio oko kupovine opojne droge "Skank", u dvostrukoj količini u odnosu na raniju kupovinu, kojom prilikom je Slijepčević Šabotić Enveru predao iznos od 4.000€ na ime avansa za naručenu količinu opojne droge, te je dana  11.02.2011. godine u naknadnim dogovorima precizirana količina opojne droge i to kupovina  16 kilograma"skanka", koju su u u komunikaciji šifrovano nazivali "zlatom od 14 karata" i "dva lančića" koju opojnu drogu je dana 13.02.2011.godine, Andrić Milan prenio iz Crne Gore u Bosnu i Hercegovinu vozilom marke "Misubishi Pajero", reg. oznaka NK AE 465, kada je u mjestu Barići, Opština Teslić- Republika Srpska, pretresom navedenog vozila od strane saobraćajne patrole pronadjena opojna droga koja je bila sakrivena iza zadnje svjetlosne signalizacije i u unutrašnjosti rezervnog točka, zapakovana u 16 odvojenih  paketa, ukupne neto mase  15770 kg, za koje krivično djelo je Andrić Milan od strane suda u Tesliću presudom broj  87 0 K 008244 11 K od 08.06.2011. godine, oglašen krivim i osudjen na  kaznu zatvora u trajanju od 6 mjeseci i na novcanu kaznu u iznosu od 30.000,00 KM,</span>
</p>
<p>&nbsp;</p>
<p>
<span class="span1">- čime su izvršili krivično djelo - neovlašćena proizvodnja, držanje i stavljanje u  promet opojnih droga iz člana 300 st.1 Krivičnog zakonika.</span>
</p>
<p>&nbsp;</p>
<p>
<span class="span1">Pa  sud primjenom citiranih zakonskih propisa te čl. 4, 5 ,13,15, 32, 36 i 42  Krivičnog zakonika, te čl. 226,229 i 374 ZKP-a </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">I to:</span>
</p>
<p>&nbsp;</p>
<p>
<span class="span1">Optuženog Šabotić Envera  na kaznu zatvora u trajanju od  2 ( dvije ) godine.</span>
</p>
<p>&nbsp;</p>
<p>
<span class="span1">Dok primjenom citiranih zakonskih propisa te čl. 4, 5 ,13, 15, 32, 36, 42, 45 st.1 tač.3, 46 st.1 tač.3  Krivičnog zakonika, te čl. 226,  229 i 374 ZKP-a  osudjuje: </span>
</p>
<p>&nbsp;</p>
<p>
<span class="span1">Optuženu Raković Aleksandru na kaznu zatvora u trajanju od 1 ( jedne ) godine.</span>
</p>
<p>&nbsp;</p>
<p>
<span class="span1">Optuženog Andrić Milana na kaznu zatvora u trajanju od 1 ( jedne ) godine i 6 ( šest ) mjeseci.</span>
</p>
<p>&nbsp;</p>
<p>
<span class="span1">Optuženi su  dužni da na ime sudskog paušala uplate u budžet Crne Gore iznos od po 100,00</span><span class="span1">€, a sve u roku od 15 dana od pravosnažnosti presude pod prijetnjom prinudnog izvršenja.</span>
</p>
<p>
<span class="span1">  </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom VDT Kt.br  97/13 od 09.09.2013. godine optuženima Šabotić Enveru, Raković Aleksandri i Andrić Milanu stavljeno je na teret da su izvršili krivično djelo neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika pri kojoj optužnici je njen zastupnik ostao do kraja glavnog pretresa, navodeći da  </span><span class="span1">je provedenim  dokazima koji su izvedeni na glavnom pretresu utvrđeno da su optuženi izvršili krivično djelo koje im se stavlja na teret. Navela je, da je njihova odbrana neprihvatljiva, sračunata na izbjegavanje krivice i u suprotnosti sa izvedenim dokazima, naročito  </span><span class="span1">transkriptima telefonskih razgovora, odnosno preslušanim telefonskim komunikacijama koje su vodili, a za koje glasove su optuženi potvrdili da su njihovi. Dalje je navela, da je jasno iz cijelokupne komunikacije da se radi o razgovorima povodom primopredaje opojne droge, iako su koristili nedovršene račenice, šifrovane riječi, umjesto otvorene komunikacije,</span><span class="span1"> a da na takav zaključak upućuju i dokazi koji su dostavljeni od  strane tužilaštva BiH iz kojih proizilazi da su Slijepčević Rajko ali i druga lica, od strane nadležnih sudova u BiH pravosnažno osuđeni, za krivična djela koja su u vezi sa predmetnim krivično pravnim događajem, pa je stoga predložila  sudu da optužene  oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Branilac optuženog Šabotić Envera  adv. Durutović Branislav je u završnoj riječi naveo da  </span><span class="span1">smatra da provedenim dokazima nisu potvrdjeni navodi optužnice u odnosu na njegovog  branjenika i da usled nedostatka dokaza treba donijeti oslobadjajuću odluku,  da za prvi dio optužnice koji se odnosi na njegovog branjenika tužilaštvo nije ponudilo nijedan dokaz osim što postoji presuda suda u Bosni i Hercegovini  za Slijepčević Rajka   i da u krivično pravnom smislu ovakva presuda na osnovu sporazuma ne može biti dokaz na kojem bi sud mogao zasnivati svoju odluku. Naveo je da se ni iz mjera tajnog nadzora,  ne može zaključiti ono što je navedeno u optužnici jer ni iz jednog preslušanog  razgovora nije potvrdjeno ono što je tužilac naveo, a da ni količina koja se stavlja na teret njegovom branjeniku nije ta koja je navedana u optužnici.</span>
</p>
<p>&nbsp;</p>
<p>
<span class="span1">Optuženi Šabotić Enver  je u svojoj odbrani datoj na glavnom pretresu dana 22.04.2014. godine ostao u svemu kao na saslušanju  pred Višim državnim tužiocem dana 30.01.2013. godine, kada je naveo  da nije tačno da je primio bilo kakav novčani iznos od bilo koga, a što bi bilo u vezi sa kupovinom, posredovanjem ili prodajom opojne droge, da sa bratom od tetke drži ugostiteljski objekat „Bos“ u Baru, da u tom lokalu dnevno udje i izadje puno ljudi i da je kroz taj posao  ostvario brojne </span><span class="span1">kontakte  u Crnoj Gori i regionu. Naveo je da mu je supruga iz Bosne, a da je Slijepčević Rajka upoznao prije 3 godine i da mu se isti predstavio kao svešteno lice. Sjeća se da mu je prije dvije ipo godine prodao vozilo marke audi A8 za 8.000,00 bosanskih maraka, da je isti imao problema oko registracije i prevoda vozila, da mu nije poznat broj telefona  066/484-698, da mu je Slijepčević jednom prilikom nudio da se uključi u otkup zlata, što on nije prihvatio. Krajem januara 2011. godine i početkom februara 2012. godine  koristio je brojeve telefona 069/600-458, 069/888-083, kao i broj 068/888..., čije se zadnje tri cifre nije mogao sjetiti. Takodje je naveo da nije siguran, ali da misli da   Slijepčević Rajko nije bio kod njega u lokalu  krajem januara 2011. godine. Izjasnio se da ne poznaje Raković Aleksandru, a da Andrić Milana poznaje i da je isti radio u detektivskoj agenciji „Sedma sila“, a da mu nijesu poznati brojevi telefona 069/916-976, 067/287-656 i 066/927-580, dok mu je Radovanović Slavica supruga i njen broj telefona je 069/714-362. Ne sjeća se da je primao ikakve novčane uplate putem Western Uniona ili na neki drugi način od strane Slijepčević Rajka. Ono čega se sjeća jeste da se sa Slijepčević Rajkom sreo u Sarajevu početkom februara i tada su zajedno sa svojim suprugama i njegovom djecom  sjedjeli u jednom lokalu blizu Američke ambasade. Naveo je da ne poznaje Šuškačević Biljanu i da mu broj telefona 069/896-268 ne znači ništa, a da poznaje lice po imenu Leo i da je to lice iz Albanije koje se bavilo poslovima vezano za kladionicu i da misli da su se Slijepčević Rajko i Leo upoznali u njegovom lokalu, ali nije znao o čemu su razgovarali kada ih je vidio da sjede  zajedno. Misli i da je u par navrata sjedio sa njima u njegovom lokalu, ali da tada dok je on bio prisutan, nisu pominjali opojnu drogu. Naveo je da je Leov broj telefona imao, ali da ga više nema i da ga ne zna napamet. Naveo je i da ima tetovažu u predjelu ruke i to na lijevoj nadlaktici i da ne poznaje lice po nadimku „Šećeraš“.</span>
</p>
<p>&nbsp;</p>
<p>
<span class="span1">U završnoj riječi prihvatio je završnu riječ svoga branioca.</span>
</p>
<p>&nbsp;</p>
<p>
<span class="span1">Branilac optužene Raković Aleksandre  adv. Dragoljub Đukanović  je u završnoj riječi </span><span class="span1">predložio oslobadjajuću presudu za njegovu  branjenicu, jer smatra da provedenim dokazima nije potvrdjeno ono što je navedeno u optužnici.  Naveo je da nije  sporno da je ona pravila društvo svom bivšem šefu i da je podigla predmetni novčani  iznos za njega, ali da je sporno koju je inkriminisanu radnju  preduzela, obzirom da nije znala o čemu se radi, te da ne poznaje Šabotića i Slijepčević Rajka, da vozilo  "Audi" A8 nije njeno, a da nije ni  stavljala drogu u auto, niti je vadila iz njega.</span>
</p>
<p>&nbsp;</p>
<p>
<span class="span1">Optužena Raković Aleksandra je  na glavnom pretresu dana 22.04.2014. godine  navela da nema veze sa onim što joj se optužnicom stavlja na teret, da Andrić Milana poznaje i da je radila kod njega jedno vrijeme, a da je tačno da je išla sa njim u Bosnu, jer se on zabavljao sa njenom drugaricom, pa im je pravila društvo. Navela je da joj se čini  da je negdje u zimu 2011. ili 2012. godine po uputstvu dobijenom od Andrića  podigla novac u iznosu od 1.500,00 eura, koji je bio uplaćen na njen broj računa. Taj novac  ostavila je  u kladionicu, a isti je bio namijenjen za posao, jer se Andrić nalazio u finansijskoj krizi. Pojasnila je da Šabotić Envera ne poznaje, dok Slijepčević Rajka poznaje i da ga je upoznala u Bosni. Navela je da je u Bosnu išla turistički sa Milanom i njegovom djevojkom, odnosno njenom drugaricom i da su tada obišli Banjaluku i Sarajevo.</span>
</p>
<p>&nbsp;</p>
<p>
<span class="span1">U završnoj riječi prihvatila je završnu riječ svog branioca.</span>
</p>
<p>&nbsp;</p>
<p>
<span class="span1">Branilac optuženog Andrić Milana  adv. Djolević Predrag je u završnoj riječi naveo da predlaže </span><span class="span1"> oslobadjajuću presudu za svog branjenika sa razloga što nema  ni jednog dokaza koji ga tereti za ono što mu se optužnicom stavlja na teret, da se ni iz jednog  telefonskog razgovora njegov branjenik ne može  povezati sa izvršenjem krivičnog djela,  da nije obavio nijedan razgovor, niti se u njima pominje i  da u trenutku kada je pronadjena droga on nije koristio vozilo.</span>
</p>
<p>&nbsp;</p>
<p>
<span class="span1">Optuženi Andrić Milan je na  glavnom pretresu  dana 22.04.2014. godine naveo da je držao kladionice koje su poslovale sa kladionicama iz Bosne i da je iz tog razloga skoro nedeljno išao za Bosnu. Jednom prilikom pravile su mu društvo Aleksandra i Šuškačević Biljana. Naveo je da nema veze sa djelom koje mu se stavlja na teret i da je svoju naivnost već platio, zbog koje je bio osudjen u Bosni. Tek je tokom postupka shvatio da je Šabotić Enver ustvari lice koje je upoznao slučajno u njegovom lokalu, jer je išao da traži lokal da bi otvorio kladionicu u Baru. Naveo je da je Slijepčević Rajka upoznao u Banjaluci dok su sjedili za stolom, da im je tada prišao i tu su  počeli neobaveznu priču o poznavanju nekih ljudi iz Crne Gore, da bi ga tu pitao da li bi mu prodao svog dzipa, i to ne njemu nego licu kojeg su zvali  „šećerko“, na šta mu je on potvrdno odgovorio, pa kako je pio, Biljana je pošla sa njima kako bi probali auto. Potvrdio je da je tačno da je izvjesna suma uplaćena na račun Raković Aleksandre i da je to uplatilo lice po imenu Šećerko,  da je isti tražio od njih da pošalje pare po njima nekim njegovim prijateljima iz Podgorice kojima je ostao dužan,pa kako nije imao novca kod sebe, rekao im je da bi to uplatio, pa mu je rekao da uplati na Aleksandrin račun, da kontaktira sa njom ili Biljanom, jer su obje radile kod njega. Naveo je da nije kontaktirao telefonom ni sa Slijepčevićem, ni sa Šabotićem i da nikada nije koristio broj 066/927-580. Objasnio je da se Šećerko preziva Bulajić i da je porijeklom iz Nikšića, a da ni jednog Lea ne zna, ali da zna lice po imenu Lindon, a da se ni ne sjeća da se sa njim sretao u kafani Šabotića. Naveo je da onda kada su se dogovarali oko uplate na Aleksandrin račun, da nisu precizirali za šta se uplaćuje novac i da je zaboravio bio na taj novac i da kada je Aleksandra donijela taj novac u kladionicu, da joj je rekao da se taj novac preda čovjeku kojem je namjenjen  i  da ga je potom neka od radnica i dala.</span>
</p>
<p>&nbsp;</p>
<p>
<span class="span1">U završnoj riječi optuženi Andrić Milan prihvatio je završnu riječ svog branioca.</span>
</p>
<p>&nbsp;</p>
<p>
<span class="span1">U dokaznom postupku sud je proveo sledeće dokaze: pročitao presudu suda Bosne i Hercegovine broj S1 2 K 007349 11 Ko od  13.10.2011 godine, u presudu Osnovnog suda u Tesliću broj 87 0 K 008244 11 K od 08.06.2011 godine, pročitao potvrdu o privremenom oduzimanju predmeta Ministarstva unutrašnjih poslova - Republike Srpske, Centra javne bezbjednosti Doboj broj 09-02/01-230-1-52/10 od  13.02.2011. godine na ime Andrić Milana, potvrdu o privremenom oduzimanju predmeta Ministarstva unutrašnjih poslova Republike Srpske - Uprava kriminalističke policije broj 02/2-23A od 10.03.2011 godine, na ime Slijepčević Vinke, službenu zabilješku Ministarstva unutrašnjih poslova Republike  Srpske - jedinice za posebne istrage broj 02/1-1-1-40/11 od 14.02.2011. godine, zapisnik o uvidjaju Ministarstva unutrašnjih poslova Republike Srpske-Jedinica za posebne istrage broj 02/1-70/11 od 10.03.2011 godine, službenu zabilješku Ministarstva  unutrašnjih poslova Republike Srpske- Jedinica za posebne istrage broj 02/1-76/11 od 10.03.2011. godine, potvrdu Western Uniona  od 25.12.2011 godine na ime pošiljaoca Slijepčević Rajka i primaoca Šabotić Envera, zapisnik o pretresanju stana, ostalih prostorija i pokretnih stvari Ministarstva unutrašnjih poslova Republike Srpske broj 02/1-55/11 od </span><span class="span1">10.03.2011. god., na ime Slijepčević Vinke, zapisnik o pretresanju stana, ostalih prostorija i pokretnih stvari Ministarstva unutrašnjih poslova Republike Srpske, Uprava kriminalističke policije broj 02/1-57/11 od 10.03.2011. godine na ime Slijepčević Rajka, potvrdu o privremenom oduzimanju predmeta Ministarstva unutrašnjih poslova Republike Srpske broj 02/1-20/11 od 10.03.201.1 godine, na ime Slijepčević Rajka, nalaz i mišljenje- vještačenje biljnog materijala kriminalističko tehničkog centra MUP-a RS- Odjeljenja za kriminalističko tehnička ispitivanja Banjaluka broj 02/7-1-233-335/11 od 10.03.2011. godine, izvještaj TENFORA - Western Union korisnički centar – Banjaluka broj   BL11-075                                                                     od10.03.2011.godine, izvještaj Ministarstva unutrašnjih poslova Republike Srpske- Uprave kriminalističke policije- Jedinice za posebne istrage o preduzetim mjerama i radnjama i prikupljenim dokazima broj 02/1- str. Pov 39/11 od 31.03.2011. godine, izvještaj o analitičkoj obradi podataka Ministarstva unutrašnjih poslova Republike Srpske-Uprave kriminalističke policije- jedinice za posebne istrage broj 02/1- pov.39/11 od 29.04.2011 godine, nalaz i mišljenje Centra za forenzičku i informatičnu podršku- Odsjek za hemijsko- toksikološka vještačenja Federalno ministarstvo unutrašnjih poslova Sarajevo broj 10-15/2-04-5-1387 od 11.04.2011 godine, izvještaj Ministarstva unutrašnjih poslova Republike Srpske –Uprave kriminalističke policije broj 02/8- pov. 622/11 od 01.06.2011 godine sa sažetim razgovorima sa broja  066/484698 koji koristi Slijepčević Rajko, analiza telefonskih razgovora Ministarstva unutrašnjih poslova Republike Srpske, Jedinice za posebne istrage broj 02/1-5193/11 od 18.05.2011 godine, izvještaj o provodjenju posebnih istražnih radnji Ministarstva unutrašnjih poslova Republike Srpske, broj 02/8-22/11 od 30.05.2011 godine, akt Uprave policije- Sektro kriminalističke policije broj 03/1/15/240-25440 od 27.06.2011 godine, sa podacima o Šabotić Enveru i Raković Aleksandri sa evidencijom prelaska državne granice, izvršio uvid u fotodokumentaciju Ministarstva unutrašnjih poslova Republike Srpske- Sektor kriminalističke policije- Odjeljenje kriminalističke tehnike uV:317/11 od 10.03.2011 godine, u fotodokumentaciju Ministarstva unutrašnjih poslova Republike Srpske- Centar javne bezbjednosti Banjaluka, polcijska stnaica Prnjavor od 10.03.2011 godine, u fotodokumentaciju Ministarstva unutrašnjih poslova Republike Srpske – Centar javne bezbjednosti Doboj, policijska stanica Teslić broj 09-3/01-230-1-52/11, 2 CD-a i to jedan sa oznakom T20 0 KT 0001006 11 ( skenirani dokazi) i drugi sa oznakom HOBOTNICA COPY 3, preslušao i pročitao transkripti telefonskih razgovora u pismenoj formi Uprave policije – Sektora kriminalističke policije sa jednim CD-om,  </span><span class="span1">pročitao izvod iz kaznene evidencije na ime optuženog  Šabotić Envera,  izvod iz kaznene evidencije na ime optuženog  Andrić Milana, dopunu nalaza i mišljenja Centra za forenzičku i informatičku podršku odsjek za hemijsko toksikološka vještačenja Sarajevo od  25.01.2015. godine, </span>
</p>
<p>&nbsp;</p>
<p>
<span class="span1">Iz presude suda Bosne i Hercegovine broj S1 2 K 007349 11 Ko od  13.10.2011 godine, proizilazi da je optuženi Slijepčević Rajko zajedno sa Šabotić Enverom, Andrić Milanom, Raković Aleksandrom iz Crne Gore, NN licem po imenu Leonit iz Albanije, Savić Borjanom iz R.Hrvatske i zajedno sa više drugih njemu poznatih lica iz Crne Gore, BiH i R.Hrvatske, kao pripadnik organizovane grupe ljudi u smislu čl.1 stav 18 KZ BiH koja je formirana radi sticanja protivpravne imovinske koristi vršenjem neovlaštenog medjunarodnog prometa opojnih droga tokom januara, februara i marta 2011. godine, vršio medjunarodni promet, odnosno prodaju, kupovinu radi prodaje, držanje, nudjenje na prodaju, te posredovanje u medjunarodnooj kupoprodaji opojne droge konoplja („skank“) koja se nalazi pod rednim brojem 13. u tabeli broj 1 </span><span class="span1">„Zabranjene tvari i biljke“, Liste opojnih droga psihotropnih tvari biljaka, iz kojih se može dobiti opojna droga i prekursora, i čiji je uzgoj, proizvodnju, promet, posjedovanje i upotreba zabranjen odredbom člana 19 st. 1 Zakona o sprečavanju i suzbijanju zloupotrebe opojnih droga ( „Službeni glasnik BiH“, broj 8/06). Navednom presudom optuženi Slijepčević Rajko osudjen je na kaznu zatvora  u trajanju od 3 godine za izvršenje krivičnog djela  neovlašteni promet opojnim drogama iz čl. 195. stav 2 u vezi stava 1 KZ BiH, u vezi čl. 54 KZ BiH .</span>
</p>
<p>&nbsp;</p>
<p>
<span class="span1">Iz presude Osnovnog suda u Tesliću broj 87 0 K 008244 11 K od 08.06.2011. godine, proizilazi da je optuženi Milan Andrić  osudjen na kaznu zatvora u trajanju od 6 ( šest ) mjeseci i novčanu kaznu  u iznosu od 30.000,00 KM, zato što je dana 13.02.2011. godine, nakon što je na  neutvrdjen način, od njemu nepoznatih lica nabavio opojnu drogu – marihuanu, suprotno odredbama čl. 4 Zakona o sprečavanju i suzbijanju zloupotrebe opojnih droga ( „Službeni glasnik BiH“, broj 8/06) iako je znao da se radi o opojnoj drogi, u namjeri dalje prodaje, opojnu drogu Cannabis sativa L koja se nalazi na listi opojnih droga pod rednim brojem 13 Tabele I, u čijem sastavu je utvrdjeno prisustvo psihotropne supstance tetrahidrokanabinol, koja se nalazi na listi psihotropnih supstanci pod rednim brojem 26 Liste, prevozio u vlastitom putničkom motornom vozilu marke „Mitsubishi Pajero“ sive metalik boje, crnogorskih registarskih oznaka NK-AE 465, da bi istog dana oko 01,55 h u naseljenom mjestu Barići, opština Teslić, zaustavljen od patrole saobraćajne policije, u kojem vozilu je nakon izvršenog pretresa pronadjena skrivena opojna droga iza zadnje svjetlosne signalizacije i u unutrašnjosti rezervnog toška u 16 odvojenih paketa umotanih u prozirnu foliju i najlon oblijepljen samoljepljivom trakom, ukupne neto mase 15 kg i 770 grama, čim je počinio krivično djelo neovlašćena proizvodnja i promet opojnih droga iz čl. 224 st. 1 KZ RS.</span>
</p>
<p>&nbsp;</p>
<p>
<span class="span1">Iz izvještaja TENFORA - Western Union korisnički centar - Banjaluka broj BL11-233-335/11 od 10.03.2011. godine proizilazi da su obavili kompletan pregled transakcija izvršenih preko TENFORE mreže banaka – podzastupnika kod kojih se kao primaoci i pošiljaoci novčanih sredstava za period od 10.05.2003. do 09.03.2011. god. pojavljuju lica  Rajko Slijepčević, Šabotić Enver i Aleksandra Raković, a iz kojih proističe da je Rajko Slijepčević dana  25.12.2010. poslao Šabotić Everu  1.400,00 eura, dok je dana  04.02.2011. godine Slijepčević Rajko poslao Aleksandri Raković  1.500,00 eura.</span>
</p>
<p>&nbsp;</p>
<p>
<span class="span1">Iz potvrde o privremenom oduzimanju predmeta Ministarstva unutrašnjih poslova Republike Srpske - Uprava kriminalističke policije broj 02/2-23A od 10.03.2011. godine, na ime Slijepčević Vinke, proizilazi da je od iste oduzeta zelena materija koja asocira na opojnu drogu marihuanu  težine 250 grama,  koja je pronadjena  na snijegu, na 120m od kuće Bosiljke Savić, dok je drugo pakovanje težine oko 340 grama koje takodje asocira na opojnu drogu marihuanu pronadjeno isto na snijegu, na 70 metara udaljenosti od kuće Bosiljke Savić. </span>
</p>
<p>&nbsp;</p>
<p>
<span class="span1">Iz službene zabilješke Ministarstva unutrašnjih poslova Republike  Srpske - jedinice za posebne istrage broj 02/1-1-40/11 od 14.02.2011. godine proizilazi da su pripadnici jedinice za posebne  istrage sprovodili posebne istražne radnje po naredbi suda BiH broj C1 2 K 004145 11 Kri. od 14.02.2011. godine protiv lica Nježić Vitomira i Slijepčević Rajka. Tokom monotorisanja telefonskog broja 066/484-698, koji koristi Slijepčević Rajko došli su do saznanja da je isti naručio  nepoznatu opojnu drogu od </span><span class="span1">NN lica po nadimku Hadžija  iz Bara i NN lica po nadimku Leo, najvjerovatnije sa područija Kosova ili Albanije.  Bile su im poznate informacije da će navedenu drogu nositi dana 12/13. 02.2011. godine Slijepčević Rajku,  NN lice po nadimku Kum, koji koristi broj telefona 066/927-580 i NN ženska  osoba po imenu Aleksandra, koja koristi broj 382 69 916 976 i 328 67 287 656, kao i NN ženska osoba po imenu Biljana. Kako su kroz analiziranje komunikacija Slijepčević Rajka došli do zaključka da će navedena lica stići u Doboj, angažovali su saobraćajnu policiju da izvrše zaustavljanje i kontrolisanje svih  vozila sa crnogorskim tablicama. Slijepčević Rajko je na magistralnom putu Doboj-Maglaj sa svojim vozilom marke golf 5 reg. oznaka 450-M-150 sačekao sivi džip pajero, reg. oznaka NK AE 465 u kojem su se nalazila 3 lica gdje su se kratko pozdravili, pa je nakon toga nastavio  da ide ispred njih da bi u jednom trenutku poslao poruku „Ako bude murija, ja ću stati do njih, a vi prodjite dalje, pa čekajte jedno kilometar“. U jednom trenutku policija je zaustavila Slijepčevića i dzipa crnogorskih tablica u kojem su se nalazili Andrić Milan, Raković Aleksandra i Šuškačević Biljana. Izvršenim pretresom vozila pronadjeno je 16 paketa čiji sadržaj asocira na opojnu drogu skank, od kojih je 5 paketa sakriveno izmedju zadnjeg štop svijetla prema blatobranu, a ostalih  11 paketa  pronadjeno je u rezervnom točku  koji se nalazi na vanjskom vidljivom mjestu, ukupne količine 17kg  365g bruto mase.</span>
</p>
<p>&nbsp;</p>
<p>
<span class="span1">Iz zapisnika o uvidjaju Ministarstva unutrašnjih poslova Republike Srpske- Jedinica za posebne istrage broj 02/1-70/11 od 10.03.2011. godine proizilazi da.  je uvidjaj obavljen od strane ovlašćenih policijskih službenika u selu Vijačani Donji, zaselak Briježani, gdje su u šumarku Dračik oko 120m sjeverno-istočno od  kuće pokojne Bosiljke Savić pronašli na dijelimično zamrznutom snijegu bijelu najlonsku kesu sa latiničnim natpisom „aleh ehport“ u kojoj se nalazila žuta najlonska providna kesa sa zelenom biljnom materijom koja asocira na opojnu drogu marihuanu, težine oko 250g. U šumarku Dračnik oko 70 metara južno od kuće pokojne Bosiljke Savić, a koju koristi Slijepčević Branko i njegova majka Slijepčević Vinka pronadjena je na zemlji na dijelimično zaledjenom snijegu bijela najlonska kesa sa plavo zelenim detaljima i natpisom „deishmann“ a u istoj se nalazila suva biljna materija zelene boje koja asocira na opojnu drogu marihuanu koja je umotana u providni tanki najlon, valjkastog oblika, prečnika oko 20 cm, težine 340g neto.</span>
</p>
<p>&nbsp;</p>
<p>
<span class="span1">Iz službene zabilješke Ministarstva  unutrašnjih poslova Republike Srpske- Jedinica za posebne istrage broj 02/1-76/11 od 10.03.2011. godine proizilazi da da je dana 10.03.2011. izvršen pretres kuće  i pomoćnih objekata vlasništva Slijepčević Branka,  u Donjim Vijačanima, opština Prnjavor i da su istog dana prilikom pregleda šume po nazivu Dračik, vlasništva pokojne Bosiljke Savić pronašli bijelu najlonsku kesu u kojoj se nalazi zelena biljna materija koja asocira na opojnu drogu marihuanu. Nakon toga pozvani su vodiči službenih pasa tragača koji su došli na lice mjesta sa navedenim psima, a koji psi su u navedenom šumarku pronašli još jednu najlonsku kesu sa plavo zelenim detaljima u kojoj se nalazila suva biljna zelena materija koja asocira na opojnu drogu marihuanu. </span>
</p>
<p>&nbsp;</p>
<p>
<span class="span1">Iz potvrde Western Uniona  od 25.12.2010. godine proizilazi da je pošiljalac novca u iznosu od 1.400,00 eura Rajko Slijepčević iz Prnjavora, BiH,  dana 25.12.2010. god. u 10:54h dok je primalac Enver Šabotić iz Crne Gore, iz Bara, Bjelišće bb.</span>
</p>
<p>&nbsp;</p>
<p>
<span class="span1">Iz zapisnika o pretresanju stana, ostalih prostorija i pokretnih stvari Ministarstva unutrašnjih poslova Republike Srpske broj 02/1-55/11 od 10.03.2011. god., na ime Slijepčević Vinke proizilazi da su kod iste prilikom pretresa pronadjeni mobilni telefon marke „Nokia“, sivo plave boje s neispravnim displejom.</span>
</p>
<p>&nbsp;</p>
<p>
<span class="span1">Iz zapisnika o pretresanju stana, ostalih prostorija i pokretnih stvari Ministarstva unutrašnjih poslova Republike Srpske, Uprava kriminalističke policije broj 02/1-57/11 od 10.03.2011. godine na ime Slijepčević Rajka i potvrde o privremenom oduzimanju predmeta Ministarstva unutrašnjih poslova Republike Srpske broj 02/1-20/11 od 10.03.201.1 godine, na ime Slijepčević Rajka proizilazi da je pretres izvršen  po naredbi suda BiH u Sarajevu, broj 02/1-57/11 od 10.03.2011. god., i da su prilikom pretresa pronadjene 2 potvrde o slanju novca Western uniona, 2 naloga za kupovinu deviznih sredstava iz banke,  lisice za vezivanje, potvrda o slanju novca Wester Union, rokovnik crvene boje, nalog za isplatu, 3 telefonske kartice,  papir sa brojevima telefona, mobilnim telefonom marke samsung crne boje, manji rokovnik crvene boje, kartica m-tel, mobilni telefon marke samsung crno sive boje, lap top HP.</span>
</p>
<p>&nbsp;</p>
<p>
<span class="span1">Iz nalaza i mišljenja, odnosno vještačenja biljnog materijala kriminalističko tehničkog centra MUP-a RS - Odjeljenja za kriminalističko tehnička ispitivanja Banjaluka broj 02/7-1-233-335/11 od 10.03.2011. godine proizilazi da je u ispitivanim uzorcima iz svih 16 dostavljenih pakovanja biljnog materijala, oduzetih od Andrić Milana, utvrdjeno prisustvo psihoaktivne komponente tetrahidrokanabinol, koja predstavlja psihoaktivnu supstancu iz biljke konoplje tj. Cannabis sativa L iz familije Cannabaceae.</span>
</p>
<p>&nbsp;</p>
<p>
<span class="span1">Iz izvještaja Ministarstva unutrašnjih poslova Republike Srpske - Uprave kriminalističke policije - Jedinice za posebne istrage o preduzetim mjerama i radnjama i prikupljenim dokazima broj 02/1- str. Pov 39/11 od 31.03.2011. godine, proizilazi da je sud Bosne i Hercegovina dana 27.01.2011.god. izdao naredbu broj S1 2k 004145 11 Krn za sprovodjenje posebnih istražnih radnji – nadzor i tehničko snimanje telekomunikacija u krivičnom predmetu prema Nježić Vitomiru i Slijepčević Rajku zbog postojanja osnova sumnje da su počinili krivično djelo Organizovani kriminal iz čl. 250 st.1 KZ-a BiH, a u vezi sa krivičnim djelom iz čl. 189 KZ-a BiH i krivičnim djelom teška kradja iz čl. 232 KZ-a RS. Tom prilikom službenici jedinice za posebne istrage Banja Luka podnijeli su izveštaj koji obuhvata lica Slijepčević Rajka, Šabotić Envera, Andrić Milana, Raković Aleksandru, Šuškačević Biljanu, Stanković Sašu, Božić Miroslava, Slijepčević Vinka, Slijepčević Biljanu i Slijepčević Branka, koji izveštaj sadrži analizu telefonskih razgovora i SMS poruka izmedju navedenih lica.</span>
</p>
<p>&nbsp;</p>
<p>
<span class="span1">Iz izvještaja o analitičkoj obradi podataka Ministarstva unutrašnjih poslova Republike Srpske-Uprave kriminalističke policije- jedinice za posebne istrage broj 02/1- pov.39/11 od 29.04.2011. godine proizilazi da su službenici policije postupali po naredbi tužilaštva BiH broj T20 0 KT 0001006 11 od 30.03.2011. godine), te da su analizom podataka utvrdjeni medjusobni kontakti u odnosu na više dogadjaja, od kojih se jedan dogadaj odnosi na transport opojne droge konoplja, Slijepčević Rajku iz Crne Gore, dana 28.01.2011. god. od strane Andrić Milana, Raković Aleksandre i Šuškačević Biljane, dok se drugi dogadjaj odnosi na  transport količine od 17,365 kg opojne droge skank koja je pronadjena dana 13.02.2011. god. u pmv Mitsubishi Pajero, metalik sive boje, reg.oznaka NK-AE, vlasništvo Andrić Milana, a treći dogadjaj se odnosi na  uzgoj i dsitribuciju opojne droge konoplja u namjenski </span><span class="span1">opremljenoj labaratoriji u kući Božić Miroslava po uputsvima Stanković Saše. Navedeni izveštaj sadrži analizu medjusobnih, kao i komunikaciju obavljenu sa trećim osobama,  lica Slijepčević Rajka, Šabotić Envera, Andrić Milana, Raković Aleksandre, Šuškačević Biljane, Slijepčević Branka i drugih osoba u kojima se spominje navedeni dogadaj.</span>
</p>
<p>&nbsp;</p>
<p>
<span class="span1">Iz nalaza i mišljenja Centra za forenzičku i informatičku podršku - Odsjek za hemijsko - toksikološka vještačenja Federalno ministarstvo unutrašnjih poslova Sarajevo broj 10-15/2-04-5-1387 od 11.04.2011. godine proističe da ispitivani zeleni, biljni materijal, oduzet od Vinka Slijepčevića i Božić Miroslava sadrži psihoaktivnu komponentu tetrahidrokanabinol (THC), te predstavlja Cannabis. Cannabis i tetrahidrokanabinol (THC) nalaze se na Popisu opojnih droga, psihotropnih tvari, biljaka iz kojih se može dobiti opojna droga i prekursora, Zakona o sprečavanju i suzbijanju zloupotrebe opojnih droga ( Službeni glasnik BiH broj 8/06).</span>
</p>
<p>&nbsp;</p>
<p>
<span class="span1">Iz dopune nalaza i mišljenja Centra za forenzičku i informatičku podršku odsjek za hemijsko toksikološka vještačenja Sarajevo od  25.01.2015. godine proizilazi da nisu vršili kvantitativnu analizu ispitivanog materijala, već je izvršena semikvantitativna analiza, koja je pokazala da ispitivani materijal sadrži veći udio THC-a, od propisanih zakonskih normativa Zakona o spriječavanju i suzbijanju zloupotrebe opojnih droga ( Službeni glasnik BiH broj 8/06), odnosno udio veći od 0,2%, na osnovu čega je dato mišljenje.</span>
</p>
<p>&nbsp;</p>
<p>
<span class="span1">Navedena vještačenja sud je cijenio kao jasna, stručna i objektivna, a na koje je branilac optuženog Šabotić Envera, adv. Branislav Durutović imao primjedbi  navodeći da </span><span class="span1">je u Bosni zaključen sporazum sa Sljepčević Rajkom gdje je on naveo da je predmetna količina bila rasporedjena, a kada se uzme u obzir  činjenica da je ta materija u fazi vještačenja bila u fazi truljenja,  ne može  se tačno utvrditi koja je količina vještačena, a predmet je  optužnice. Takodje je naveo  i da su se predmetnim vještačenjem  izjasnili da se radi o koncentraciji  od 0,2%, a u vrijeme koje se optuženima stavlja na teret po našim zakonima trebala je koncentracija od 0,3% pa da se iz tog razloga mora primjeniti ono što je blaže za optuženog.</span>
</p>
<p>&nbsp;</p>
<p>&nbsp;</p>
<p>
<span class="span1">Iz izvještaja Ministarstva unutrašnjih poslova Republike Srpske – Uprave kriminalističke policije broj 02/8- pov. 622/11 od 01.06.2011. godine sa sažetim razgovorima sa broja  066/484698 koji koristi Slijepčević Rajko proizilazi da se isti odnosi za vremenski period od 27.01.2011. do 04.04.2011. godine.</span>
</p>
<p>&nbsp;</p>
<p>
<span class="span1">Iz analize telefonskih razgovora Ministarstva unutrašnjih poslova Republike Srpske, Jedinice za posebne istrage broj 02/1-5193/11 od 18.05.2011. godine proizilazi da je lice Slijepčević Rajko izmedju ostalih NN lica komunicirao sa telefonskim brojevima koje koriste lica Enver Šabotić i njegove brojeve  38269888003, 38268888113, 38669642877, Aleksandra Raković i njen broj 38269916976, Milan Andrić i njegov broj 066/927-580, brat Milana Andrića i 38268861300 i žena Milana Andrića 38267535741.</span>
</p>
<p>&nbsp;</p>
<p>
<span class="span1">Iz akta Uprave policije - Sektor kriminalističke policije broj 03/1/15/240-25440 od 27.06.2011. godine, proizilazi da su službenici policije postupajući po dopisu Vrhovnog državnog tužilaštva izvršili tražene provjere za lica Šabotić Envera i </span><span class="span1">Raković Aleksandru. U prilogu su dostavili fotografije Šabotić Envera i Raković Aleksandre, kao i izvode iz evidencije prelazaka državne granice za Šabotić Envera i Raković Aleksandru.  </span>
</p>
<p>&nbsp;</p>
<p>
<span class="span1">Iz fotodokumentacije Ministarstva unutrašnjih poslova Republike Srpske - Sektor kriminalističke policije - Odjeljenje kriminalističke tehnike UV:317/11 od 10.03.2011. godine, proizilazi  da je izvršen pretres stambenih prostorija i pomoćnih objekata Slijepčević Branka u Donjim Vujačanima kod Prnjavora, što je sve fotogafisano, a na kojim fotografijama su prikazana i dva paketa u najlon umotane trave pronadjene u šumici, kao  i puška sa optičkim nišanom i puška dvocjevka.</span>
</p>
<p>&nbsp;</p>
<p>
<span class="span1">Iz fotodokumentacije Ministarstva unutrašnjih poslova Republike Srpske - Centar javne bezbjednosti Banjaluka, policijska stanica Prnjavor od 10.03.2011. godine,  proizilazi da je  izvršen pretres stana Slijepčević Rajka, kojom prilikom je fotografisan izgled ulaza u stambenu zgradu u kojem Slijepčević Rajko ima stan,  kao i izgled stana i predmeta pronadjenih u tom stanu prilikom pretresa.</span>
</p>
<p>&nbsp;</p>
<p>
<span class="span1">Iz fotodokumentacije Ministarstva unutrašnjih poslova Republike Srpske – Centar javne bezbjednosti Doboj, policijska stanica Teslić broj 09-3/01-230-1-52/11 proizilazi da je na fotografijama prikazan izgled terenskog vozila Mitsubishi Pajero reg. oznaka NK –AE 465, vlasnika Andrić Milana, kao i izgled  samog vozila i to lijeve šupljine svjetlosne signalizacije vozila u kolima gdje je pronadjeno ukupno pet paketa biljne materije koja je tada po svojim osobinama asocirala na opojnu drogu, a prikazan je na fotografijama i rezervni točak skinut sa pomenutog vozila  unutar kojeg su pronašli jedanaest paketa opojne droge.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime optuženog Šabotić Envera broj 0203/12071 od 28.11.2014. god. proizilazi da je isti osudjivan i to presudom Osnovnog suda u Baru K.br. 72/10 od 15.11.2010.god. na kaznu zatvora u trajanju od 30 dana zbog kriv.djela iz čl. 256 st.2 u vezi st.1 KZ-a, presudom Osnovnog suda Kotor K.br. 222/07 od 14.05.2008.god., zbog krivičnog djela iz čl. 240 KZ-a, osudjen na uslovnu osudu u trajanju od 7 mjeseci, uslovno na 2 godine i presudom Osnovnog suda u Kotoru K.br. 05/08 od 22.09.2008.god. zbog krivičnog djela iz čl. 239 st.1 Kz-a, na uslovnu osudu u trajanju od 3 mjeseca, uslovna dužina trajanja 1 godina i 6 mjeseci.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime optuženog  Andrić Milana proizilazi da je isti osudjivan  presudom Četvrtog opštinskog suda u Beogradu K.br. 778/89 od 20.04.1991. god. zbog kriv. djela iz čl. 147 KZ-a na uslovnu osudu u trajanju od 3 mjeseca, uslovna dužina trajanja 2 godine, presudom Osnovnog suda Bijelo Polje K.br. 117/91 od 30.10.1992. god.na novčanu kaznu u iznosu od 15.000,00 DIN, zbog kriv. djela 185 KZ-a, presudom Opštinskog suda Subotica K.br. 685/90 od 19.09.1990. god.  osudjen na nočanu kaznu u iznosu od 500,00 DIN zbog kriv. djela 195 Kz-a, presudom Osnovnog suda u Nikšiću K.br. 112/99 od 24.06.1999. god.na nočanu kaznu u iznosu od 2.000,00 DIN zbog kriv. djela 131 KZ-a, presudom Osnovnog suda u Tesliću osudjen je na zatvorsku kaznu u trajanju od 6 mjeseci i novčanu kaznu od 30.000,00SLL, br. presude  870k008244 11k zbog kriv. djela iz čl. 224 .</span>
</p>
<p>&nbsp;</p>
<p>
<span class="span1">Cijeneći navode optužbe, odbrane, provedene dokaze i utvrdjeno činjenično stanje, ovaj sud nalazi da su optuženi  Šabotić Enver, Raković Aleksandra i Andrić Milan </span><span class="span1">izvršili krivično djelo stavljeno im na teret, na način, mjesto i vrijeme kako je to bliže predstavljeno izrekom ove  presude.</span>
</p>
<p>&nbsp;</p>
<p>
<span class="span1">Naime, da je optuženi Šabotić Enver krajem januara 2011. god. i dana 10.02.2011. god. neovlašćeno posredovao, a Raković Aleksandra i Andrić Milan dana 28.01.2011.god. neovlašćeno prenosili opojnu drogu – skank,  nesporno je utvrdjeno iz svih provednih dokaza, a naročito na osnovu okolnosti pod kojima je droga pronadjena i preslušanih telefonskih razgovora.</span>
</p>
<p>&nbsp;</p>
<p>
<span class="span1">Nadalje, </span><span class="span1">iz izvještaja o sprovedenim mjerama tajnog nadzora Ministarstva unutrašnjih poslova Republike Srpske -Uprave kriminalističke policije proizilazi da je na osnovu analize medjusobnih komunikacija, razgovora izmedju Slijepčević Rajka sa broja telefona 066/484-698 i Šabotić Envera sa broja telefona 069/888-003, utvrdjeno da je dana 28.01.2011.godine u 16:16:25h, Šabotić Enver obavijestio Slijepčević Rajka da mu stiže opojna droga „...ovaj ti večeras stiže tamo sa ovom dokumentacijom i to... moraš vidjet đe i kako, garaža neka tamo ili nešto slično...“ očigledno misleći na  mjesto gdje će smjestiti opojnu drogu, da bi ga Slijepčević u toku razgovora pitao „...ovde ovom čoveku sada kolko trebam platit ja?“, da bi mu Šabotić odgovorio „Ja mislim oko dvije, ne znam tačno, moram da vidim...“ U razgovoru tog istog dana u 17:12:01h, kada  su se ponovo čuli i dogovorili  o mjestu sastanka sa licima koja će mu dovesti opojnu drogu, to jest sa Andrić Milanom i Raković Aleksandrom, kada je Šabotić upitao Slijepčevića „Reci mi, reci mi šta da rečem ovima, đe tebi odgovara da da dodjete gore da pogledate auto, da pogledaš ti auto i on da vidi tvoje...“ Nakon toga Slijepčević je obavijestio Šabotić Envera  istog dana u 21:51:08h „Evo tu s kolegom, sve je u redu, samo što je Audi osmica, mala došla s audijem osmica...Tako prenesi onom tamo da...znači nije imala drugog auta nije mogla ovamo-tamo, znači audi osmica došla...“, koji razgovor ukazuje da je stiglo ustvari 8 kg opojne droge - skank. Medjutim, već u 22:04:35h Slijepčević navodi „...on kaže da je sve u redu, znači nema šanse da bude, da bude to što ti kažeš, da je audi A osam...“, da bi mu Šabotić odgovorio „...evo pitaj ...samo malo, sekundu, evo sa mnom je u autu prijatelj ovaj...Što vozi mene, dovezao mi onu malu...“, a Slijepčević zatim naveo „ Pa Lolici samo reci pošto  sam ja rekao Lolici da nije audi osmica nego audi sa onim desetkama s felgama one velike polovne felge“, na šta je dobio odgovor „...ja sam zbog Lolice i to znaš osmicu dovezao jer ajde žurilo se znaš da ima da vozi čovjek, a sa desetkom neka, pa za neki dan znaš...“ Nadalje, iz razgovora obavljenog istog dana u 23:34:39h  Slijepčević saopštava Šabotiću „meni je ova cura došla sa audijem osmicom, ali nisu uopšte dali mi to, ja sam dao pare čovjeku 1600 znači sad, ali nema još ništa znaš...“, da bi nastavio govoreći „...pričaju nešto pakovano, ova mala nije popakovala dobro, nije ovo, nije ono, ona ne zna dal će ostat, šta će...“ Na to se nadovezuje razgovor obavljen posle ponoci, odnosno 29.01.2011. god. u 00:10:34h gdje Slijepčević saopštava Šabotiću „ ...e i još ću ti nešto reć...nije isto...nisu iste torbe...“, da bi mu Šabotić odgovorio „Nemoj zajebavat“, a Slijepčević mu potvrdio „ nisu majke mi... tek da znaš ti s malim tamo popričat...ja tebi regularno sve da platim znači, lijepa je cura nema šta...odnosno nisam još ni video ovo ono...nisam je (izvato) i to razumiješ...kontaš?“</span>
</p>
<p>&nbsp;</p>
<p>
<span class="span1">Nakon toga, Slijepčević Rajko je obavio razgovor  dana 29.01.2011. u 00:13:33h sa Raković Aleksandrom koja se prema analizi komunikacija nalazila u vozilu u kojem je bila smještena opojna droga, sa kojom se dogovorio o mjestu gdje će se naći, pa analizom komunikacija obavljenih nakon nekih sat vremena, tačnije u 01:11:42h proizilazi da je Slijepčević Rajko preuzeo opojnu drogu, nakon čega je u telefonskom razgovoru pitao Šabotića da li zna pjesmu "Mirno spavaj nano, sve je zaključano", što ukazuje na korišćenje metafore, odnosno prenesenog značenja i značilo bi da je obezbijedio predmetnu opojnu drogu. Da su optuženi Andrić Milan i Raković Aleksandra bili  u Bosni i Hercegovini u kritično vrijeme potvrdjeno je i  </span><span class="span1">aktom Uprave policije - Sektor kriminalističke policije broj 03/1/15/240-25440 od 27.06.2011. godine, gdje iz evidencije prelazaka državne granice proizilazi da je optužena Aleksandra Raković ušla u Bosnu i Hercegovinu preko graničnog prelaza Vraćenovići 28.01.2011. god. u 14:58:06h sa pmv Mitsubishi, reg. br. NK AE 465.</span>
</p>
<p>&nbsp;</p>
<p>
<span class="span1">Daljom analizom telefonskih komunikacija proizilazi da je dana 04.02.2011.godine, Slijepčević Rajko pozvao Raković Aleksandru na broj 067-287-656 u kojem razgovoru traži od Aleksandre njihove adrese, kako bi im putem Western Uniona poslao pare „..pa bi ja moro da uzmem vašu adresu da vam pošaljem pare sad ja odma...pa daš mi ti adresu, ja ti pošaljem Western Unionom“, da bi istog dana sa broja 069/916-976 Raković Aleksandra dala svoju adresu Slijepčević Rajku, i poslala SMS poruku sa podacima: Raković Aleksandra, 13.07.1982.Peć, br.l.karte 25269, JMBG 130782939870, sa adresom Nikole Tesle br.10 Podgorica., što proizilazi iz </span><span class="span1">izvještaja Ministarstva unutrašnjih poslova Republike Srpske - Uprave kriminalističke policije - Jedinice za posebne istrage o preduzetim mjerama i radnjama i prikupljenim dokazima broj 02/1- str. Pov 39/11 od 31.03.2011 godine, </span><span class="span1"> da bi u daljoj komunikaciji dana 04.02.2011. god. u 11:20:00h Slijepčević Rajko obavijestio Raković Aleksandru da treba da podje na poštu i podigne 1.500,00 € koje je poslao govoreći joj broj na koji da se pozove 4771396240. Istog dana 04.02.2011. u 13:33:52h Slijepčević saopštava Šabotiću da su on i Aleksandra pogriješili prezimena i navodi „...sad imamo neki problem dok se to ne ispravi...a svrhu slanja mi je tamo malo opasno, znači može poklon do dvije hiljade da ti pošaljem razumiješ...a preko dvije hiljade moram navest razlog i provizija....“, što je potvrdjeno i potvrdom TENFORE Western Uniona broj KTA - 29/11 o transakciji slanja i primanja novca iz koje proizilazi da je dana 04.02.2011.godine Slijepčević Rajko poslao na račun Raković Aleksandre iznos od 1.500€.</span>
</p>
<p>&nbsp;</p>
<p>
<span class="span1">Iz telefonskog razgovora obavljenog dana 10.02.2011. god. u 10:10:30h Šabotić Enver objašnjava Slijepčeviću „evo me u hotel Braće Mujić...“ da bi mu ovaj odgovorio „okej, naću ja to...“ i 10:51:48h gdje Slijepčević govori „ ...saću ja...tu sam ja kod aerodroma...“ iz kojih razgovora proizilazi da  se navednog dana Šabotić Enver  sastao sa Slijepčević Rajkom  u hotelu "Braća Mujić" u Sarajevu, da bi dok su sjedili zajedno Slijepčević pozvao lice po imenu "Leo" i sa istim se dogovarao oko kupovine opojne droge, što proizilazi iz razgovora obavljenog istog dana u 12:02:24h, </span><span class="span1">gdje lice pod imenom „Leo“ govori Slijepčeviću „pa tako radi se, pa dogovaram s njim da opet isto..i malo više...“ , da bi se potom čuli u 12:25:21h kada Šabotić razgovora sa Leom i pita „postoji li mogućnost  opel korsa 1,5 nekako danas da krene put Crne Gore pa onda onaj naš drug sa onim dzipom da preuzme da kreće ovamo i ja nazad pokupim lovu , pokupim sve i da platim...moš li na ler da uzmeš za dva dana što?“ dalje Šabotić navodi“..znači ja pet kod mene, pet kredita automatski imaš iste sekunde, mogu da ti puštim Western Unionom ili sa čim oćeš...znači pet imaš iste sekunde kod mene, a preksutra ćeš imati ostatak..“, da bi istog dana u 12:37:40h Slijepčević zvao Aleksandru Raković i pitao gdje mu je prijatelj, da bi joj poručio da mu prenese da se čuje sa Leonitom.“..nek se čuje on sa Leonitom, pa će on da objasni sve ...“ Dana 11.02.2011. godine u 12:20:26h Slijepčević se dogovarao sa Šabotićem, govoreći mu „...ona tvoja dva amortizera pošto su...tako kako jest, njih ćemo pokušat prodat ovde po punoj cijeni razumiješi da tebi naplatimo...“ i „ to sam već dogovorio ovde nešto s kolegom znači meni je hitno hitno znači da dodje da deset  petnest hiljada u dva dana ja i ti stavimo u dzep... “ i „...uglavnom treba odma ovde naručenoga kolko oćeš...“ da bi Šabotić na to odgovorio „Dobro, dobro, dobro, nego samo da se ja čujem sa Leom da vidim kuda je ona, đe je i šta je...“, da bi mu Slijepčević rekao potom „ Da...on moli mene, kaže dajem po pesto eura i dajem na ler znači da bude kaže...ti kao kaže ako on je garancija nemam brige nikakve...“,  da bi istog dana u 22:02:46h Slijepčević u razgovoru sa NN licem naveo „... ja sam Enku dao nešto para...onaj tvoj prijatelj, znaš onaj prijatelj“, „ i one cure što su dolazile, ja sam i njima isplatio šest hiljada i nešto eura tak da znaš...“, da bi NN lice rekalo „...reci Enku da je zlato četranest karata...četrnaest karata zlato“, na šta je Slijepčević odgovorio „da, da, da ,da dobro, pa ima on ona dva lančića isto znaš...“, da bi u 22:30:30h Šabotić rekao Slijepčeviću“...ovaj mi govori kao da je zlato od četrnaest karata čuda kao...“ da bi mu Slijepčević odgovorio „da...on kaže zlato je četrnaest karata ti imaš ona dva...i to meni treba“. Analizom navedenih telefonskih komunikacija  utvrdjeno je da se pominju termini "14 karatno zlato", dva amortizera i  dva lančića,  koji ukazuju da se radi o 16 pakovanja opojne droge, koja je pronadjena kod Andrić Milana, pretresom njegovog vozila.  Navedeno proizilazi  iz službene zabilješke </span><span class="span1">Ministarstva unutrašnjih poslova Republike  Srpske - jedinice za posebne istrage broj 02/1-1-40/11 od 14.02.2011. godine i fotodokumentacije Ministarstva unutrašnjih poslova Republike Srpske – Centar javne bezbjednosti Doboj, policijska stanica Teslić broj 09-3/01-230-1-52/11 iz kojih proizilazi da je pronadjena  skrivena opojna droga iza zadnje svjetlosne signalizacije i u unutrašnjosti rezervnog točka, zapakovana u prozirnu foliju i najlon, oblijepljena samolijepljivom trakom u 16 odvojenih paketa, a što je potvrdjeno i  nalazom i mišljenjem, odnosno vještačenjem biljnog materijala kriminalističko tehničkog centra MUP-a RS- Odjeljenja za kriminalističko tehnička ispitivanja Banjaluka broj 02/7-1-233-335/11 od 10.03.2011.god. gdje je  utvrdjeno prisustvo psihoaktivne komponente tetrahidrokanabinol. Nadalje, a u prilog navedenom, ide i činjenica da je optuženi Milan Andrić presudom Osnovnog suda u Tesliću broj 87 0 K 008244 11 K od 08.06.2011. godine, osudjen na kaznu zatvora u trajanju od 6 ( šest ) mjeseci i novčanu kaznu  u iznosu od 30.000,00 KM.</span>
</p>
<p>&nbsp;</p>
<p>
<span class="span1">Na osnovu svih navedenih telefonskih komunikacija jasno se utvrdjuje da su</span><span class="span1"> optuženi Andrić Milan, Šabotić Enver i Raković Aleksandra samo htjeli prikriti pravu pozadinu razgovora, jer se  iz samog konteksta razgovora  jasno može rastumačiti da se ne radi o zlatu od 14 karata,  kolima, odnosno audiju sa polovnim felgama, lančićima, amortizerima i dr., već o marihuani. Nesporno je utvrdjeno na osnovu preslušanih razgovora da su</span><span class="span1"> </span><span class="span1">optuženi sumnjali da se njihovi razgovori prisluškuju, pa su pokušavajući da sakriju pravi smisao njihovih razgovora, govorili nedovršenim riječima i rečenicama ili skraćenicama. To jasno proizilazi iz svih saslušanih razgovora, a razgovori  obavljeni dana 28.01.2011. god. u 23:34:39h gdje Slijepčević saopštava Šabotiću „meni je ova cura došla sa audijem osmicom, ali nisu uopšte dali mi to...“, da bi u nastavku razgovora naveo „...ova mala nije popakovala dobro, nije ovo, nije ono...“, na šta se nadovezuje i razgovor obavljen sledećeg dana, odnosno nakon ponoći 29.01.2011. u 00.10:34  </span>
</p>
<p>
<span class="span1">gdje Slijepčević saopštava Šabotiću „ ...e i još ću ti nešto reć...nije isto...nisu iste torbe...“, da bi mu Šabotić odgovorio „Nemoj zajebavat“, a Slijepčević mu potvrdio „nisu majke mi...tek da znaš ti s malim tamo popričat...“</span><span class="span1">, kao i iz razgovora obavljenog dana 04.02.2011. god. u 13:33:52h gdje Slijepčević saopštava Šabotiću da su on i Aleksandra pogriješili prezimena i da mu je „opasno“ navoditi svrhu slanja, jasno ukazuju da se radi o nedozvoljenim radnjama, jer bi u suprotnom navedena lica  razgovarala otvoreno i ne bi označavali kao „opasnu“ transakciju novca putem Western Uniona. </span>
</p>
<p>&nbsp;</p>
<p>
<span class="span1">Takodje, optuženi nijesu sporili autentičnost emitovanih razgovora i pročitanih transkipata na glavnom pretresu, kao ni da su koristili telefonske brojeve preko kojih su obavljani razgovori u kritičnom periodu, a poredjenjem teksta transkripata ovih razgovora i njihove audio sadržine, sud je utvrdio da je njihova sadržina istovjetna.</span>
</p>
<p>&nbsp;</p>
<p>
<span class="span1">Kada se dovede  u vezu sadržina transkripata telefonskih razgovora obavljenih izmedju optuženih kao i razgovora koje su optuženi vodili sa drugim NN licima, sa drugim provedenim dokazima, kao i odbranama optuženih, onda se nesporno utvrdjuje da  su upravo  korišćenjem skraćenica, nedovršenih rečenica metaforičkih termina, šifrovanog govora, pokušali  prikriti pravu sadržinu razgovora. Naime, iako proizilazi iz preslušanih razgovora da optuženi, kao i drugi učesnici navedenih razgovora u kritičnom periodu, nijesu koristili  poseban zatvoreni sistem šifri koji bi bilo teško protumačiti, već su uglavnom za pojedine narudžbine i isporuke marihuane koristili riječi  "kola", "amortizeri",”auto”, “četrnaest karata zlato” i dr., onda se, sumirajući navedeno, iz cijelovitog konteksta njihove sadržine, koja kada se dovede u vezu sa provedenim dokazima, može sasvim  jasno zaključiti da se radi o ugovaranju kupoprodaje, transporta i predaje navedenih isporuka marihuane.</span>
</p>
<p>&nbsp;</p>
<p>
<span class="span1">Nadalje, za sud je sasvim  životno i logično da optuženi nijesu koristili prave izraze i termine u razgovorima preko telefona, kako se ne bi izlagali opasnosti da budu otkriveni u izvršenju krivičnog djela stavljenog im na teret, pa su upravo koristeći riječi „ovo-ono“, „ovamo-tamo“ šifrovane riječi „amortizeri“ „lančići“ i dr., te polovično </span><span class="span1">izgovorene rečenice, htjeli prikriti pravi smisao njihove namjere, koja se ogleda u primopredaji opojne droge.</span>
</p>
<p>&nbsp;</p>
<p>
<span class="span1">Navedeno je potvrdjeno i </span><span class="span1">dokazima dobijenim  putem međunarodne pravne pomoći dostavljenim od  strane tužilaštva BiH iz kojih proizilazi da su Slijepčević Rajko ali i druga lica, od strane nadležnih sudova u BiH pravosnažno osuđeni, za krivična djela koja su u vezi sa predmetnim krivično pravnim događajem, što je potvrdjeno presudama </span><span class="span1">suda Bosne i Hercegovine broj S1 2 K 007349 11 Ko od  13.10.2011 godine i presudom Osnovnog suda u Tesliću broj 87 0 K 008244 11 K od 08.06.2011 godine.</span>
</p>
<p>&nbsp;</p>
<p>
<span class="span1">Nadalje, činjenica je da predmetnim vještačenejm nije utvrdjeno da li navedena materija konkretno sadrži više od 0,3% supstanci iz grupe tetrahidrokanabinola, nije od značaja, jer u smislu čl. 2 Zakona o proizvodnji i prometu opojnih droga, opojnim drogama se smatraju supstance prirodnog ili sintetičkog porijekla čijom upotrebom se mogu stvoriti stanja zavisnosti koja mogu da izazovu oštećenja zdravlja ili na drugi način ugroze ljudski integritet u psihičkom, fizičkom ili socijalnom smislu, dok se Rješenjem o utvrdjivanju opojnih droga kanabis ( indijska konoplja) nalazi na spisku pod rednim brojem 82, a tetrahidrokanabinol na spisku pod rednim brojem 201. Naime, radi se o supstanci koja je u smislu čl. 2 Zakona o proizvodnji i prometu opojnih droga, takva da se njenom upotrebom može stvoriti stanje zavisnosti, da ista može izazvati oštećenje zdravlja ili pak na drugi način ugroziti integritet u fizičkom, psihičkom ili socijalnom smislu. Dakle, nesumnjivo je utvrdjeno da se radi o opojnoj drogi u smislu čl.2 Zakona o proizvodnji i prometu opojnih droga. Ovo tim prije što i Konvencija Ujedinjenih naroda protiv nezakonitog prometa opojnih droga i psihotropnih supstanci, „biljku kanabis“ definiše kao svaku biljku iz roda cannabis, dakle bez obzira na koncentraciju THC-a, te iz tog razloga  ne stoje prigovori branioca optuženog Šabotić Envera, adv. Branislava Durutovića na dati na  nalaz i  dopunu nalaza  Centra za forenzičku </span><span class="span1">i informatičku podršku odsjek za hemijsko toksikološka vještačenja Sarajevo. Konačno, ovakav stav zauzet je u presudi  Apelacionog suda Ks.br. 49/2013</span>
</p>
<p>&nbsp;</p>
<p>
<span class="span1">Sud nije nije mogao prihvatiti odbranu optuženog Šabotić Envera  kada je naveo da sve što je razgovarao vezano je za auto jer se bavio  preprodajom vozila koja su skinuta sa osiguranja, sa razloga što je u potpunosti opovrgnut preslušanim razgovorima, gdje je izmedju ostalog dana  10.02.2011. godine u  </span><span class="span1">12:25:21h tokom razgovora postavio pitanje licu po imenu Leo „postoji li mogućnost  opel korsa 1,5 nekako danas da krene put Crne Gore pa onda onaj naš drug sa onim dzipom da preuzme da kreće ovamo i ja nazad pokupim lovu, pokupim sve i da platim...moš li na ler da uzmeš za dva dana što?“, iz kojeg konteksta razgovora nedvosmisleno proizilazi da se ne radi o preprodaji vozila, već o prenosu opojne droge marihuane. Ni navodi njegove odbrane da ne poznaje Raković Aleksandru su opovrgnuti preslušanim razgovorom izmedju njega i Slijepčevića dana  04.02.2011. u 13:33:52h kada mu je Slijepčević objašnjavao kako su on i Aleksandra pogriješili prilikom navodjenja podataka potrebnih za slanje novca putem Western Uniona, a istovremeno je time i opovrgnuta njegova odbrana u dijelu da se ne </span><span class="span1">sjeća da je </span><span class="span1">primao ikakve novčane uplate putem Western Uniona ili na neki drugi način od strane Slijepčević Rajka.</span>
</p>
<p>&nbsp;</p>
<p>
<span class="span1">Ni odbranu optužene Raković Aleksandre da ne zna ništa o okolnostima vezanim za krivično djelo koje joj se stavlja na teret, da je istina da je podigla novac, jer Milan nije bio tu i da je bila u teškoj životnoj situaciji pa joj je odgovaralo da putuje sa Andrić Milanom i njegovom djevojkom, kao ni odbranu  optuženog Milana Andrića da nema veze sa djelom koje mu se stavlja na teret,  kao ni sa novcem koje je na račun Aleksandre Raković uplatilo   lice po imenu Šećerko, sud nije prihvatio, sa razloga jer je preslušanim razgovorima i ostalim provednim dokazima opovrgnuta u cijelosti njihova odbrana.</span>
</p>
<p>&nbsp;</p>
<p>
<span class="span1">U prilog navedenom zaključku suda ide i dijametralno suprotna odbrana optuženih Raković Aleksandre i Milana Andrića u dijelu gdje je optužena Raković navela da je novac koji je bio uplaćen na njen račun bio namjenjen za posao, jer se Andrić nalazio u finansijskoj krizi, a optuženi Andrić je rekao da nema veze sa tim novcem koji je uplaćen na njen račun i da je to novac od lica čiji je nadimak Šećerko.</span>
</p>
<p>&nbsp;</p>
<p>
<span class="span1">Nadalje, sud je odbio predloge branilaca adv. Durutović Branislava za saslušanje svjedoka Sljepčević Rajka i Slijepčević Biljane, kao i za pribavljanje podataka o prodaji vozila "Audi A8"  koje je Šabotić Enver prodao Slijepčević Rajku, kao i predlog adv. Djukanović Dragoljuba da se kao svjedok sasluša Šuškavčević Biljana, sa razloga što je činjenično stanje  dovoljno rasvijetljeno,  a provodjenje ovih dokaza vodilo bi nepotrebnom odugovlačenju postupka.</span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi da su se u radnjama optuženih Šabotić Envera, Raković Aleksandre i Andrić Milana stekli svi bitni elementi bića krivičnog djela </span><span class="span1">neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika</span><span class="span1">, te da su optuženi u odnosu na krivično djelo koje im se stavlja na teret postupali sa direktnim umišljajem svjesni da se radi o supstanci proglašenoj za opojnu drogu i svjesni da su je neovlašćeno u cilju dalje prodaje prenosili i posredovali, odnosno da su postupali suprotno odredbama Zakona o proizvodnji i prometu opojnih droga ( Sl. List SRJ, br. 46/96 i 37/02) obzirom da je Rješenjem o utvrdjivanju opojnih droga ( Sl. List SRJ br. 44/02) marihuana proglašena za opojnu drogu, zbog čega ih je sud oglasio krivim.</span>
</p>
<p>&nbsp;</p>
<p>
<span class="span1">Sud je cijenio i ostale provedene dokaze, ali je našao da isti nijesu od uticaja na drugačije presudjenje.</span>
</p>
<p>&nbsp;</p>
<p>
<span class="span1">Prilikom odluke o kazni sud je cijenio sve okolnosti koje utiču da kazna bude manja ili veća pa je kao olakšavajuće kod optuženog Šabotić Envera cijenio da je porodičan čovjek, otac troje mldb. djece, nezaposlen, a od otežavajućih da je  ranije osudjivan, dok je kod optužene Raković Aleksandre cijenio kao olakšavajuću da je majka mldb. djeteta i raniju neosudjivanost, dok otežavajućih nije bilo. Na strani optuženog Milana Andrića kao olakšavajuću cijenio  je činjenicu da je porodičan čovjek, a njegovu raniju osudjivanost kao otežavajuću okolnost. Sud je takodje cijenio kod optuženih Raković Aleksandre i Milana Andrića, činjenicu da su predmetno krivično djelo izvršili sa lakšim oblikom radnje izvršenja ( neovlašćeno prenošenje), </span><span class="span1">pa je s</span><span class="span1">ud  navedene olakšavajuće okolnosti na strani optuženih Raković Aleksandre i Milana Andrića cijenio kao naročito olakšavajuće i primjenom čl. 45 i čl. 46 Krivičnog zakonika, istima </span><span class="span1">ublažio kaznu ispod zakonskog minimuma za krivična djela stavljena im na teret  i osudio ih na kazne zatvora kao u izreci nalazeći da će se jedino sa ovako izrečenom kaznom na optužene u dovoljnoj mjeri uticati da ubuduće ne vrše nova krivična djela, čime će se s uspjehom ostvariti svrha kažnjavanja iz čl. 32 Krivičnog zakonika,  u okviru opšte svrhe izricanja krivičnih sankcija u smislu čl. 4 Krivičnog zakonika</span><span class="span2">.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi čl.226 i 229 ZKP-a, a isti se odnose na paušal u iznosu od po 100 eura, a koji je odredjen imajući u vidu složenost i dužinu trajanja postupka kao i imovinske prilike optuženih, a što su isti dužni platiti u roku od 15 dana po pravosnažnosti presude pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl.374 ZKP-a, odlučeno je kao u izreci presude.</span><span class="span1">       </span>
</p>
<p>
<span class="span1">                              </span>
</p>
<li>
<span class="span1">                                        VIŠI SUD U PODGORICI</span>
</li>
<li>
<span class="span1">                                               20.04.2015. godine</span>
</li>
<p>&nbsp;</p>
<p>&nbsp;</p>
<li>
<span class="span1">ZAPISNIČAR                                                                            SUDIJA </span>
</li>
<li>
<span class="span1">Rakočević Biljana,s.r.                                                           Mugoša Suzana s.r</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA</span><span class="span2">: </span><span class="span1">Protiv ove presude može se</span>
</li>
<li>
<span class="span1"> izjaviti žalba Apelacionom sudu u roku od 15 dana</span>
</li>
<li>
<span class="span1"> od dana prijema presude a preko ovog suda.</span>
</li>
<p>&nbsp;</p>
<p>&nbsp;</p>
<li>
<span class="span3">ZTO-Biljana Rakočević</span>
</li>
<p>&nbsp;</p>
</div>
</div>


</body>
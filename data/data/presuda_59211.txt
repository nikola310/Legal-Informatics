<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times;font-size:13pt;}
.p2{text-align:start;hyphenate:auto;font-family:Times;font-size:13pt;}
.p3{text-align:center;hyphenate:auto;font-family:Times;font-size:13pt;}
.p4{text-align:justify;hyphenate:auto;font-family:Times;font-size:13pt;}
.p5{text-align:center;hyphenate:auto;font-family:R;font-size:13pt;}
.p6{text-align:justify;hyphenate:auto;font-family:R;font-size:13pt;}
.p7{text-align:start;hyphenate:auto;font-family:R;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-align:justify;hyphenate:auto;font-family:R;font-size:12pt;}
.p12{text-align:start;hyphenate:auto;font-family:R;font-size:12pt;}
.s1{font-family:Times New Roman;}
.s2{font-family:R;}
.s3{font-weight:bold;}
.s4{font-family:R;color:black;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K. broj 595/09</span>
</p>
<p class="p1"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p2"></p>
<p class="p4">
<span>OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljenog</span><span class="s1"> M.K.a</span><span> </span><span class="s2">zbog krivičnog djela- falsifikovanje isprave iz čl. 412 st.1 u sticaju sa krivičnom djelom -</span><span class="s1"> prevara iz čl. 244. st. 1. KZ, </span><span>a po optužnom predlogu Osnovnog državnog tužioca u Baru Kt.br.646/07 od 22.12.2009. godine, nakon održanog glavnog, javnog pretresa dana 17.02.2010. godine u prisustvu zastupnika optužbe Sanje Vujović i okrivljenog , dana 18.02.2010. godine donio je i javno objavio</span>
</p>
<p class="p5"></p>
<p class="p5">
<span>P R E S U D U</span>
</p>
<p class="p5"></p>
<p class="p6">
<span>Okrivljeni M.K., od oca A. i majke Z., rodjene I., rodjen ............godine u Nikšiću, sa prebivalištem u Nikšiću, naselje ..........., nezaposlen, oženjen, otac dvoje djece, neosuđivan.</span>
</p>
<p class="p6"></p>
<p class="p5">
<span>KRIV JE</span>
</p>
<p class="p7"></p>
<p class="p7">
<span>Zato što je:</span>
</p>
<p class="p7"></p>
<p class="p6">
<span>Dana 04.01.2007.godine u Baru, u namjeri da sebi pribavi protivpravnu imovinsku korist, lažnim prikazivanjem činjenica doveo u zabludu ovlašćeno službeno lice, agenta za kredit u Oportunity banci u Baru</span><span class="s3">, </span><span>lažno prikazujući da je J.M.a saglasna da mu bude žirant, na način što je lažne isprave - administrativnu zabranu na lična primanja i izjavu za žirante u kojoj su unijeti lažni podaci da je iste potpisala J.M.a u svojstvu žiranta dostavio prilikom zaključivanja Ugovora o kreditu br. ............., </span><span class="s3"> </span><span>pa mu je na štetu Oportunity banke odobren kredit u iznosu od 2.500,00 eura.</span>
</p>
<p class="p6"></p>
<p class="p6">
<span>	- čime je izvršio krivično djelo – prevara iz čl. 244 st. 1 Krivičnog zakonika. </span>
</p>
<p class="p6"></p>
<p class="p6">
<span>. </span><span class="s1">-Pa mu sud primjenom  čl. 4, 32, 36, 42, 52, 53, 54 Krivičnog Zakonika CG i čl. 359,360 i 364 ZKP-a  izriče </span>
</p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p9">
<span>USLOVNU OSUDU</span>
</p>
<p class="p10"></p>
<p class="p8">
<span>Kojom mu utvrdjuje kaznu zatvora u trajanju od  6 /šest/ mjeseci i istovremeno odredjuje da se kazna neće izvršiti ukoliko osudjeni u roku od 2 /dvije/ godine ne izvrši novo krivično djelo. </span>
</p>
<p class="p6"></p>
<p class="p10">
<span>Okrivljeni je dužan  da plati troškove krivičnog postupka u iznosu od  50 €  u roku od 15 dana od dana pravosnažnosti pod prijetnjom izvršenja.</span>
</p>
<p class="p10"></p>
<p class="p5">
<span>O b r az l ož e n j e</span>
</p>
<p class="p5"></p>
<p class="p4">
<span>Optužnim predlogom Osnovnog državnog tužioca u Baru Kt.br.646/07 od 22.12.2009. godine, okrivljenom je stavljeno na teret da je izvršio krivično djelo </span><span class="s2">falsifikovanje isprave iz čl. 412 st.1 u sticaju sa krivičnom djelom -</span><span class="s1"> prevara iz čl. 244. st. 1. KZ,</span>
</p>
<p class="p4"></p>
<p class="p4">
<span>Okrivljeni je u svojoj odbrani u bitnom naveo da mu je prijatelj A.a H.i rekao da može da mu sredi da podigne kredit u jednoj banci u Baru i da može da mu pronađe žiranta koji će mu garantovati za otplatu kredita. Nakon toga mu je A.a donio papire na ime žiranta J.D.a kojeg prije ovog nikada nije vidio. Došao je u Oportuniti banku u Baru, predao papire i podigao kredit. Na ime otplate kredita J.D.u je lično dao iznos od 900 eura, a takođe mu je davao po 80 eura mjesečno na ime otplate kredita. Dalje je naveo da je od jednog momka iz Nikšića kupio papire na ime žiranta J.M.e i za to je platio iznos od 200 eura, a ovaj V.o mu je rekao da mu je M. tetka. V.o mu je dao sve potrebne papire među kojima su bili fotokopija lične karte, kreditna zabrana i sve što je potrebno za dobijanje kredita i sa tim papirima je pošao u banku da podigne kredit. Na glavnom pretresu je pojasnio da je ovih 900 eura dao J.u zato što je njemu već taj iznos bio odbijen od banke, a u banci su mu rekli da su najviše M. odbili para, mada ga ona nikada nije zvala da mu kaže da joj odbijaju rate. Banci nije otplaćivao kredit već samo J. kojem je, kako navodi isplatio čitav kredit u iznosu od 2.500 eura, koliko mu je odbijeno od plate. </span>
</p>
<p class="p4"></p>
<p class="p4">
<span>U dokaznom postupku sud je proveo sledeće dokaze: pročitan je iskaz svjedoka J.M.e iz prethodnog postupka, </span><span class="s4">obavještenje dostavljeno od Oportunity banke AD Podgorica br. 607 od 06.11.2008.godine, istorija otplate zajma za kredit LD ............ od 04.12.2007.godine, izvjava za žiranta koja glasi na ime J.M.e ovjerena 04.01.2007.godine, administrativna zabrana ovjerena u Fondu PIO dana 29.11.2006.g koja glasi n a ime J.M.e, dopis R Fonda penzijskog i invalidskog osiguranja Podgorica PJ Nikšić dostavljen Osnovnom sudu u Baru 24.12.2008.godine, obavještenje dostavljeno od Željezare Nikšić AD u Nikšiću br. 15000243 - 1 od 24.12.2008.godine, izvod iz KE za okrivljenog pribavljen od UP PJ Nikšić br. 126 od 03.02.2010.godine.</span>
</p>
<p class="p4"></p>
<p class="p4"></p>
<p class="p4">
<span>Svjedok oštećena J.M.a je u svom iskazu u prethodnom postupku u bitnom navela da M.K.a ne poznaje niti ga je ikada vidjela, pa shodno tome mu i nije dala saglasnost da mu bude žirant, niti mu je dala fotokopiju lične karte. Nije joj jasno kako joj je stigla opomena pred utuženje jer nije žirant okrivljenom. Poslije ove opomene je otišla u Fond PIO da se raspita kako su mogli dati zabranu na njenu penziju kad ona nije ništa lično potpisala.  Od penzije joj je odbijen iznos od 50 eura i tada je uspjela da stopira da joj se više ne odbijaju rate. </span>
</p>
<p class="p4"></p>
<p class="p4">
<span>U obavještenju dostavljenom od Oportunity banke od 06.11.2008. godine je navedeno da je dana 04.01.2007. godine M.K.u isplaćen kredit u iznosu od 2.500 eura. S obzirom da je klijent kasnio sa uplatom dospjelih rata to su aktivirane administrativne zabrane  žiranata J.D.a i J.M.e, te da je do navedenog dana uplaćeno ukupno 154 eura, podsredstvom aktiviranih administrativnih zabrana.</span>
</p>
<p class="p4"></p>
<p class="p4">
<span>U dopisu Fonda PIO od 24.12 2008. godine je navedeno da se u periodu decembar 2006. i januar 2007. godine administrativne zabrane nisu zavodile djelovodniku, već je evidencija počela da se vodi nakon što su se pojavile prevarne radnje. </span>
</p>
<p class="p4"></p>
<p class="p4">
<span>Iz izvoda iz kaznene evidencije za okrivljenog pribavljen iod UP PJJ Nikšić od 03.02.2010. godine utvrđuje se da M.K. do sada nije osuđivan.</span>
</p>
<p class="p4"></p>
<p class="p4">
<span>Ocjenom izvedenih dokaza nesporno je utvrđeno da je okrivljeni izvršio krivično djelo bliže opisano u izreci presude. Iz provedenih dokaza nesporno je utvrđeno da je okrivljeni dana 04.01.2007. godine podigao kredit u Oportuniti banci u iznosu od 2.500 eura, te da je banci dostavio izjavu žiranta i administrativnu zabranu na ime J.M.e. Okrivljeni je u svojoj odbrani naveo da je izjavu i administrativnu zabranu na ime J.M.e kupio od izvjesnog V.a iz Nikšića te da je za nju platio 200 eura. Svjedok J.M.a je bila decidna da okrivljenog ne poznaje te da mu nikada nije bila žirant, pa joj nije jasno kako joj je uopšte mogla biti stavljena administrativna zabrana. Prema tome, dovodeći u vezu ovaj dio odbrane okrivljenog sa iskazom svjedoka J.M.e, zaključuje se da se ova dva lica nisu nikada upoznala, pa je tako nesporno da J.M.a nije potpisala izjavu za žiranta kao ni administrativnu zabranu, a u cilju žiriranja okrivljenom. S toga je nesporno da su navedena izjava i administrativna zabrana lažne isprave jer ne potiču od lica koje je na njoj potpisano kao izdavalac, odnosno u konkretnom slučaju nesporno je da nisu potpisane od strane J.M.e u svojstvu žiranta za okrivljenog. Sud smatra da je okrivljeni znao da su u pitanju lažne odnosno fasifikovane isprave, s obzirom da je, kako je sam naveo, ova dokumenta kupio od izvjesnog V.a, a iz njegovog iskaza se može utvrditi da J.M.u ne poznaje. Takođe je nesporno, a što proističe iz odbrane okrivljenog, kao i svjedoka K.Z., da je navedena dokumenta predao radi dobijanja kredita u Opotruniti banci, te da je, na osnovu ovih isprava i dobio kredit u iznosu od 2.500 eura. Prema tome, u konkretnom slučaju okrivljeni je lažnim prikazivanjem činjenica odnosno lažno prikazujući da mu je J.M.a žirant, doveo u zabludu ovlašćena službena lica u banci koji su mu isplatila kredit. Iz dopisa Oportuniti banke se nesporno utvrđuje da im je do dana 06.11.2008.godine, putem aktiviranja administrativnih zabrana, uplaćeno ukupno 154 eura, dok se iz iskaza J.a i J.M.e utvrđuje da su uspjeli da obustave isplate, odnosno da nisu dozvolili da im se i dalje odbijaju rate za kredit. Iz iskaza samog okrivljenog proizilazi da nije uplaćivao novac banci na ime kredita. S toga je za sud nesporno da je nastupila šteta na imovini Opotruniti banke banke, s obzirom da je isplatila naznačeni kredit, koji, što proizilazi iz njihovog dopisa, te iskaza svjedoka J.a i J., očigledno nije naplatila.</span>
</p>
<p class="p4"></p>
<p class="p6">
<span>Sud smatra da je konkretnom prilikom okrivljeni postupao sa prevarnom  namjerom i da je lažnim prikazivanjem činjenica, postupajući na način kako je to bliže opisano u izreci presude, doveo zabludu agenta za kredit u Oportuniti banci. Na navedeni način u radnjama okrivljenog stekli su se svi bitni elementi bića krivičnog djela prevara iz čl. 244 st. 1 Krivičnog zakonika. Okrivljeni je krivičnopravno odgovoran i predmetno krivično djelo je izvršio s umišljajem, odnosno bio je svjestan svog djela i htio je njegovo izršenje. Kao posledica radnja okrivljenog nastupila je šteta na imovini Oportuniti banke. Kod okrivljenog je postojala svijest o navodjenju na činjenje kao i svijest da to čini dovodjenjem u zabludu ovlašćenog radnika oštećene banke, a sve u namjeri pribavljanja sebi protivpravne imovinske koristi. </span>
</p>
<p class="p6"></p>
<p class="p6">
<span>Optužnim predlogom okrivljenom je stavljeno na teret da je izvršio krivično djelo falsifikovanje isprave iz čl. 412 st.1 KZ u sticaju sa krivičnim djelo prevara iz čl. 244 st.1 KZ. Međutim, sud smatra da u konkretnom slučaju nema sticaja između ova dva krivična djela, jer se krivično djelo falsifikovanje isprave u konkretnom slučaju pojavljuje kao način izvršenja krivičnog djela prevare odnosno upotreba lažnih isprava predstavlja način dovođenja u zabludu ovlašćenog lica u banci. S toga  je sud okrivljenog oglasio krivim za krivično djelom prevara iz čl. 244 st.1 KZ. Shodno utvrđenom činjeničnom stanju sud je i precizirao izreku presude smatrajući smatrajući da je ovakvom izrekom presude preciznije predstavljeno utvrdjeno činjenično stanje, a da se navedenim preciziranjem ostaje u okviru istog životnog dogadjaja i da se ne narušava identitet optužnog predloga i presude.</span>
</p>
<p class="p6"></p>
<p class="p8">
<span>Odlučujući se za krivičnu sankciju na strani okrivljenog cijenjene su sve olakšavajuće i otežavajuće okolnosti iz čl. 42 KZCG . Od olakšava​jućih okolnosti sud je cijenio njegove porodične prilike jer je oženjen, otac dvoje djece, lošeg imovnog stanja, do sada neosuđivan. Otežavajućih okolnosti na strani okrivljenog nije bilo. Imajući u vidu kvalitet olakšavajućih okolnosti, a u nedostatku otežavajućih, sud je okrivljenom izrekao uslovnu osudu kojom mu je utvrdio kaznu zatvora u trajanju od 6 mjeseci i istovremeno odredio da se kazna neće izvršiti ukoliko okrivljeni u roku od 2 godine ne izvrši novo krivično djelo. Izrečena uslovna osuda odgovara težini krivičnog djela i krivici optuženog i predstavlja mjeru u kojoj će se svrha kažnjavanja u potpunosti postići.</span>
</p>
<p class="p11"></p>
<p class="p6">
<span>Odluka o troškovima krivičnog postupka zasnovana je na odredbi člana. 202 ZKP-a pa je okrivljeni obavezan da plati troškove  u ukupnom iznosu od 50 eura koji troškovi se odnose na troškove rada suda određenih shodno trajanju postupka, njegovoj složenosti i imovinskih prilika okrivljenog.</span>
</p>
<p class="p7"></p>
<p class="p4">
<span>Na osnovu izloženog odlučeno je kao u izreci presude</span>
</p>
<p class="p3"></p>
<p class="p3"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 18.02.2010 godine</span>
</p>
<p class="p2"></p>
<p class="p2">
<span>	  </span>
</p>
<p class="p2">
<span>      ZAPISNIČAR,					                        S U D I J A		</span>
</p>
<p class="p2">
<span>       Ana Stanišić						       Aleksandra Leković</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA:Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p2"></p>
<p class="p2">
<span> </span>
</p>
<p class="p12"></p>


</body>
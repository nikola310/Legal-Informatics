<strong>OSNOVNI SUD U BERANAMA</strong><br>
<strong>K.br. 78/11</strong><br>
&nbsp;<br>
&nbsp;&nbsp;
<div style="text-align: center;">
	<strong>U IME NARODA</strong></div>
&nbsp;&nbsp;<br>
&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić Đukić, uz sudjelovanje zapisničara Danojle Milošević, u krivičnom predmetu protiv okrivljenog <strong>Ž. B.</strong>, iz Berana, zbog krivičnog djela neizvršenje sudske odluke iz čl. 395 st. 1 KZ-a, po optužnom predlogu Osnovnog državnog tužilaštva u Beranama Kt.br. 474/10 od 21.02.2011. godine, nakon održanog javnog i glavnog pretresa, u prisustvu okrivljenog, njegovog branioca adv. N. Č., oštećenog V. Š. i njegovog punomoćnika adv. V. C., a u odsustvu uredno pozvanog ODT-a Berane, donio je i javno objavio dana 25.05.2011.godine<br>
&nbsp;&nbsp;
<div style="text-align: center;">
	<strong>P&nbsp;R E S U D U</strong></div>
&nbsp;&nbsp;<br>
&nbsp;<br>
Okrivljeni<strong> Ž. B.</strong>,<strong> JMBG …, </strong>od oca V. i majke S., rođene K., rođen … godine, u B., gdje je i stalno nastanjen u selu P., državljanin CG, privatnik, oženjen, otac dvoje djece, pismen, završio SSS, srednjeg imovnog stanja, neosuđivan<br>
&nbsp;<br>
&nbsp;
<div style="text-align: center;">
	<strong>OSLOBADJA SE OD OPTUŽBE</strong></div>
&nbsp;<br>
Da je:<br>
&nbsp;<br>
Kao odgovorno lice-direktor AD „B.“, iz B., odbio da izvrši pravosnažnu i izvršnu sudsku odluku - presudu Osnovnog suda u Beranama P. br. … od 21.07.2010. godine, kojom je obavezan da oštećenom V. Š., iz Berana, iz osnova naknade zarade, kamate i troškova spora, isplati ukupan iznos od 15.784.56 eura,<br>
&nbsp;<br>
- čime bi izvršio krivično djelo neizvršenje sudske odluke iz čl. 395 st.1 Krivičnog zakonika.<br>
&nbsp;<br>
Pošto nije dokazano da je izvršio krivično djelo, koje mu je optužnim predlogom stavljeno na teret, na osnovu čl. 363 tač. 3 ZKP.<br>
&nbsp;<br>
Troškovi krivičnog postupka padaju na teret budžetskih sredstava ovoga suda, na osnovu čl. 203 st. 1 ZKP.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>O b r a z l o ž e nj e</strong><br>
&nbsp;<br>
&nbsp;<br>
Osnovno državno tužilaštvo u Beranama, podnijelo je optužni predlog Kt.br. 474/10 od 21.02.2011. godine, protiv okrivljenog Ž. B., iz Berana, zbog krivičnog djela neizvršenje sudske odluke iz čl. 395 st. 1 KZ. Zastupnik javne optužbe, ODT Berane, nije pristupio na glavni pretres od 25.05.2011. godine, iako je uredno pozvan, pa je sud isti održao i zaključio u njegovom odsustvu, na osnovu čl. 453 st.1 ZKP-a.&nbsp;&nbsp;<br>
&nbsp;<br>
<strong>Oštećeni V. Š., u završnoj riječi, prihvatio je završnu riječ svoga punomoćnika adv. V. C.</strong>, koji je istakao, da obzirom da je svjedok D. V. izjavio da je on izvršni direktor u AD B. u B. i nadležan za izvršenje pravosnažne presude, da se ne prudružuje krivičnom gonjenju protiv okrivljenog, niti postavlja imovinsko pravni zahtjev za naknadu štete.<br>
&nbsp;<br>
<strong>Okrivljeni Ž. B.</strong>, u svojoj odbrani datoj tokom postupka, negirao je izvršenje krivičnog djela i istakao da je Predsjednik borda direktora firme „B.“ AD B., a izvršni direktor je D. V., koji je odgovoran za izvršenje sudskih odluka i za upravljanje u firmi. Od njega je djelimično upoznat sa predmetom oštećenog, a presuda mu nikada nije lično dostavljena, iz razloga što ne postoji obaveza da mu se dostavlja. Spreman je da se kao Predsjednik borda direktora založi da se predmetna presuda ispoštuje u nekom realnom roku. Na pretresu je dodao sa mu se na teret optužbom stavlja iznos od 15.784,56 eura, a naknadnim uvidom u presudu, utvrdio je da to nije ukupan iznos, već da se radi o nekoj grešci i da je tuženi obavezan na iznos od 7.837,28 €, kao i troškove postupka. Obaveza prema oštećenom mogla se izvršiti i na drugi način, a nije bilo potrebe da se ide sudskim putem. Nije odgovorno lice i smatra da svu odgovornost snosi izvršni direktor D. V. koji je u preduzeću zadužen za rad i radne odnose. Kao član odbora direktora voljan je da se obaveza prema oštećenom izmiri i u tom pravcu će dati punomoćje izvršnom direktoru da preduzme sve potrebne radnje. Presuda je mogla da se izvrši i bez njegovog znanja, kao člana odbora direktora, blokadom žiro računa. Takođe AD "B.“ posjeduje Statut br…. od 06.05.2003. godine, kojim je tačno propisano šta su nadležnosti odbora direktora, direktora, izvršnog direktora i drugih zaposlenih lica,. U završnoj riječi prihvatio je završnu riječ svog branioca.<br>
&nbsp;<br>
<strong>Branilac okrivljenog adv. N. Č.,</strong> u završnoj riječi je istakao, da teza optužbe nije dokazana, da je na nesumljiv način utvrđeno, da okrivljeni nije direktor AD B. B., pa samim tim nije mogao da odbije da izvrši pravosnažnu presudu Osnovnog suda u Beranama, pa je predložio da sud okrivljenog oslobodi od optužbe. Troškove postupka je tražio po AT-u.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
&nbsp;<br>
Saslušao oštećenog V. Š., svjedoka D. V., pročitao pravosnažnu presudu Osnovnog suda u Beranama P.br. … od 21.07.2010.godine, predlog za izvršenje na osnovu pravosnažne presude povjerioca V. Š., od 06.11.2010.godine, spise Osnovnog suda u Beranama I.br…., Statut AD „B.“ B. i izvod iz kaznene evidencije za okrivljenog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 17 i 360 ZKP-a, a dovodeći ih u vezu jedne sa drugim, sud je stao na stanovište, da činjenice iz činjeničnog opisa izreke presude, nijesu dokazane, pa je okrivljenog Ž. B., za krivično djelo neizvršenje sudske odluke iz čl. 395 st. 1 KZ, oslobodio od optužbe, usled nedostatka dokaza, na osnovu čl. 363 tač. 3 ZKP-a. Pri tome, sud je prihvatio odbranu okrivljenog da on nije izvršni direktor, niti je njegova nadležnost izvršenje sudskih odluka, a što je potkrijepljeno kazivanjem svjedoka D. V., oštećenog V. Š., kao i Statutom AD „ B.“, iz B..<br>
&nbsp;<br>
<strong>Tako je na osnovu iskaza svjedoka D. V.</strong> utvrđeno, da je od 2006. godine, izvršni direktor „B.“ AD B., da je oštećeni bivši radnik ove firme i da je tražio 24 lična dohodka, što mu je isplaćeno, nakon čega mu je prestao radni odnos, a preduzeće mu je ostalo dužno oko 800 €. Nakon toga preduzeće je konstantno poslovalo sa gubitkom i žiro račun je uglavnom bio u blokadi čitavo vrijeme. Nije mu poznato kako je došlo do predmetne presude, obzirom da dug prema oštećenom ne može toliko iznositi i samo je trebalo u tom postupku istaći prigovor zastarelosti. Pravosnažnu presudu ovoga suda P. br. … od 21.07.2010. godine nije primio, a tačno je da je u tom postupku zastupao B. AD B. i bio je na jednoj raspravi. Kako je presuda postala pravosnažna i ko je istu primio, nije mu poznato. Na njegovom stolu u kancelariji, jednog momenta pojavila ova presuda, ali mu nije poznato ko je nju ostavio, a tada je već bilo kasno da se ulaže žalba. Kao izvršni direktor, odgovoran je za izvršenje pravosnažnih sudskih odluka, odnosno u obavezi je da odluku lično izvrši, a okrivljeni je predsjednik odbora direktora. Dodao je da je presudu mogao da izvrši i bez znanja okrivljenog, ali je jedini uslov bio da žiro račun bude aktivan, medjutim, isti je bio u blokadi. Da bi se pravosnažna sudska odluka izvršila dobrovoljnim putem, njegova obaveza kao izvršnog direktora je bila da sačini nalog za isplatu, ako ima novca u blagajni, odnosno da sačini nalog za prenos, ako ima sredstva na žiro računu. U to vrijeme novca u blagajni nije bilo, a žiro račun je bio blokiran, tako da nije mogao izdati nalog da se novčana sredstva isplate oštećenom.<br>
&nbsp;<br>
Sud je prihvatio iskaz ovog svjedoka, na osnovu kojeg je utvrđeno da je on kao izvršni direktor odgovoran je za izvršenje pravosnažnih sudskih odluka, odnosno u obavezi je da odluku lično izvrši.<br>
&nbsp;<br>
Na osnovu pravosnažne presude Osnovnog suda u Beranama P.br. … od 21.07.2010. godine, utvrđeno je da je tuženi „B.“ AD Berane,&nbsp; iz B. obavezan, da tužiocu V. Š., iz Berana, isplati iznos od 7.837,28 eura, kao i da mu naknadi troškove spora u iznosu od 710,00 eura.<br>
&nbsp;<br>
Na osnovu predloga za izvršenje podnijetog od strane povjerioca – oštećenog V. Š. i spisa predmeta Osnovnog suda u Beranama I. br…., utvrđeno je da je izvšni povjerilac V. Š., iz B., dana 06.11.2010. godine podnio predlog za izvršenje predmetne presude, te da je sud dana 19.11.2010.godine, donio rješenje o izvršenje I.br. ….<br>
&nbsp;<br>
Sud je prihvatio prednje dokaze, na osnovu kojih je utvrdjeno, da je pravosnažnom i izvršnom presudom utvrdjena obaveza AD B., iz B., da isplati oštećenom iznos od 7.837,28 eura, kao i troškove postupka u iznosu od 710,00 eura, te da je oštećeni, obzirom da navedeno preduzeće nije izmirilo obavezu u ostavljenom roku, pokrenuo postupak sudskog izvršenja, te je donijeto rješenje o izvršenju 19.11.2010. godine.<br>
&nbsp;<br>
Na Osnovu Statuta AD „B.“, koji je donijela skupština akcionara AD „B.“, na sjednici održanoj dana 06.05.2003.godine,&nbsp; utvrđeno je da izvršni direktor nadležan za izvršavanje odluka Odbora direktora i izvršava poslove iz nadležnosti radnih odnosa, kao i druge poslove utvrđene Statutom.<br>
&nbsp;<br>
Sud je prihvatio prednji dokaz, na osnovu kojeg je utvrđeno da je za izvršavanje pravosnažnih sudskih odluka iz radnih odnosa nadležan izvršni direktor, međutim, izvedenim dokazima tokom postupka je utvrđeno da je izvršni direktor D. V., a ne okrivljeni.<br>
&nbsp;<br>
<strong>Oštećeni V. Š.</strong> je istakao da je pravosnažnom presudom Osnovnog suda u Beranama P.br. … od 21.07. 2010.godine obavezan tuženi, čiji je vlasnik okrivljeni, da mu na osnovu naknade zarade isplati iznos od 6.437,28 eura, na ime toplog obroka 800,00 eura i na ime regresa 60,00 eura, kao i da mu nadoknadi troškove krivičnog postupka u iznosu od 710,00 eura. Okrivljeni, iako je u mogućnosti, neće da mu isplati novac, pokušavao je da naplati, ali ga je okrivljeni&nbsp; vrijeđao i njega i državne organe. Pokušavao je da se naplati i u izvršnom postupku, ali okrivljeni to opstruira na različite načine. U teškom je materijalnom položaju, struju nije platio dvije godine, a postupanjem okrivljenog, doveden je u težak položaj. Nije mu platio doprinos, pa njegovi drugovi primaju 90,00 €, a on 30,00 €. Na pretresu je dodao da je odgovorno lice u AD „B.“ D. V., koji je izvršni direktor, a koji mu je rekao da se on ništa ne pita, te ako mu okrivljeni kaže, da će on odluku izvršiti.<br>
&nbsp;<br>
Sud je prihvatio iskaz oštećenog, u svemu osim u dijelu da je okrivljeni odgovoran za neizvršenje presude, te da mu je izvršni direktor kazao da se ništa ne pita i ako mu okrivljeni kaže, da će on odluku izvršiti, obzirom da je svjedok D. V. istakao, da je on odgovoran za izvršenje sudskih odluka, a što je takođe utvrđeno iz Statuta AD „B." B., te okolnost da li je okrivljeni izvršnom direktoru kazao da izvrši ili ne izvrši odluku je irelevantna za činjenično utvrđenje, jer predmetno krivično djelo može da izvrši samo odgovorno ili službeno lice, a u konkretnom slučaju nije dokazano da je to okrivljeni.&nbsp;<br>
&nbsp;<br>
Na osnovu ovako utvrđenog činjeničnog stanja, sud nije mogao izvesti zaključak, da je okrivljeni Ž. B., izvršio krivično djelo neizvršenje sudske odluke iz čl. 395 st. 1 KZ-a, koje mu je stavljeno na teret optužnim predlogom. Naime, na osnovu iskaza svjedoka D. V., utvrđeno je da je kao izvršni direktor odgovoran je za izvršenje pravosnažnih sudskih odluka, odnosno u obavezi je da odluku lično izvrši, a to može i bez znanja okrivljenog, ali je jedini uslov bio da žiro račun bude aktivan. Da bi se pravosnažna sudska odluka izvršila dobrovoljnim putem, njegova obaveza kao izvršnog direktora je bila da sačini nalog za isplatu, ako ima novca u blagajni, odnosno da sačini nalog za prenos, ako ima sredstva na žiro računu. U to vrijeme novca u blagajni nije bilo, a žiro račun je bio blokiran. Navode ovog svjedoka da je on izvršni direktor, potvrdio je i oštećeni. Takođe je na osnovu Statuta B. AD B. utvrđeno, da je izvršni direktor nadležan da izvršava poslove iz nadležnosti radnih odnosa. Činjenica je da je B. AD B. pravosnažnom presudom Osnovnog suda u Beranama obavezan da oštećenom V. Š., isplati iznos od 7.837,28 eura, kao i da mu naknadi troškove spora u iznosu od 710,00 eura i da je oštećeni podnio predlog za izvršenje na osnovu pravosnažne presude, te da je donijeto rješenje o izvršenju I. Br. … od 19.11.2010. godine, a što je utvrđeno na osnovu pravosnažne presude Osnovnog suda u Beranama, P.br. … od 21.07.2010.godine, predloga za izvršenje od 06.11.2010.godine i spisa predmeta Osnovnog suda u Beranama I.br. … Međutim, prednji dokazi nijesu potvrdili tezu optužbe, da je okrivljeni, kao odgovorno lice, odbio da izvrši pravosnažnu i izvršnu sudsku odluku.<br>
&nbsp;<br>
Naime, krivično djelo neizvršenje sudske odluke, sastoji se u odbijanju da se izvrši pravosnažna i izvršna sudska odluka. Odbijanje je izričito stavljanje do znanja da se sudska odluka neće izvršiti. Bitno je da službeno ili odgovorno lice, koje je nadležno za izvršenje odluke, nedvosmisleno stavi do znanja da to neće da uradi. Na osnovu izvedenih dokaza na glavnom pretresu, sud nije mogao izvesti takav zaključak, jer je svjedok D. V. istakao da je njegova nadležnost izvršenje sudskih odluka, a što je i oštećeni potvrdio. Dakle, nije dokazano da je nadležnost okrivljenog da izvršava sudske odluke, a takođe ni da je isti, bilo kojom radnjom odbio da odluku izvrši. Kako izvedenim dokazima nije dokazano da je okrivljeni Ž. B. izvršio predmetno krivično djelo, sud ga je, na osnovu čl. 363 tač. 3 ZKP-a, oslobodio od optužbe.<br>
&nbsp;<br>
Troškovi krivičnog postupka, padaju na teret budžetskih sredstava ovoga suda, na osnovu čl. 203 st. 1 ZKP-a.<br>
&nbsp;<br>
Imovinskopravnog zahtjeva za naknadu štete nije bilo.<br>
&nbsp;<br>
Sa izloženog odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana 25. 05. 2011.godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S&nbsp; U&nbsp; D&nbsp; I&nbsp; J&nbsp; A,</strong><br>
<strong>Danojle Milošević&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ana Kenjić Đukić</strong><br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 8&nbsp; ( osam ) dana, od dana prijema iste,<br>
Višem sudu u B. Polju, a preko ovog suda.<br>
&nbsp;<br>

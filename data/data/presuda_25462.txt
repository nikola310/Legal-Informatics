<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="AleksandarCulafic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p2">
<span class="s1">K.br. 183/12</span>
</p>
<p class="p2"></p>
<p class="p2"></p>
<p class="p1"></p>
<p class="p1">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p3"></p>
<p class="p3">
<span class="s1">	OSNOVNI SUD U BERANAMA</span><span>, po sudiji pojedincu Aleksandru Ćulafiću, uz učešće namještenika suda Mirosave Lekić, kao zapisničara, u krivičnom predmetu protiv okrivljenog </span><span class="s1">Đ. I.</span><span>, iz B., zbog krivičnog djela teška krađa iz čl. 240 st. 1 tač. 1 Krivičnog zakonika, po optužnici Osnovnog državnog tužilaštva u Beranama Kt.br. 170/2012 od 16.10.2012. godine, nakon održanog glavnog i javnog pretresa, u prisustvu zamjenika ODT-a u Beranama Dragoljuba Popovića, oštećenog K. R. i okrivljenog Đ. I., dana 15.05.2013. godine, donio je i javno objavio </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">P R E S U D U</span>
</p>
<p class="p1"></p>
<p class="p3"></p>
<p class="p3"></p>
<p class="p3">
<span>	Okrivljeni </span><span class="s1">Đ. I. </span><span>JMB ..., od oca M. i majke M., rođene Š., rođen .... godine, u B., sa prebivalištem u selu D., opština B., državljanin C. G., neoženjen, nezaposlen, osuđivan presudom Osnovnog suda u Beranama K.br. 402/09 od 29.03.2010. godine, zbog krivičnog djela iz čl. 152 st. 2 KZ CG, na 30 dana zatvora, presudom Osnovnog suda u Beranama K.br. 445/09 od 28.04.2010. godine, zbog krivičnog djela iz čl. 403 st. 2 KZ RCG, osuđen 6 mjeseci zatvora, uslovno za jednu godinu, presudom Osnovnog suda u Beranama K.br. 384/10 od 16.02.2011. godine, zbog krivičnog djela iz čl. 152 st. 1 KZ, na novčanu kaznu u iznosu od 1.200,00 € i presudom Osnovnog suda u Beranama K.br. 52/11 od 21.06.2011. godine, zbog krivičnog djela iz čl. 240 st. 1 tač. 1 KZ, na 6 mjeseci zatvora. </span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span class="s1">K r i v  j e:</span>
</p>
<p class="p1"></p>
<p class="p1"></p>
<p class="p1"></p>
<p class="p3">
<span>	Što je:</span>
</p>
<p class="p3"></p>
<p class="p3">
<span>	- Dana 30.08.2012. godine, u periodu od 08,30 časova do 18,30 časova u selu B. - P., opština B., obio porodičnu kuću vlasništvo oštećenog K. R., na način što je upotrebom fizičke snage - nogom, polomio staklo na lijevom krilu ulaznih vrata, smještenih na zapadnoj strani kuće, potom kroz tako napravljeni otvor provukao ruku i upotrebom  podesnog sredstva, izvukao osigurač sa unutrašnje strane vrata, otvorio vrata, ušao u unutrašnjost objekta, izvršio premetačinu stvari u dnevnoj sobi i sa dnevnog stola oduzeo novac u iznosu od 200,00 € i to u apoenima 1 novčanica od 100,00 € druge novčanice po 5,00 i 10,00 € i jednu novčanicu od 20,00  €, a preostali dio u metalnim apoenima od 1,00 i 2,00 €, koje su bile u malom kožnom novčaniku, a sve u namjeri da njihovim prisvajanjem sebi pribavi protiv pravnu imovinsku korist,</span>
</p>
<p class="p3"></p>
<p class="p3">
<span>	- čime je izvršio krivično djelo teška krađa iz čl. 240 st. 1 tač. 1 Krivičnog zakonika,</span>
</p>
<p class="p3"></p>
<p class="p3">
<span>	- pa ga sud primjenom citiranih zakonskih propisa i članova 4, 32, 36, 42, 45, 46 i 51 Krivičnog zakonika i čl. 229, 239 i 374 ZKP-a.</span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span class="s1">O S U Đ U J E</span>
</p>
<p class="p1"></p>
<p class="p3"></p>
<p class="p3"></p>
<p class="p3">
<span>	Na kaznu zatvora u trajanju od 9 (devet) mjeseci, u koju kaznu mu se ima uračunati vrijeme provedeno u pritvoru od 31.08.2012. godine do 30.09.2012. godine.</span>
</p>
<p class="p3"></p>
<p class="p3">
<span>	Optuženi se obavezuje da na ime paušala plati sudu iznos od 50,00 € u roku od 15 dana po pravosnažanosti presude, pod prijetnjom posledica prinudnog izvršenja. </span>
</p>
<p class="p3"></p>
<p class="p3">
<span>	Obavezuje se optuženi da oštećenom K. R. na ime imovinsko pravnog zahtjeva plati 200,00 € u roku od 15 dana po pravosnažnosti presude pod prijetnjom posledica prinudnog izvršenja.</span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p1"></p>
<p class="p3">
<span>	Optužnim predlogom Osnovnog državnog tužioca u Beranama Kt.br. 170/2012 od 16.10.2012. godine, okrivljenom Đ. I. stavljeno je na teret izvršenje krivičnog djela teška krađa iz čl. 240 st. 1 tač. 1 Krivičnog zakonika.</span>
</p>
<p class="p3"></p>
<p class="p3">
<span>	Glavni pretres je održan i zaključen u prisustvu zamjenik ODT-a u Beranama Dragoljuba Popovića, oštećenog K. R. i okrivljenog Đ. I.. </span>
</p>
<p class="p3"></p>
<p class="p3">
<span>	Zastupnik javne optužbe u završnoj riječi je ostao pri podnijetoj optužnici jer je izvedenim dokazima na glavnom pretresu, na nedvosmislen način utvrđeno da je okrivljeni izvršio krivično djelo teška krađa na štetu oštećenog K. R., a što proizilazi iz izvještaja o tehničkoj obradi identifikacije tragova papilarnih linija, br. .../... - ... od .... godine UP PJ B. i izvještaja o daktiloskopskom ispitivanju br. .../... - ... - ... od .... godine Forenzičkog centra u D.. Odbrana okrivljenog da nije izvršio predmetno krivično djelo, sračunata je na izbjegavanje krivične odgovornosti. Predložio je sudu da za izvršeno krivično djelo optuženom Đ. I. izrekne kaznu zatvora u trajanju od 1 godine.</span>
</p>
<p class="p3"></p>
<p class="p3">
<span>	Oštećeni K. R. u završnoj riječi je izjavio da se</span><span class="s1"> </span><span>pridružuje krivičnom gonjenju protiv optuženog  i postavio je imovinsko - pravni zahtjev.</span>
</p>
<p class="p3"></p>
<p class="p3">
<span>	Optuženi Đ. I. u svojoj odbrani u bitnom je istako da je dana  30.08.2012. godine, do 09,00 časova bio u svojoj kući, nakon čega je pošao u grad i pio kafu u lokalu „I.“ gdje se zadržao posa sata i bio je sam. Nakon toga se vratio kući gdje se zadržao do oko 14,00 časova, kada ga je pozvala telefonom majka koja se nalazila u planini „L.“ pa je pozvao svog druga M. L. i tražio mu auto kako bi otišao na L.. M. mu je dovezao auto „A.“, ispred lokala „C.“. Kada je preuzeo vozilo pošao je za brata A. Đ. i zajedno su pošli na planinu L., gdje su se zadržali oko 15 minuta, a onda se vratili za B.. Ostavio je majku na pisti, a autom pošao put grada i pozvao M. L., koji mu je rekao da ga sa B. I. i D.D. čeka u kafiću „L.“. Otišao je kod njih, a nakon pola sata od dolaska pozvali su ga iz policije da se javi u zgradu policije, gdje je saslušan na okolnosti da je autom cimnuo u pravcu inspektora I.. Kada je izašao iz zgrade policije, preko puta kafane „V.“ čekao ga je M., nakon čega su otišli u „T.“ da jedu. U gradu su se zadržali do oko 11,00 časava, nakon čega je taksijem otišao kući. Ne priznaje da je izvršio predmetnu krađu, uopše nije išao na P. u zadnjih mjesec dana, te mu u vezi tog događaja ništa nije poznato. Poznaje K. R. i misli da isti u svojoj kući živi sam, a kuće su im na P. udaljene oko 3 km jedna od druge. U kuću oštećenog nikada nije ulazio, jedino je prolazio putem pored kuće, a put je na udaljenosti od oko 20 m od kuće i nije dodirivao vrata ili stakla na istoj kući, te mu nije jasno kako su nađeni tragovi papilarnih linija na polomljenom staklu.</span>
</p>
<p class="p3"></p>
<p class="p3">
<span>	U završnoj riječi je izjavio da se ne osjeća krivim za krivično djelo stavljeno mu teret. Tražio je da ga sud oslobodi od optužbe, a nije mu jasno kako su na staklu nađene njegove papilarne linije, kad nije ulazio u kuću oštećenog, niti je tog dana išao na P..</span>
</p>
<p class="p3"></p>
<p class="p3">
<span>	Provjeravajući navode optužnog akta i odbranu okrivljenog sud je na glavnom pretresu izveo dokaze: saslušao u svojstvu svjedoka oštećenog K. R., pročitao iskaze svjedoka L. M., B. I. i D. D., pročitao zapisnik o uviđaju Uprave policije PJ B. .... br. .../... od .... godine, izvršio uvid u foto dokumentaciju lica mjesta UP PJ B. br. .../...-... od .... godine, pročitao izvještaj o kriminalističko - tehničkom pogledu lica mjesta Ku.br. .../...-... od .... godine, pročitao izvještaj o tehničkoj obradi i identifikaciji tragova papilarnih linija br. .../...-... od ... godine, Uprave policije PJ - B., pročitao izvještaj o daktiloskopskom ispitivanju br. .../...-...-... od .... godine Forenzičkog centra Uprave policije C. G., te pribavio i pročitao izvod iz kaznene evidencije Uprave policije PJ B., za optuženog Đ. I..</span>
</p>
<p class="p4"></p>
<p class="p4">
<span>Cijeneći odbranu optuženog i dokaze pojedinačno i u međusobnoj vezi, a shodno čl. 370 st. 2 Zakonika o krivičnom postupku CG, sud je utvrdio činjenično stanje kao u dispozitivu presude i zaključio da je okrivljeni izvršio krivično djelo  stavljeno mu na teret za koje je kriv.</span>
</p>
<p class="p4"></p>
<p class="p4">
<span>Naime, sud je činjenično stanje utvrdio iz iskaza oštećenog saslušanog u svojstvu svjedoka K. R., kao i na osnovu izvednih pisanih dokaza, a dovedeno u vezu sa odbranom oputženog. Tako iz  iskaza oštećenog saslušanog u svojstvu svjedoka K. R., sud  je utvrdio da je 30.08.2012. godine, oko 09,00 časova ispratio mlađeg brata sa kravama na ispašu, a nakon toga pošao do stare kuće koja je udaljena nekih 200 m od njegove kuće. Toga dana se nije vraćao kući do poslije 18,00 časova. Kada je došao do kuće vidio je da su spoljna vrata polomljena i otvorena, a koja su dvokrilna i sa žutim debelim staklom. Staklo koje je bilo polomljeno nalazilo se u unutrašnjosti kuće u hodniku i ispred vrata na terasi. Kada je ušao u kuću primijetio je da su stvari u sve tri sobe bile razbacane. Čim je primijetio da mu je kuća obijena, pozvao je policiju. Iz dnevne sobe sa stola mu je odnijeto 200,00 €, i to jedna novčanica je bila od 100,00  €, druge su bile od 5,00 €, 10,00 € i jedna od 20,00 €, kao i nešto sitnog novca u apoenima od 1,00 € i 2,00 €, koji se nalazio u kožnom novčaniku. Sud je iskaz oštećenog u potpunosti prihvatio, cijeneći ga kao jasan, objektivan i ničim doveden u pitanje, a saglasan sa zapisnikom o uviđaju Uprave policije u B..</span>
</p>
<p class="p4"></p>
<p class="p4">
<span>Iz iskaza svjedoka L. M., sud nije mogao utvrditi pravno relevantne činjenice vezane za kritični događaj, osim da ga je dana 30.08.2012. godine, prije podne, pozvao Đ. I. telefonom i tražio da mu da auto kako bi otišao po borovnice i kupine, koje su bile ubrane, a koje su se nalazile u njihovoj vikendici na planini L.. Oko 15,00 - 16,00 časova mu je ispred lokala „C.” predao auto, nakon čega je u kafiću „L.” sa D. D. i B. I. je čekao I. da mu vrati auto. Oko 16,15 časova pozvao ga je I. telefonom, pa mu je on kazao da ga sa D. i sa I., čeka u kaficu „L.”, pa im se I. pridružio oko 16,30 do 16,45 časova. Nakon 15 - tak min, I. je telefonom zvao inspektor na razgovor, jer je navodno „cimnuo” kolima put inspektora, pa su sva trojica pošli sa njim u policiju i čekali ga u kafani pored „V.”. I. ga je nakon toga pozvao i rekao mu da doveze auto ispred zgrade policije, što je on i učinio, pa je izvršen pretres njegovog vozila. Kada je Đ. I. završio sa policijom, a to je bilo oko pola sedam, otisli su u „T.” na ručak. Poslije toga su otišli u kafanu „E.”, koja se nalazi ispod J. i tu su se zadržali oko 40 min. Nakon toga je otišao kući da se spremi za grad. U vezi krađe koja je okrivljenom stavljena na teret nije mu ništa poznato. </span>
</p>
<p class="p4"></p>
<p class="p4">
<span>Iz iskaza svjedoka B. I., sud nije mogao utvrditi pravno relevantne činjenice vezane za kritični događaj, osim da je dana 29.08.2012. godine, bio u kafe baru „L.”, zajedno sa L. M. i D. D., gdje su se našli oko 15,15 časova. Pola sata nakon što su oni sjeli pridružio im se Đ. I.. Nakon 10 do 15 min pozvali su Đ. I. iz policije, da se javi na razgovor, nakon čega su se sva četvorica uputili prema policiji, pa su njih trojica ušli u kafanu „V.”, a Đ. I.nje ušao u zgradu policije. Petnaestak minuta nakon toga pozvali su M. kako bi donio saobraćajnu dozvolu. L. M. i I. Đ. su se u zgradi policije zadržali oko 15 - 20 min, da bi se kad su izašli pozdravili sa njima i otišli, a on i D. su ostali da piju piće. U vezi predmetne krađe ništa mu nije poznato. </span>
</p>
<p class="p4"></p>
<p class="p4">
<span>Iz iskaza svjedoka D. D., sud nije mogao utvrditi pravno relevantne činjenice vezane za kritični događaj, osim da je dana 30.08.2012. godine, bio u društvu L. M. i B. I., kada im se u kafe baru „L.” pridružio Đ. I.. I. je sjedio sa njima 20 - tak minuta, nakon čega ga je pozvala policija i kazali mu da dođe u stanicu policije. Tada su svi krenuli prema zgradi policije. Đ. I. je ušao u zgradu policije, a njih trojica su ušli u kafanu „V.” da ga sačekaju. Nakon toga su pozvali L. M. telefonom i tražili da donese saobraćajnu dozvolu vozila, što je M. i učinio. M. L. i Đ. I. su se u stanici policije zadržali još oko sat vremena, nakon čega su izašli, ušli u auto i otišli. U vezi obijanja kuće K. R. ništa mu nije poznato. </span>
</p>
<p class="p4"></p>
<p class="p3">
<span>	Iz zapisnika o uviđaju Uprave policije B. ... broj .../... od .... godine, sud je utvrdio da je isti sačinjen povodom obijanja kuće K. R. od strane NN lica u selu B. – P. opština B.. Ulazna vrata u trenutku vršenja uviđaja zatečena u zatvorenom položaju. Radi se o dvokrilnim metalnim vratima dimenzija 120 x 130 cm, koja se nalaze na zapadnoj strani kuće. Vršenjem uviđaja utvrđeno da je na lijevom krilu gledano iz pravca vani polomljeno staklo dimenzija 20 x 60 cm, žute boje. Takođe je primijećeno da se nekoliko parčića nepravilnog oblika nalazi nasloženo na šatorskom krilu lijevo od ulaznih vrata, gledano iz pravca vani. Takođe je primijećeno i nekoliko parčića stakla u unutrašnjosti hodnika pored ulaznih vrata. Pregledom prizemnog dijela utvrđeno je da se isti sastoji od 5 zasebnih prostorija i to hodnika, WC, dnevne i dvije spavaće sobe. U dnevnoj sobi su primijećeni tragovi premetačine i razbacana roba po sredini iste. Lice mjesta je fotografisano od strane krim tehničara, kriminalističko tehnički obrađeno i tom prilikom su uzeta sa parčića stakla koja su se nalazila ispred ulaznih vrata na šatorskom krilu, dva traga papilarnih linija, pogodna za dalju identifikaciju. </span>
</p>
<p class="p3"></p>
<p class="p4">
<span>Iz foto dokumentacije lica mjesta ustnovljeno je kako izgleda prednja strana kuće, izgled ulaznih vrata sa polomljenim staklom, izgled polomljenog stakla gdje su pronađeni otisci papilarnih linija, izgled papilarnih linija, kao i opšti izgled  unutrašnjih prostorija gdje se nalazio otuđeni novac.</span>
</p>
<p class="p4"></p>
<p class="p4">
<span>Iz izvještaja o kriminalističko - tehničkom pregledu lica mjesta broj KU broj knjige uviđaja .../...-.., sud je utvrdio da je dana 30.08.2012. godine izvršeno fotografisanje lica mjesta, pronalaženje, obilježavanje, fiksiranje i izuzimanje tragova sa lica mjesta, pregledom lica mjesta nađeni tragovi papilarnih linija koje su obeležene tr. br. ... . koje su pronađene na staklu polomljenom do ulaznih vrata, trag br. .../... pronađen na polomljenom staklu, trag broj .../... pronađen na polomljenom staklu, a njihova upotrebljivost će se utvrditi daljom obradom.</span>
</p>
<p class="p3"></p>
<p class="p4">
<span>Iz izvještaja o tehničkoj obradi i identifikaciji tragova papilarnih linija br. ../...-... od .... godine, Uprave policije PJ B., sud je utvrdio da je komparacijom traga papilarnih linija označenog br. .../... sa otiscima srednjeg i domalog prsta lijeve ruke, osumnjičenog Đ. I., pronađeno 12 podudarnih identifikacionih karakteristika. Trag papilarnih linija označen br. .../..., tretiran po utvrđenim prinicipima daktiloskopije nije identifikovan.</span>
</p>
<p class="p4"></p>
<p class="p4">
<span>Iz izveštaja o  daktiloskopskom ispitivanju Forenzničkog centra broj ../..., sud je utvrdio da nakon izvršene fotografske obrade folija sa spornim tragovima papilarnih linija na foliji označenoj br. 1/1, nalazi se jedan trag papilarnih linija   podesan za identifikaciju, na foliji označenoj br. 1/2  nalaze se tri traga papilarnih linija podesna za identifikaciju, izvršenim daktiloskopsim vještačenjm folija sa spornim tragovima papilarnih linija br. 1/1 i 1/2 utvrđeno je da podesan trag papilarnih linija na foliji označen  br. 1/1 potiče od kažiprsta lijeve ruke, a tragovi  papilarnih linija na foliji označenoj 1/2 potiču od srednjeg i domalog prsta lijeve ruke  Đ. I. od oca M. rođ. .... . godine.</span>
</p>
<p class="p4"></p>
<p class="p4">
<span>Sadržinu naznačenih pisanih dokaza sud je u potpunosti prihvatio, a izvedeni pisani dokazi u međusobnoj su saglasnosti i njihova valjanost ničim nije dovedena u pitanje.</span>
</p>
<p class="p3"></p>
<p class="p3">
<span>	Sud je cijenio odbranu okrivljenog Đ. I. da nije izvršio krivično djelo stavljeno mu na teret, te da kritičnog dana nije bio u selu P., nikada nije ulazio u kuću oštećenog, niti je dodirivao vrata i staklo na istoj kući, niti je istu kuću obio. U ovom dijelu je sud odbranu okrivljenog cijenio kao sračunatu na izbjegavanje krivične odgovornosti s obzirom da su ovakvi navodi obezvrijeđeni izvještajem o tehničkoj obradi i identifikaciji tragova papiralnih linija br. .../...-... od .... godine, Uprave policije PJ – B. i izvještajem o daktiloskopskom ispitivanju br. .../...-...-... od .... godine, Forenzičkog centra Uprave policije C. G.. Dakle, nalaženjem otisaka prstiju optuženog na licu mjesta na polomljenom staklu od vrata  je  apsolutna sigurnost da je ono lice čiji je otisak nađen, u ovom slučaju optuženi, doticalo predmet na koji je otisak nađen. To dokazuje da je optuženi bio na licu mjesta, jer otisak prsta nastaje dodirom kože na kojoj ima izvestan sloj masti i znoja.</span>
</p>
<p class="p3"></p>
<p class="p3">
<span>	Po ocjeni suda, na utvrđivanje činjeničnog stanja i krivične odgovornosti u konkretnom slučaju  nijesu bili od uticaja  navodi odbrane da se okrivljeni toga dana sastao sa B. I., L. M. i D. D.. Ovakva ocjena suda proističe iz činjenice da su tragovi papilarnih linija optuženog Đ. I. nađeni na polomljenom staklu prilikom obijanja, što ukazuje da je okrivljeni izvršio krivično djelo stavljeno mu na teret, pa je okrivljeni kritičnog dana imao mogućnosti da se pored izvršenja krivičnog djela bavi i drugim aktivnostima.</span>
</p>
<p class="p3"></p>
<p class="p3">
<span>	Dakle, iz izvedenih dokaza tokom postupka kao nesumnjivo je utvrđeno da je okrivljeni u namjeri da sebi pribavi protivpravnu imovinsku korist, obio porodičnu kuću  oštećenog  K. R. i to upotrebom fizičke sile polomio staklo na lijevom krilu ulaznih vrata, potom kroz tako napravljeni otvor izvukao osigurač sa unutrašnje strane vrata, otvorio vrata, ušao u unutrašnjost objekta i oduzeo iznos od 200,00 €, koje su bile u kožnom novčaniku. Iz zapisnika o uviđaju Uprave policije PJ B. ... br. .../... od .... godine, kao i iz iskaza oštećenog saslušanog u svojstvu svjedoka, utvrđeno je da je dana 30.08.2012. godine, u selu B. - P., opština B., obijena porodična kuća vlasništvo oštećenog K. R., što znači da je toga dana optuženi preduzimao inkriminisnu radnju i stoga je kao vrijeme izvršenja i prihvaćeno neutvđeno vrijeme u periodu od 08,30 časova, kada je oštećeni izašao iz kuće, pa do 18,30 časova kada je oštećeni zatekao obijenu kuću. Postupajući na opisani način optuženi je u svojim radnjama ostvario elemente krivičnog djela teške krađe iz čl. 240 st. 1 tač. 1 Krivičnog zakonika. Okrivljeni je bio svjesan svoga djela i isto je htio, te je krivično djelo izvršio sa direktnim umišljajem.</span>
</p>
<p class="p3"></p>
<p class="p3">
<span>	Za izvršenje krivičnog djela teška krađa iz čl. 240 st. 1 tač. 1 Krivičnog zakonika predviđena je kazna zatvora od  jedne do osam godina.</span>
</p>
<p class="p3"></p>
<p class="p3">
<span>	Prilikom odlučivanja o vrsti krivične sankcije, sud je cijenio sve okolnosti iz čl. 42 Krivičnog zakonika koje se odnose na odmjeravanje kazne, pa je od olakšavajućih okolnosti na strani  okrivljenog našao da se radi o mladoj osobi, lošeg  imovnog stanja, dok je od otežavajućih okolnosti cijenio njegovu raniju osuđivanost, pa je sud stanovišta da sve olakšavajuće okolnosti na strani optuženog u njihovoj sveukupnosti predstavljaju osobito olakšavajuće okolnosti i kao takve osnov za ublažavanje kazne, te da će se i sa ublaženom kaznom postići svrha kažnjavanja, pa je optuženom izrekao kaznu zatvora u trajanju od devet mjeseci i stanovišta je da će se sa utvrđenom vrstom i visinom kazne dovoljno uticati na istog da ubuduće ne vrši ova i slična krivična djela, te da će se na taj način postići se svrha kažnjavanja iz čl. 32 Krivičnog zakonika. Optuženom Đ. I. u kaznu zatvora ima se uračunati vrijeme provedeno u pritvoru od 31.08.2012. godine do 30.09.2012. godine, a u smislu čl. 51 Krivičnog zakonika.</span>
</p>
<p class="p3"></p>
<p class="p3">
<span>	Odluka o paušalu donijeta je shodno čl. 226 st. 2 Zakonika o krivičnom postupku CG, pri čemu je sud cijenio složenost i trajanje krivičnog postupka i imovinske prilike optuženog.</span>
</p>
<p class="p3"></p>
<p class="p3">
<span>	Optuženi je shodno čl. 239 ZKP-a CG obavezan da plati oštećenom K. R. iznos od 200,00 €, a koji iznos je sud utvrdio na osnovu iskaza oštećenog.</span>
</p>
<p class="p3"></p>
<p class="p3">
<span>	Iz iznijetog je odlučeno kao u izreci presude, shodno čl. 374 ZKP-a CG. </span>
</p>
<p class="p3"></p>
<p class="p3"></p>
<p class="p1">
<span class="s1">OSNOVNI SUD U BERANAMA</span>
</p>
<p class="p1">
<span class="s1">Dana, 15.05.2013. godine</span>
</p>
<p class="p1"></p>
<p class="p3"></p>
<p class="p3">
<span class="s1">Zapisničar                                                                                       S U D I  J A </span>
</p>
<p class="p3">
<span class="s1">Mirosava Lekić                                                                      Aleksandar Ćulafić </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA</span><span>: </span>
</p>
<p class="p3">
<span>Protiv ove presude nezadovoljna stranka ima </span>
</p>
<p class="p3">
<span>pravo žalbe u roku od 15 (petnaest) dana od</span>
</p>
<p class="p3">
<span>dana prijema iste, preko ovog suda za Višu sud</span>
</p>
<p class="p3">
<span>u Bijelom Polju. </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5"></p>


</body>
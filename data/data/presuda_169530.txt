<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 0.75in;}
.s1{font-weight:bold;}
.s2{font-weight:bold;text-decoration:underline;}
.s3{font-family:Arial;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	</span><span class="s2">K. br. 214/2010</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p3">
<span class="s1">	</span><span>Osnovni sud u B.Polju kao prvostepeni krivični i to sudija Rahmo Banda  kao sudija pojedinac uz učešće Popović Ljiljane kao zapisničara u krivičnom predmetu protiv okrivljenog  M.R.a iz Bijelog Polja, zbog krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika i okrivljenog J.S.a  iz Bijelog Polja, zbog krivičnog djela ugrožavanje opasnim orudjem pri tuči i svadji iz čl.154 Krivičnog zakonika, postupajući po Optužnom predlogu ODT-a iz Bijelog Polja Kt. br. 91/10 od 16.03.2010.godine, nakon održanog, usmenog, glavnog i javnog pretresa, održanog dana 17.05.2011. godine, u prisustvu  Zamjenika ODT iz Bijelog Polja Nišavić Tanje, okrivljenog M.R.a, okrivljenog J.S.a i njegovog branioca D.K.a adv. iz Bijelog Polja, istog dana donio je i javno objavio:</span>
</p>
<p class="p3"></p>
<p class="p2">
<span class="s1">P R E S U D U</span>
</p>
<p class="p3"></p>
<p class="p3">
<span>	</span><span class="s1">Okrivljeni</span><span> </span><span class="s1">M.R.E</span><span>, od oca M.i majke S. rodjene F., rodjen ....godine u Bijelom Polju, živi u mjestu rodjenja - M., Srbin, državljanin Crne Gore, pismen, završio Srednju Školu, zaposlen, neoženjen, vojsku služio 2001.godine u B., srednjeg imovnog stanja, ne osudjivan. </span>
</p>
<p class="p3"></p>
<p class="p3">
<span>	</span><span class="s1">Okrivljeni</span><span> </span><span class="s1">J.S.</span><span>, od oca Ž. i majke D., rodjene D., rodjen ... godine u Bijelom Polju, sa prebivalištem u mjestu rodjenja - ul. ..N.bb, državljanin CG, nezaposlen, neoženjen, završio srednju školu, vojsku služio 2003. godine u Svilajncu, lošeg imovnog stanja, osudjivan. </span>
</p>
<p class="p4"></p>
<p class="p2">
<span class="s1">K r i v i   s u</span>
</p>
<p class="p4"></p>
<p class="p4">
<span class="s1">Što su :</span>
</p>
<p class="p4"></p>
<p class="p4">
<span class="s1"> 1.</span><span> </span><span class="s1">Okrivljeni M.R.e,</span><span> dana 01.01.2010.godine oko 23,00 h, ispred U.O.'' M.'' u Ul. Ž.Ž.u Bijelom Polju, lako tjelesno povrijedio oštećenog J.S.a, na način što ga je metalnom palicom, udario u predjelu glave, nakon čečga ga je uhvatio za odjeću i oborio na betonsku podlogu, a koja sredstva su podobna da tijelo teško povrijede ili zdravlje teško naruše, kojom prilikom mu je nanio tjelesne povrede u vidu nagnječno razderne rane dužine 6 cm u tjemenom dijelu glave, oguljotine kože veličine 2 x 1 cm, u predjelu lijeve podkoljenice i oguljotine kože u predjelu lijeve podlaktice dimenzija 3 x 2 cm, </span>
</p>
<p class="p4"></p>
<p class="p4">
<span>- čime je izvršio krivično djelo laka tjelesna povreda iz čl. 152. st.2, u vezi st. 1. Krivičnog Zakonika.</span>
</p>
<p class="p4"></p>
<p class="p4">
<span class="s1">2.</span><span> </span><span class="s1">Okrivljeni J.S.</span><span>, istog dana, u isto vrijeme i u istom mjestu kao pod tačkom 1. izreke presude, pri tuči sa oštećenim M.R.em, mašio se kamena, sredstva podobnog da tijelo teško povrijedi ili zdravlje teško naruši, na način što je istim gadjao u pravcu oštećenog, </span>
</p>
<p class="p4"></p>
<p class="p4">
<span>- čime je izvršio krivično djelo ugrožavanje opasnim orudjem pri tuči ili svadji iz čl. 154. Krivičnog Zakonika. </span>
</p>
<p class="p4"></p>
<p class="p4">
<span>- pa ih sud primjenom citiranog zakonskog propisa i čl. 2, 4, 5, 13, 15, 32, 39, 42, Krivičnog zakonika,  kao i čl.199,202 i 364. ZKP-a,  </span>
</p>
<p class="p3"></p>
<p class="p2">
<span class="s1">O S U DJ U J E</span>
</p>
<p class="p2"></p>
<p class="p3">
<span class="s1">	I to okrivljenog M.R.a, </span><span>na novčanu kaznu u iznosu od 1.200,00  €  ( hiljadu i dvijestotine eura), </span><span class="s1">a okrivljenog J.S.a, </span><span>na novčanu kaznu u iznosu od 400,00 (četiristotine eura), koje kazne su isti dužni platiti ovom sudu u roku od 3. mjeseca,  po pravosnažnosti presude, a u slučaju da se kazne ne mogu naplatiti u odredjenom roku, Sud će ih zamijeniti tako što će se za svakih započetih 25 €  (dvadesetpet eura) odrediti jedan dan zatvora, a ako okrivljeni isplate samo dio novčane kazne ostatak će se srazmjerno pretvoriti u zatvor, a ukoliko okrivljeni isplate i ostatak novčane kazne izvršenje zatvora će se obustaviti. </span>
</p>
<p class="p4"></p>
<p class="p4">
<span>Obavezuju se okrivljeni da ovom sudu na ime paušala plate iznose od po 60,00 € ( šezdeset ) eura, kao i na ime troškova krivičnog postupka solidarno iznos od 538,00 eura ( petstotinatridesetosam  eura ) sve u roku od 15 dana po pravosnažnosti presude.</span>
</p>
<p class="p4"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p4">
<span>Osnovni državni tužilac iz B.Polja podnio je ovom sudu Optužni predlog Kt.br.91/10 od 16.03.2010. godine, protiv okrivljenog M.R.a iz Bijelog Polja, zbog krivičnog djela laka tjelesna povreda iz čl. 152. st. 2. u vezi st. 1. Krivičnog Zakonika i okrivljenog J.S.a  iz Bijelog Polja, zbog krivičnog djela ugrožavanje opasnim orudjem pri tuči i svadji iz čl.154 Krivičnog zakonika. </span>
</p>
<p class="p4"></p>
<p class="p4">
<span>Zamjenik ODT prije davanja završnih riječi je precizirala optužni predlog pod tač. 1. optužnog predloga, s obzirom na dopunu nalaza i mišljenja vještaka med. struke dr.S.M.a, tako što umjesto riječi '' desne podkoljenice'' treba da stoje riječi </span><span class="s1">'' lijeve podkoljenice'' a dodaju se riječi ''i oguljotine kože u predjelu lijeve podlaktice dimenzija 3 x 2 cm''.</span><span> Dok u ostalom dijelu činjenični opis i pravna kvalifikacija krivičnog dijela ostaju nepromijenjeni. U završnoj riječi je ostala u svemu pri  preciziranom optužnom predlogu i tražila  da sud okrivljene M.R.a i J.S.a oglasi krivim i osudi na kazne po Zakonu. </span>
</p>
<p class="p4"></p>
<p class="p4">
<span>Okrivljeni M.R.e u svojoj odbrani u istražnom postupku je naveo, da dana 01.01.2010.godine negdje oko 23 h, nalazio se na svom radnom mjestu u K. - B. '' M.'' u Ul. Ž.Ž.a, Opština Bijelo Polje. Istakao je da je obavljao poslove obezbjedjenje lokala zajedno sa B.E.i L.M.i zna da je te noći bila velika gužva i oni su pustali naizmjenično goste u lokalu. Takodje, je istakao je da u toj gužvi naišlo društvo medju kojima se nalazio J.S., R.M., N.M.i R.R.u vidno pijanom stanju. Kada je J. rekao da ne može ući, već da sačeka nekih 5 minuta dok neko ne izadje iz lokala, isti je reagovao tako što ga je opsovao a zatim ga bez ikakvog povoda i razloga jedanput udario nogom obuvenom u cipele u predjelu stomaka. To su vidjele njegove kolege B. i L.. Tada je on i njegove kolege pokušali da izvedu J.a iz nekog medju prolaza koji se nalazi izmedju ulaznih vrata lokala i lokala, kada je on i u tom trenutku pokušao da ga udari. Istakao je i to, da su oni ipak ga nekako izveli van, te kad su ga pustili isti je dohvatio jedno betonsko parče od trotoara i istim ga gadjao, a nije ga pogodio. Pa mu je on prišao i uhvatio ga za revere od jakne u kom trenutku ga neko iz društva J.a jednom udara nogom u glavu, u kom trenutku su on i J. zajedno pali na betonsku podlogu, kada je najvjerovatnije isti udario glavom od beton. Tada su reagovale njegove kolege i odvojile njega od J.a. On se nakon toga vratio svom poslu a isti su napustili mjesto dogadjaja. Posebno je istakao da kritičnom prilikom nije kod sebe imao metalnu palicu a što mogu potvrditi njegove kolege. N. da J. nakon što su ustali sa betona nije imao nikakve vidne povrede na licu a to je primijetio baš zato što ga je i dalje vrijedjao i psovao, a najvjerovatnije povrede koje je J. naveo, nastale su prilikom njihovog zajedničkog pada na betonsku podlogu, iako to ne može tvrditi sa sigurnošću jer nezna obzirom da je i on pao zajedno sa njim. Na glavnom pretresu je dodao, da kritične večeri nije primijetio povrede kod J.S.a ni na licu ni na glavi. Napomenuo je da kritičnom prilikom kod sebe nije imao metalnu palicu, niti kakvo drugo orudje, već je J. vjerovatno povrede dobio prilikom pada na betonsku podlogu gdje je možda udario glavom od beton a možda je i sam iscenirao udarac. Na pitanje je odgovorio, da prilikom fizičkog kontakta bio je prisutan R.R., B. E. koji je inače njegov kolega, L. M. i R.M., a kritičnom prilikom nezna na koji dio tijela je pao J.S., jer je više obraćao pažnju kako će sam da padne i da ostane nepovrijedjen, samo se sjeća da su njemu momci iz njegovog društva prišli da pomognu da ustane. U završnoj riječi je izjavio, da se kritične večeri nalazio na radnom mjestu u U.O.''M.'' i nije mu bila nikakva namjera da ima svadju i tuču sa bilo kim a pogotovu ne sa ljudima koje poznaje tako da nije tačno da je on  udario J.S.a, već da su oni te večeri nasrnuli njih 5 - 6 momaka na njega i da je morao nekako da se brani. Tražio je da ga sud oslobodi od krivice. </span>
</p>
<p class="p4"></p>
<p class="p3">
<span>	Okrivljeni J.S.  u svojoj odbrani na glavnom pretresu je naveo, da vezano za optuženje može da se izjasni da nije izvršio krivično djelo koje mu je ODT stavio na teret. On je kritične večeri bio u tom lokalu i vezano za kritični dogadjaj može da kaže to, da ispred lokala ne postoji nikakav kamen, niti je on tom prilikom uzimao kamen. Posebno ističe da je on kritične večeri izašao u taj lokal na poziv njegovih prijatelja, a vlasnik lokala i konobari mogu da kažu za njega kakvo je njegovo ponašanje i kakav je on gost, tako da on u podpunosti ne priznaje izvršenje krivičnog djela i da je on tom prilikom oštećen. Takodje, povrede koje su mu upisane u optuženju, nijesu tačno opisane. Istakao je i to da je u policiju od njega izjava uzimana par sati - tačnije 3 - 4 sata, i tom prilikom se mijenjalo nekoliko ispektora.  A vezeno za kritični dogadjaj koji se desio te večeri on je obavijestio policiju. Na pitanje branioca sa kim je bio u društvu te večeri, odogovorio je, bio je u društvu sa 7 - 8 momaka izmedju kojih može da kaže, D.V.,M.N.,M.R., R.R., B.K., V.B.i još jedan momak iz Rasadnika nezna mu ime.  Dalje na pitanje kada i kojim sredstvom je zadobio povrede, odgovorio je može da kaže da je povrede koje je zadobio iste zadobio ispred lokala, a iste je zadobio od okrivljenog M.R.a i primijetio je kod istog tada štanglu dužine više od jednog metra, a debljine ne može se izjasniti, odnosno kao ruka iznad nadlaktice. I poslije zadobijenih udaraca on se onesvijestio i više se ne sjeća ničega, a zadobio je  povrede na lijevo koljeno i ispod koljena prilikom pada, na ruci i na glavi. Dalje na pitanje kada su napravljene fotografije i gdje su napravljene, kazao je fotografije su napravljene 20 sati poslije kritičnog dogadjaja a na istima ima vrijeme i datum.</span>
</p>
<p class="p5"></p>
<p class="p4">
<span>Branilac okrivljenog J.S.a u završnoj riječi je izjavio, da navodi optužbe da je njegov branjenik izvršio krivično djelo ugrožavanje opasnim orudjem pri tuči ili svadji nijesu dokazani. Naprotiv, iz cjelokupno utvrdjenog činjeničnog stanja nedvosmisleno proizilazi da je njegov branjenik kritične prilike bio napadnut od strane optuženog M.R.a koji mu je tom prilikom metalnom palicom nanio brojne povrede po čitavom tijelu, a od tih povreda jedino su medicinski verifikovane one koje je danas vještak u svom nalazu naveo i opisao. U konkretnom slučaju njegov branjenik se nije mašio bilo kakvog kamena pri tuči ili svadji, jer da je imao bilo kakav kamen zasigurno da bi se sa istim branio i braneći se sigurno i nanio neku povredu okrivljenom M.R.u. Medjutim, niti je imao kamen, niti se istog mašio. Ukazuje na specifičnost kritičnog dogadjaja koji je praktično preslikan sa nekim drugim dogadjajima u kojima je takodje akter okrivljeni M.R.e i po pravilu i u tom i u ovom dogadjaju on nanosi povrede gostima lokala, a kao po nekom nepisanom pravilu, ti gosti lokala i u tim slučajevima kao i u ovom, kada idu u lokal sa sobom nose kamen, jer kamenja u blizini ovog lokala nikakvih nema. Dakle, uvijek je napadač isti, uvijek se tu nalazi kamen koji se po njemu kao alibi za napad i nanošenje povreda, a uvijek je ishod isti povrede su kod gostiju lokala. Vještak med. struke je precizno opisao način i mogućnost nanošenja povreda okrivljenom J.S.u isključujući pri tom mogućnost zadobijanja povreda udara glave od betonski zid ili ivicu jer je to karakteristično za nanošenje povreda odnosno samopovredjivanja. Vještak je isključio mogućnost zadobijanja povreda prilikom utovara i istovara drva, što i sa laičkog aspekta gledano je jednostavno nemoguće imajući u vidu površinu drva, koja da je djelovala na bilo koji dio tijela zasigurno da bi ostavila teže povrede uključujući i lom koštanih struktura. Konačno, je tražio  da sud njegovog branjenika oslobodi od optužbe, jer niti jednim jedinim dokazom nije utvrdjeno da se mašio nekakvog kamena, a još jednom ponavlja da je imao bilo kakav predmet pa i kamen, zasigurno da bi se istim branio i povrijedio  ili okrivljenog M.R.a  ili nekog od gostiju, jer je opšte poznata činjenica da je ovaj ugostiteljski objekat u ovom periodu dana pun gostiju, pa bi taj kamen završio na nekom od lica koja su tu bila. Sa svih iznijetih razloga traži da sud oslobodi njegovog branjenika od optužbe.</span>
</p>
<p class="p4"></p>
<p class="p4">
<span>Okrivljeni J.S. u završnoj riječi je izjavio,  u podpunosti prihvata završnu riječ svog branioca i dodaje da je kritične večeri bio obučen u garderobu velike vrijednosti - u vrijednosti od 10.000 eura, odnosno ističe da je imao sat, lanac i jaknu  koji vrijede oko 10.000 eura. </span>
</p>
<p class="p5"></p>
<p class="p6">
<span>	</span><span class="s3">Radi utvrdjivanja odlučnih činjenica i krivice okrivljenih, sud je u dokaznom postupku na glavnom pretresu saslušao svjedoka R.R.a, saslušao vještaka med. struke dr. S.M.a, na saglasni predlog stranaka pročitao iskaze svjedoka L. M.a, dat na zapisniku o saslušanju pred istražnim sudijom Kri.br. 67/10 od 19.02.2010. godine i sa zapisnika o glavnom pretresu od 12.07.2010.godine, B. E.a, dat na zapisniku o saslušanju pred istražnim sudijom Kri.br. 67/10 od 19.02.2010.godine i sa zapisnika o glavnom pretresu od 12.07.2010.godine, R.M.a, dat na zapisniku kod istražnog sudije od 19.02.2010.godine i N.M.a, dat na zapisniku kod istražnog sudije od 19.02.2010.godine, izvršio uvid u Otpusno pismo Opšte Bolnice B.Polje od 04.01.2010.godine i izvještaj ljekara specijaliste od 02.01.2010.godine izdati na ime oštećenog J.S.a, pročitao nalaz i mišljenje vještaka medicinske struke dr. M.a S.a sa zapisnika kod istražnog sudije od 18.02.2010.godine, izvršio uvid u fotografije o povredama koje je zadobio J.S. kritičnom prilikom, izvršio uvid u izvod iz KE na ime optuženog M.R.a izdat od strane Uprave Policije PJ Bijelo Polje br. 758 od 29.03.2010.godine i izvršio uvid u izvod iz KE na ime optuženog J.S.a, izdat od strane Uprave Policije PJ B.Polje br. 759 od 29.03.2010.godine.</span>
</p>
<p class="p3"></p>
<p class="p4">
<span>Cijeneći odbrane okrivljenih i dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje kao u izreci presude. </span>
</p>
<p class="p4"></p>
<p class="p4">
<span>Naime, iz izvedenih dokaza, tačnije odbrana okrivljenih, koje je sud djelimično prihvatio se utvrdjuje, da kritične večeri u U.O.'' M.'' u Bijelom Polju poslove obezbjedjenja su radili zajedno M.R.e, B. E. i L. M.. I da je u tom K. - B. bilo puno gostiju i velika gužva. U jednom momentu ispred tog K. bara došao je J.S. u društvu sa više momaka i to: V.D., N.M., R.R., R.M., K.B., V.B.i dr., i isti su htjeli da udju u K. bar ali zbog velike gužve u istom, gosti su naizmjenično puštani - ulazili u isti. Kada je M.R.rekao J.S.u da sačeka nekih 5 minuta, dok neko ne izadje, te da ne može da udje, isti je reagovao tako što je opsovao ga i došlo je do svadje i tuče ispred ovog U.O.izmedju njih. </span>
</p>
<p class="p4"></p>
<p class="p4">
<span>Predhodni navodi udopunjeni su iskazima svjedoka koje je sud takodje djelimično prihvatio. </span>
</p>
<p class="p4"></p>
<p class="p4">
<span>Tako se iz iskaza svjedoka R.M.a izmedju ostalog utvrdjuje, da je kritične večeri došao ispred lokala '' M.'' u društvu sa K.B.om, B.V., V.D.om, R.R.m, N.M.om i J.S.om. Te su J., V. i B. pošli do ulaza da pitaju da udju, obzirom da je bila velika gužva, a ostali su sačekali na udaljenosti 5 - 6 m. U jednom momentu primijetio je neku gužvu koja se stvorila ispred ulaznih vrata lokala i ugledao je S.a i tu je bilo neko guranje i on je sa drugovima pošao put S.a, te su ga izvukli iz te gužve, nekih 10 m, udaljenosti, da bi S. u jednom trenutku se otrgao od njih i pošao u pravcu M.R.a, koji je držao u ruci metalnu palicu, kojom je udario S.a jedanput po glavi. Nakon toga su se njih dvojica uhvatili rukama i pali na asfalt a drugi radnici iz obezbjedjenja pokušavali su da razdvoje S.a od R.a i kada je S. došao kod svog društva vidio je da on ima vidnu posjekotinu koja je krvarila na glavi i odveo ga u Hitnu pomoć. </span>
</p>
<p class="p4"></p>
<p class="p4">
<span>Iskaz predhodnog svjedoka potvrdio je i svjedok R.R., koji je izmedju ostalog kazao, da je vidio da je kritične večeri ispred K. bara '' M.'' M.R.e palicom jedanput udario J.S.a po glavi i da je isti imao rasjekotinu na glavi, kao i da su se R.e i S. uhvatili rukama jedan za drugog i pali na zemlju, i da su ih radnici obezbjedjenja razdvojili. A svjedok N.M.takodje je potvrdio navode predhodnih svjedoka i izmedju ostalog kazao, da je kritične večeri ispred K. bara '' M.'' bio sa društvom, i da je vidio u jednom trenutku kada je J.S. pošao put M. R.a i da ga je R.e udario metalnom palicom jedanput po glavi a zatim se uhvatili njih dvojica rukama i pali na beton. </span>
</p>
<p class="p4"></p>
<p class="p4">
<span>Iz Medicinske dokumentacije i nalaza i mišljenja vještaka med.struke dr. S.M.a dat na zapisniku kod istražnog sudije od 18.02.2010.godine na ime J.S.a, se utvrdjuje, da su priloženi ljekarski izvještaj spec.hirurga OB iz B.Polja od 02.01.2010.godine i odpusno pismo sa Hiruškog odjeljenja OB u B.Polju od 04.01.2010.godine, iz kojih se vidi, da je isti prilikom pregleda dao podatak da je zadobio udarac metalnom palicom u predjelu glave, gdje je na tjemenom dijelu bila vidljiva nagnječno razderna rana dužine 6 cm, zbog čega je primljen na liječenje na Hiruško odjeljenje i kliničkim pregledom osim navedene rane, bilo je vidljivo crvenilo kože i oguljotina kože ( upisano desne podkoljenice i desne podlaktice). Da povrede spadaju u laku tjelesnu povredu i iste su mogle nastati i to povreda na glavi najvjerovatnije su nastale od udarca tupo tvrdim predmetom, a povrede na ekstremitetima prilikom pada. </span>
</p>
<p class="p4"></p>
<p class="p4">
<span>Neposredno na glavnom pretresu ovaj vještak se izjasnio, na osnovu uvida u priložene fotografije povreda kod J.S.a gdje se vidi, da se radi o oguljotini kože na lijevoj podkoljenici i crvenilu kože i oguljotinama kože u predjelu lijeve podlaktice a u medecinskoj dokumenaciji je navedeno da se radi o desnoj podkoljenici i desnoj podlaktici, to ispravlja svoj nalaz koji je dat na osnovu priložene medecinske dokumentacije, to sada mijenja nalaz u tom dijelu i tvrdi da se radi o lijevoj podkoljenici i lijevoj podlaktici, a što se vidi i na osnovu ožiljaka kod istog. Kazao je i to da za razliku tada datog nalaza u istrazi dodaje da dimenzija oguljotina kože u predjelu lijeve podlaktice su 3 x 2 cm. Što se tiče težine povreda ostaje pri kvalifikaciji datoj u istrazi, povrede kako pojedinačno tako i u svom zbiru spadaju u laku tjelesnu povredu. Na pitanje okrivljenog M.R.a, da li su povrede kod J.S.a mogle nastati prilikom utovara i istovara drva ili namjernim udarom glavom od ivicu zida, odgovorio je, svakako povrede su nespecifične i radi se o jednoj nagnječno - razdernoj radi i nagnječenju i crvenilu kože koje mogu nastati na bezbroj načina, a što se tiče nagnječno - razderne rane na tjemenom dijelu glave, mnogo je veća vjerovatnoća da je nastala od udara tupo tvrde mehaničke sile u navedeni dio glave, ali kao vještak ne mogu isključiti da ta povreda nije nastala i udarom u tupo tvrdu podlogu.Takodje i povrede u predjelu lijeve podkoljenice i lijeve podlaktice mogle su nastati i prilikom pada i udarom od tupo tvrdu površinu. O redosledu i starosti povreda se ne može izjasniti. Inače nalaz ovog vještaka sud je cijenio kao objektivno i stručno dat. </span>
</p>
<p class="p4"></p>
<p class="p4">
<span>U prilog predhodno izloženom idu i fotografije koje se nalaze u spisima predmeta na kojima su bliže prikazane navedene povrede. </span>
</p>
<p class="p4"></p>
<p class="p4">
<span>Pored izloženog sud je cijenio iskaze svjedoka L. M.a i B. E.a koje je takodje djelimično prihvatio. Tako se iz iskaza svjedoka L. M.a izmedju ostalog utvrdjuje, da je on kritične večeri radio na poslovima obezbjedjenja K. bara '' M.'' u B.Polju zajedno sa M.R.em i B. E.om, i da je u lokalu bila velika gužva te su naizmjenično puštali goste da udju. Oko 23 h, ispred lokala je došao J.S. sa brojnim društvom 5 - 6 momaka, i J. tražio da sve puste da udju u Lokal. Kada su mu oni rekli da sačeka nekih 5 minuta. Tada je J. počeo da psuje M.R.a i došlo je do psovki i svadje izmedju njih dvojice i on i B. su pokušali da ih razdvoje i izgurali su J.S.a ispred lokala. Tada je vidio da S. uzima jedno parče kamena i gadja u pravcu M. R.a, ali ga nije pogodio. A nakon toga su se J.S. i M.R.uhvatili medjusobno u tzv. grif, i obojica pali na beton. Takodje, je primijetio da je J. imao povredu na glavi. </span>
</p>
<p class="p4"></p>
<p class="p4">
<span>Iskaz ovog svjedoka gotovo u cjelosti je potvrdio i svjedok B. E., koji je izmedju ostalog kazao, da kritične večeri kad je došao J.S. sa društvom 5 - 6 momaka, ispred K. bara '' M.'' i tražio da svi udju u lokal i kada su mu rekli da sačeka 5 minuta, J. je počeo da psuje M. R.a. Tada su on i L. izveli J.a van, a on je uzeo jedan kamen i gadjao put lokala gdje se nalazio M.R.e a taj kamen nije nikog pogodio. Nakon toga odmah su se J. i M. uhvatili u grif - položaj, a zatim pali na beton, a onda on i L., kao i društvo J.S.a su razdvojili M.a i J.a, i tada je vidio da se J. drži za glavu. </span>
</p>
<p class="p4"></p>
<p class="p4">
<span>Sud nije prihvatio odbranu okrivljenog M.R.a u dijelu u kojem tvrdi da kritične večeri kod sebe nije imao metalnu palicu i da istom nije udario J.S.a, već da su kod istog povrede nastale najvjerovatnije prilikom njihovog zajedničkog pada na betonsku podlogu. Jer ovakva odbrana po ocjeni ovog suda je usmjerena na izbjegavanje sopstvene krivice a i opovrgnuta je izvedenim dokazima - iskazima svjedoka R.M.a, R.R.a i N.M.a, koji su izmedju ostalog posvjedočili decidno da je kritičnom prilikom M.R.e jedanput po glavi metalnom palicom udario J.S.a a nakon toga su se njih dvojica uhvatili rukama i pali na betonsku podlogu. U prilog čemu govori medicinska dokumentacija i nalaz i mišljenje vještaka medicinske struke dr. S.M.a, koji se izjasnio - opisao način i mogućnost nastanka povrede kod J.S.a i koji je sud u podpunosti prihvatio. </span>
</p>
<p class="p4"></p>
<p class="p4">
<span>Takodje, sud nije prihvatio odbranu okrivljenog J.S.a, u dijelu u kojem navodi da ispred pomenutog lokala ne postoji nikakav kamen, niti je on tom prilikom uzimao kamen. Naime, ovakva odbrana je usmjerena u cilju izbjegavanja krivice pored toga ista je obezvrijedjena iskazima svjedoka L. M.a i B. E.a, koji su izmedju ostalog istakli, da kada su njih dvojica izveli J.a ispred lokala, on je uzeo jedan kamen i zamahnuo i gadjao u pravcu M.R.a, ali ga nije pogodio. </span>
</p>
<p class="p4"></p>
<p class="p4">
<span>Isto tako ovaj sud nije prihvatio iskaz svjedoka R.R.a u dijelu u kojem navodi da nije kritičnom prilikom vidio da se J.S. mašio kamena i da je gadjao u pravcu M.R.a. Jer ovakvim kazivanjem ovog svjedoka je očigledno da je želio da olakša - pomogne okrivljenom J.S.u ( isti su drugovi). </span>
</p>
<p class="p4"></p>
<p class="p4">
<span>Ovaj sud nije prihvatio ni iskaze svjedoka L. M.a i B. E.a, u dijelu navoda gdje ističu, da M.R.e kritične večeri nije imao metalnu palicu niti bilo kakav predmet, niti su vidjeli da je isti udario J.S.a metalnom palicom ili bilo kakvim drugim sredstvom. Jer po ocjeni ovog suda svjedočenjem na ovaj način su željeli pomoći - olakšati krivicu okrivljenog M.R.a. Naime, ovi svjedoci zajedno rade sa okrivljenim M.R.em u K. B. '' M.'' na poslovima obezbjedjenja istog. </span>
</p>
<p class="p4"></p>
<p class="p4">
<span>Dakle, kod ovakvog stanja stvari od strane ovog suda je utvrdjeno da je okrivljeni M.R.e, dana 01.01.2010.godine oko 23,00 h, ispred U.O.'' M.'' u Ul. Ž.Ž.u Bijelom Polju, lako tjelesno povrijedio oštećenog J.S.a, na način što ga je metalnom palicom, udario u predjelu glave, nakon čečga ga je uhvatio za odjeću i oborio na betonsku podlogu, a koja sredstva su podobna da tijelo teško povrijede ili zdravlje teško naruše, kojom prilikom mu je nanio tjelesne povrede u vidu nagnječno razderne rane dužine 6 cm u tjemenom dijelu glave, oguljotine kože veličine 2 x 1 cm, u predjelu lijeve podkoljenice i oguljotine kože u predjelu lijeve podlaktice dimenzija 3 x 2 cm, a što znači da se u radnjama okrivljenog M.R.a stiču svi elementi bića krivičnog djela lake tjelesne povrede iz čl. 152. st. 2. u vezi st. 1. KZ, a okrivljeni J.S., istog dana, u isto vrijeme i u istom mjestu kao pod tačkom 1. izreke presude, pri tuči sa oštećenim M.R.em, mašio se kamena, sredstva podobnog da tijelo teško povrijedi ili zdravlje teško naruši, na način što je istim gadjao u pravcu oštećenog, a što znači da su u radnjama okrivljenog J.S.a sadržani svi elementi bića kriv.djela ugrožavanje opasnim orudjem pri tuči i svadji iz čl. 154. KZ. Za navedena djela sud ih je oglasio krivim. U konkretnom slučaju okrivljeni su postupali s umišljajem obzirom da su bili  svjesni da takvim postupanjem mogu nanijeti tjelesne povrede i na to su pristali. </span>
</p>
<p class="p4"></p>
<p class="p4">
<span>U Krivičnom Zakoniku, za krivično djelo lake tjelesne povrede iz čl. 152. st. 2. u vezi st.  1. KZ, propisano je da će se učinilac kazniti zatvorom do tri godine. A za krivično djelo ugrožavanje opasnim orudjem pri tuči ili svadji iz čl. 154. Krivičnog Zakonika, propisano je da će se učinilac kazniti novčanom kaznom ili zatvorom do 6. mjeseci. </span>
</p>
<p class="p3"></p>
<p class="p4">
<span>Prilikom odlučivanja o vrsti i visini kazne za okrivljene sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika, pa je za okrivljenog M.R.a, od olakšavajućih  okolnosti našao to da se radi o mladjem, ranije neosudjivanom licu, što ukazuje da do sada nije dolazio u sukob sa Zakonom, dok otežavajućih okolnosti nije našao. Sud je utvrdjene olakšavajuće okolnosti u njihovom sveukupnom dejstvu cijenio kao naročito olakšavajuće okolnosti i stao na stanovište da se propisana zatvorska kazna za ovo krivično djelo može ublažiti i primjenom odredaba čl. 39,45,46, st. 1. tač. 6. Krivičnog Zakonika, istog osudio na novčanu kaznu preciziranu izrekom presude. A okrivljenom J.S.u, od olakšavajućih okolnosti je našao da se radi o mladjem, nezaposlenom licu, lošeg imovnog stanja, dok mu je kao otežavajauće okolnosti cijenio da je isti ranije osudjivan, ali ne za istovrsna krivična djela, te je imajući u vidu navedene olakšavajuće okolnosti okrivljenog osudio na novčanu kaznu preciziranu izrekom presude. Ovaj sud je u uvjerenju da će se u konkretnom slučaju prema oba okrivljena postići svrha kažnjavanja predvidjena čl. 32. u vezi čl. 4. st. 2. KZ, i da okrivljeni ubuduće ne vrše krivična djela. </span>
</p>
<p class="p4"></p>
<p class="p4">
<span>Sud je u smislu odredbi čl.199 ZKP-a, obavezao okrivljene da na ime paušala uplate  iznose od  po 60,00 eura koji iznos je odmjeren u odnosu na trajanje i složenost krivičnog postupka i imovno stanje okrivljenih, kao i na ime troškova krivičnog postupka iznos od 538.00 eura, koji troškovi su isplaćeni vještaku medicinske struke tokom vodjenja krivičnog postupka, i na ime dovodjenja okrivljenog J.S.a iz ZIKS-a Podgorica, shodno čl. 202. ZKP-a.  </span>
</p>
<p class="p4">
<span>	</span>
</p>
<p class="p3">
<span>	Sa izloženog a u smislu čl.364. ZKP-a, odlučeno je kao u izreci presude. </span>
</p>
<p class="p3"></p>
<p class="p7">
<span class="s1">OSNOVNI SUD U BIJELOM POLJU</span>
</p>
<p class="p7">
<span class="s1">Dana:  17.05.2011. godine</span>
</p>
<p class="p5">
<span>				 </span>
</p>
<p class="p4">
<span class="s1">Zapisničar, 						                        S u d i j a, </span>
</p>
<p class="p3">
<span class="s1">     Ljiljana Popović s.r.				                                Rahmo Banda s.r.</span>
</p>
<p class="p1"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.125in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">		                                                                                               K.br.57/12</span>
</p>
<p class="p2"></p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud, po sudiji Ljiljani Popović uz sudjelovanje zapisničara Zore Leković u krivičnom predmetu protiv optuženog L.V. iz P., zbog krivičnog djela ugrožavanje sigurnosti iz čl.168 st.1 Krivičnog zakonika po optužnom predlogu ODT Pljevlja Kt.br.94/12 od 27.04.2012.godine,  nakon održanog glavnog i javnog pretresa u prisustvu  zamjenika ODT Pljevlja Djurović Veljka, oštećenog T.M. i optuženog L.V.,  dana 14.05.2012.godine, donio je i javno objavio </span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p3"></p>
<p class="p2"></p>
<p class="p2">
<span>		</span><span class="s1">Optuženi L. V., JMBG ....</span><span> od oca M. i majke M. rodjene B., rodjen u P. dana ....godine, sa prebivalištem u P., Ul.V. K., državljanin CG, oženjen, otac 3.djece, pismen, završio za mašinbravara, zaposlen u R. u.Plj., govori crnogorski jezik, srednjeg imovnog stanja, osudjivan presudom  Osnovnog suda u Pljevljima K.br.201/03 zbog krivičnog djela iz čl.177 u vezi čl.172 KZ RCG kažnjen  3 mjeseca zatvora uslovno dvije godine. </span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">K R I V    J E</span>
</p>
<p class="p2"></p>
<p class="p2">
<span>	</span><span class="s1">	 Što je :</span>
</p>
<p class="p2"></p>
<p class="p2">
<span>		 Dana 11.04.2012.godine oko 09,15 časova dok se oštećeni T.M. nalazio na svojoj parceli zv. "G. P." u mjestu B. opština P., ugrozio sigurnost oštećenom T. M. prijetnjama da će napasti na život i tijelo oštećenog na način što je držeći u jednoj ruci upaljenu motornu testeru a u drugoj ruci držeći sjekiricu uputio prijetnje oštećenom govoreći "ubiću te, sasjećiću te",  a potom je pojurio za oštećenim i dalje upućujući prijetnju oštećenom govoreći "ubiću te iz puške",</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">čime je izvršio krivično djelo ugrožavanje sigurnosti  iz čl.168 st.1  Krivičnog Zakonika,</span>
</p>
<p class="p2"></p>
<p class="p2">
<span class="s1">	</span><span>	pa ga sud na osnovu već citiranog zakonskog propisa te primjenom čl.4,5,13,15, 32,33,39 i 42 Krivičnog Zakonika  te čl. 226, 229,239  i 374  ZKP-a   </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span> </span><span class="s1">  </span>
</p>
<p class="p2">
<span>								</span>
</p>
<p class="p3">
<span class="s1">O S U DJ U J E</span>
</p>
<p class="p3"></p>
<p class="p2">
<span class="s1">		Na novčanu kaznu u iznosu od 600,00 (šestotina) € koja će se u slučaju nenaplativosti  zamijeniti kaznom zatvora  tako što će se za svakih započetih 25,00 € novčane kazne odrediti jedan dan zatvora.</span>
</p>
<p class="p2"></p>
<p class="p2">
<span class="s1">		Izrečenu novčanu kaznu  optuženi je dužan platiti u roku od 3 (tri) mjeseca po pravosnažnosti presude. 		</span>
</p>
<p class="p2"></p>
<p class="p2">
<span>		</span><span class="s1">Optuženi je dužan platiti ovom sudu  na ime  paušala  iznos od 27,50 eura,</span>
</p>
<p class="p2"></p>
<p class="p2">
<span class="s1">		a ovo u roku od 15.dana po pravosnažnosti presude pod  prijetnjom prinudnog izvršenja. </span>
</p>
<p class="p2"></p>
<p class="p2">
<span class="s1">		 Oštećeni T.M. radi ostvarivanja imovinsko pravnog zahtjeva upućuje se na parnicu.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span class="s1">		 </span><span>Osnovno državno tužilaštvo u Pljevljima optužnim predlogom Kt.br.94/12 od 27.04.2012.godine,optužilo je L.V. iz P. da je izvršio krivično djelo ugrožavanje sigurnosti iz čl.168 st.1 Krivičnog zakonika a na  način, mjesto i vrijeme bliže opisano izrekom ove presude  i u završnoj riječi zamjenik ODT Pljevlja  predložio  je da ga sud oglasi krivim i  osudi po zakonu.</span>
</p>
<p class="p2"></p>
<p class="p2">
<span>		 Oštećeni T. M.se u završnoj riječi pridružio krivičnom gonjenju protiv  optuženog i postavio imovinsko pravni zahtjev u iznosu od 1.500,00 €.</span>
</p>
<p class="p2"></p>
<p class="p2">
<span>		Optuženi L. V. ne priznajući izvršenje krivičnog djela ni svoju krivicu u odbrani navodi da živi u P. i da posjeduje imanje  u selu B. a T.M.je njegov komšija u B., čak su i pograničari ali nijesu u dobrim odnosima od 1988.godine kada su počeli da se tuže oko parcele šume koju M. svojata a on-optuženi imao presudu Višeg suda iz  Bijelog Polja da je ta parcela koja se  zv."O." parcela njegove porodice.Dalje je kazao da je ta parcela nekad bila pašnjak a da je sada šuma i T. mu neda da udje u posjed svoje parcele "O.". Dalje je kazao da je u novembru mjesecu prošle godine posjekao ogrev u parceli "O." i otjerao ga kući u B. stim što su mu ostala 3 do 4 posječena stabla graba u šumi pa je aprila mjeseca ove godine T. M. ga prijavio da je u njegovoj parceli posjekao i otjerao stabla pa je oko toga  davao izjavu u policiji. Optuženi je dalje u svoju odbranu kazao  da je dana 11.04.2012.godine negdje oko 09,30 časova otišao usvoju  parcelu "O." kako bi  ta nekolka stabla graba  koja su mu ostala  pripremio sa namjerom da ih otjera kući i loži pod rakijski kazan pošto je već počeo da peče  rakiju. On je bio u ovoj svojoj  parceli  a T. u svojoj livadi zv."P." i T. ga je zasuo kamenjem a vidio je da je T. odmah pozvao policiju da je navodno napadnut od strane njega -optuženog i da nema kakvog naoružanja optuženi nema a on je u stvari imao samo sjekiricu i motornu šegu. Dalje navodi  da odlazi iz svoje šume i dok ide putem T. ga zasipa kamenjem i to još više ali on odlazi kući da nastavlja sa pečenjem rakije. Tvrdio je da nije tog dana upućivao riječi prijetnje oštećenom "ubiću  te, sasjećiću te", nije jurio za oštećenim govoreći mu "ubiću te iz puške". Negdje oko 11,00 časova dolazi policija koja ga je našla kod kazana pa je izvršen pretres njegove kuće u selu i nadjena njegova lovačka puška pod dozvolom i policija mu je oduzela tu pušku i sjekiricu. Istog dana dao je izjavu u policiji i negdje oko 13,15 časova a pošto je došao u B.gdje je njegovo društvo nastavilo da peče njegovu rakiju opet dolazi policija jer ga je oštećeni opet prijavio da ga je navodno ćerao u  livadi sa sjekirom i lemezom. Opet je dao izjavu policiji i to istog dana. Optuženi L.je kazao  da je oštećeni izmislio da mu je tog dana prijetio  i da je to sve čista laž a oštećeni mu neda da udje u svoj posjed niti može da shvati da oštećeni ne može da prizna da je parcela "O." njegova.Kada je tog dana pripremao ta nekolika stabla graba u svojoj parceli "O." i kad ga je oštećeni zasuo kamenjem a u istom momentu pozivao policiju da ga je navodno napao nije bilo više nikog prisutnog. U završnoj riječi tražio je da ga sud oslobodi od optužbe jer nije kriv te da oštećeni nije rekao istinu a očevidaca dogadjaja nije bilo. </span>
</p>
<p class="p2"></p>
<p class="p2">
<span>		U dokaznom postupku sud je saslušao svjedoka–oštećenog T.M., saslušao svjedoka T. I., pročitao potvrdu UP PJ Pljevlja broj 02-240/12-3573/5 od 11.04.2012.godine  i pročitao  izvod  iz KE za optuženog.</span>
</p>
<p class="p2"></p>
<p class="p2">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu optuženog  ovaj sud je utvrdio  činjenično stanje bliže opisano izrekom ove presude. 								</span>
</p>
<p class="p2">
<span>		Naime,  javna optužba  stavlja na teret  optuženom L.V. da je izvršio  krivično djelo ugrožavanje sigurnosti iz čl.168 st.1 Krivičnog Zakonika na  način što je dana  11.04.2012.godine  oko 09,15 časova  u selu B.  u P. ugrozio sigurnost  oštećenog T.M. prijetnjom da će napasti na život i tijelo oštećenog tako što je dok se nalazio u svojoj parceli zv."G.P." oštećenom T.M. uputio riječi prijetnje "ubiću te, sasjećiću te" a pri tom je u jednoj ruci imao upaljenu motornu testeru a u drugoj sjekiricu a onda je pojurio za oštećenim upućujući mu i dalje prijetnje riječima "ubiću te iz puške".Optuženi negira izvršenje krivičnog djela i krivicu navodeći da kritičnog dana oštećenom T.M.koji se nalazi u svojoj parceli "P." nije upućivao riječi prijetnje "ubiću te, sasjećiću te" niti je jurio za oštećenim govoreći mu "da će ga ubiti iz puške" kao i da je tačno da je tog dana kod sebe imao motornu testeru i sjekiricu.</span>
</p>
<p class="p2"></p>
<p class="p2">
<span>		Oštećeni T.M. je izjavio da živi u selu B., da mu je optuženi komšija te da su u lošim odnosima dugo godina kao i da se dana 11.04.2012.godine oko 09,30 časova nalazio u svojoj livadi "G.P." i čistio livadu i tada vidio kako optuženi kroz šumu oštećenog dolazi u livadu "P.", u ruci nosi  motorku i manju sjekiru kao i pušku i tu  pušku ostavlja uz drvljanik oštećenog, prolazi u livadu i pokucava 3-4 grabova kolca i govori mu "ovdje ću ti glavu osjeći, ovo će biti moje dokle ja kažem".Rekao je optuženom da se makne iz njegove livade i tada optuženi pali motorku  i sa upaljenom motorkom i malom sjekiricom u ruci  kreće put njega govoreći mu "ubiću te" juri ga po livadi u pravcu kuće i dok ga juri  govori mu  da će ga ubiti iz puške a on bježi ka kući. Njegov sin I. koji je bio kod kuće čuvši motorku i galamu  dolazi kod njega u livadu pa mu priča šta se dešava i dok je sin sa  njim optuženi govori "sačekaj me za  pet minuta dok se vratim" a nije prošlo ni dva minuta optuženi dolazi sa puškom i govori mu  "ovdje ću te ubiti"  i to mu govori sa rastojanja od 40 do 50 m. Tada optuženi odlazi svojoj kući a on poziva policiju i prijavljuje slučaj. Sa optuženim je u lošim odnosima dugo godina, i ranije mu je prijetio  a optuženi je potezao pištolj i na njegovog sada pok.brata.Sada se prepao i prijavio policiji te da tvrdi da ga je optuženi toga dana jurio sa sjekiricom i upaljenom motornom šegom i govorio mu da će ga ubiti i sasjeći i da se bio prepao za svoj život. </span>
</p>
<p class="p2"></p>
<p class="p2">
<span>		 Iskaz oštećenog T. po mišljenju suda je jasan, kategoričan i ubjedljiv pa ga  sud prihvata kao istinit. Osim toga iskaz oštećenog je potvrdjen  i iskazom svjedoka T. I. koji je posvjedočio da živi sa ocem  u selu B. i da njegov  otac nije u dobrim odnosima sa optuženim kao i da se dana 11.04.2012.godine negdje oko 09,15 časova nalazio ispred svoje kuće i popravljao biciklo i tada začuo buku pa je otišao do puta da vidi gdje se to čuje  buka a kada je izašao na put čuo je da iz pravca njihove livade "G.P."koju je njegov otac  otišao da čisti dolazi galama pa je krenuo prema toj livadi i vidio da optuženi tjera njegovog oca po livadi, optuženi je u jednoj ruci imao upaljenu motornu testeru a u drugoj manju sjekiru  te da njegov otac bježi od optuženog. Došao je do livade ali nije smio da ide tamo gdje su bili njegov otac i optuženi i čuje da optuženi govori njegovom ocu dok ga tjera "stani  da ti ja pokažem da ti glavu osiječem". Njegov otac bježi prema njemu a optuženi govori "sačekaj me ako smiješ sad ću da se vratim da ti ja pokažem" i tada optuženi odlazi  u pravcu svoje kuće, svraća u šumu i iz šume  izlazi sa lovačkom puškom i kreće put svoje kuće govoreći "sad ću da se vratim, sačekaj me ako smiješ". Svjedok T. I.je dalje kazao da su on i njegov otac  krenuli put svoje kuće a optuženi se za nepunih dva minuta vraća, u rukama ima lovačku pušku i sjekiru i opet upućuje prijetnje "dodji gore da ti ja pokažem ovdje ću ti glavu osjeći, da ti ja pokažem gdje si došao". Optuženi tada ulazi u njihovu livadu i pokucava drveni kolac a on i otac odlaze kući  i njegov otac je pozvao policiju. Vidio je po ocu  da se bio prepao od prijetnji  optuženog, vidio je da drhti.   </span>
</p>
<p class="p2"></p>
<p class="p2">
<span>		Svjedok T. I.je  sin oštećenog. Medjutim,  uprkos toj činjenici  sud je stekao ubjedjenje da je ovaj svjedok bio istinit  i nepristrasna u svom kazivanju, da je posvjedočio  samo ono  što  je kritične prilike vidio i čuo i to bez namjere  da  se stavlja  bilo na stranu  oštećenog  svoga oca M.  bilo na stranu optuženog.  Iz ovih razloga  sud u cjelosti prihvata  kao istinit i nepristrasan  iskaz svjedoka T. I.. </span>
</p>
<p class="p2"></p>
<p class="p2">
<span>		 Iz potvrde o privremeno oduzetim predmetima UP PJ Pljevlja  broj 02-240/12-3573/5 od 11.04.2012.godine utvrdjeno je a tu činjenicu ne spori ni sam optuženi da je toga dana od optuženog oduzeta jedna lovačka puška sa oružnim listom na ime optuženog i manja sjekira.	</span>
</p>
<p class="p2"></p>
<p class="p2">
<span>                         Dakle, iskazom oštećenog T. M. koji iskaz je sud u potpunosti prihvatio i koji je potvrdjen  nepristrasnim  kazivanjem svjedoka T. I. negirana je odbrana optuženog L. i na nesumnjiv način je  utvrdjeno  da je  optuženi L.V.  dana 11.04.2012.godine u selu B. ugrozio sigurnost oštećenom T. M. prijetnjom  da će napasti na njegov život i tijelo  tako što je dok se oštećeni nalazio u svojoj livadi uputio oštećenom riječi prijetnje "ubiću te, sasjećiću te" a pri tom je u jednoj ruci umao upaljenu motornu testeru a u drugoj sjekiricu da bi potom pojurio za oštećenim koji je bježao upućujući mu i dalje prijetnje riječima "ubiću te iz puške". Oštećeni T. se prepao za svoj život i prijetnje shvatio ozbiljno. U ovim radnjama optuženog  stoje  svi bitni elementi bića krivičnog djela ugrožavanje sigurnosti iz čl.168 st.1 Kz  pa ga je sud  kao umišljajnog učinioca,obzirom da je bio svjestan  da na ovaj način  ugrožava  sigurnost oštećenog    oglasio krivim  i osudio po  zakonu.</span>
</p>
<p class="p2"></p>
<p class="p2">
<span>		Prilikom  odlučivanja  o vrsti i visini kazne, sud je cijeno  sve okolnosti  koje utiču  kako na vrstu tako i na  visinu kazne.Optuženi je porodičan čovjek, otac troje djece. Ove  okolnosti  sud je  uzeo  kao olakšavajuće  okolnosti  na strani optuženog  pa je  bez obzira   na činjenicu da je optuženi do sada osudjivan jedanput i to prije 8 godina što je utvrdjeno iz izvoda iz KE a što je  optuženom uzeto kao otežavajuća okolnost  ovaj sud mišljenja  da  se  i novčanom kaznom  koja je predvidjena za ovo  krivično djelo može postići svrha kažnjavanja i dovoljno uticati na optuženog da više ne vrši krivična djela pa je sa ovih razloga sud   optuženom   izrekao novčanu kaznu  u iznosu  od 600,00 € koja predstavlja minimum  novčane kazne  predvidjene  za ovo krivično djelo  smatrajući  da će se  ovim iznosom novčane kazne u cjelosti postići svrha kažnjavanja. U smislu čl.39  Krivičnog Zakonika sud je odredio  da optuženi  izrečenu novčanu kaznu  plati  u roku od 3.mjeseca  po pravosnažnosti presude.  </span>
</p>
<p class="p2"></p>
<p class="p2">
<span> 		Shodno čl.226 i 229 ZKP-a  sud je  obavezao optuženog  da na ime paušala  plati  iznos od 27,50 € koji iznos je odmjeren obzirom na dužinu trajanja  i složenost krivičnog postupka  te imovno stanje  optuženog .</span>
</p>
<p class="p2"></p>
<p class="p2"></p>
<p class="p2">
<span>		 Oštećeni T.M.je postavio imovinsko pravni zahtjev prema optuženom i to u iznosu od 1.500,00 €. Krivični sud nije utvrdjivao visinu imovinsko pravnog zahtjeva pa je oštećenog shodno čl.239 Zkp-a radi ostvarivanja istog  uputio na parnicu. </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 14.05.2012.godine.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">Zapisničar, 						     S u d i j a, </span>
</p>
<p class="p2">
<span class="s1">Zora Leković 						    Ljiljana Popović </span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>:</span>
</p>
<p class="p2">
<span>		    Protiv ove presude  dozvoljena je žalba u roku od 8.dana po </span>
</p>
<p class="p2">
<span>		    prijemu iste Višem sudu B. Polje, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:justify;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:-0.25in;margin-left:0.5in;text-align:justify;hyphenate:auto;font-family:Times New Roman;font-size:13pt;}
.p5{margin-left:0.25in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p7{text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p9{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p10{text-align:justify;hyphenate:auto;font-family:Times New Roman;font-size:12pt;}
.s1{color:black;}
.s2{display: inline-block; text-indent: 0; min-width: 0.2361111in;}
.s3{font-weight:bold;color:black;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br. 229/09 </span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2">
<span>OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika J. F. i S. D., kao članova vijeća, sa zapisničarem Anom Stanišić, u krivičnom predmetu okrivljenog P. M., zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore, u sticaju sa krivičnim djelom – izazivanje opšte opasnosti iz čl. 327 st. 1 KZ CG, po optužnici Osnovnog državnog tužioca u Baru Kt.br. 585/03 od 26.01.2005.godine, nakon održanog glavnog javnog pretresa dana 27.04.2010.godine u prisustvu zastupnika optužbe ZODT u Baru Nusrete Arapović i okrivljenog, a dana 29.04.2010.godine donio je i javno objavio </span>
</p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p3">
<span>I</span>
</p>
<p class="p2"></p>
<p class="p2">
<span>Okrivljeni P. M., zvani „M.“, od oca M. i majke V., rodjene P., rodjen ... godine u Podgorici, stalno nastanjen u G. – „M.“ ..., Crnogorac, završio srednju stručnu spremu, neoženjen, odslužio vojsku, vodi se u VO VE Podgorica, lošeg imovnog stanja, neosudjivan. </span>
</p>
<p class="p2"></p>
<p class="p3">
<span>KRIV JE </span>
</p>
<p class="p3"></p>
<p class="p2">
<span> </span>
</p>
<p class="p2">
<span>Zato što je :</span>
</p>
<p class="p2"></p>
<p class="p2">
<span class="s1">Dana 05.12.2003.g oko 0,30 časova u Baru, u blizini autobuske stanice, obijanjem, oduzeo tudje pokretne stvari, u namjeri da njihovim prisvajanjem pribavi sebi protivpravnu imovinsku korist, na način što je neopaženo prišao ugostiteljskom objektu „S.“ vlasništvo oštećenog K. S. i uz upotrebu fizičke sile udarcima ruku slomio staklo na prozoru, zatim provukao ruku i otvorio osigurač koji se nalazi na donjem dijelu prozora, kroz otvoren prozor ušao u unutrašnjost objekta i registar kasu koja se nalazila na drvenom pultu bacio na pod i iz iste oduzeo 50 eura u sitnim apoenima, </span>
</p>
<p class="p2"></p>
<p class="p4">
<span class="s2">-​&nbsp;</span><span>čime je izvršio krivično djelo – teška kradja iz čl. 240 st. 1 tač. 1 KZ</span>
</p>
<p class="p5"></p>
<p class="p2">
<span>Pa mu sud primjenom čl. 4, 32, 36, 42, 52, 53,  i 54 Krivičnog Zakonika CG i člana 359 , 360 i 364 ZKP-a  izriče </span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrdjuje kaznu zatvora u trajanju od 1 (jedne) godine i istovremeno odredjuje da se kazna neće izvršiti ukoliko okrivljeni u roku od 3 ( tri ) godine ne izvrši novo krivično djelo.</span>
</p>
<p class="p2"></p>
<p class="p2">
<span>Okrivljeni je dužan da plati troškove krivičnog postupka u iznosu od 100,00  € u roku od 15 dana od dana pravosnažnosti presude, pod prijetnjom izvršenja.</span>
</p>
<p class="p2"></p>
<p class="p3">
<span>II</span>
</p>
<p class="p3"></p>
<p class="p2">
<span>Na osnovu čl. 362 tač. 1 ZKP-a</span>
</p>
<p class="p2"></p>
<p class="p3">
<span>ODBIJA SE OPTUŽBA</span>
</p>
<p class="p2"></p>
<p class="p2">
<span>Da je:</span>
</p>
<p class="p2"></p>
<p class="p2">
<span class="s1">Dana 05.12.2003.g oko 0,30 časova u Baru, u blizini autobuske stanice, požarom izazvao opasnost za imovinu većeg obima, na način što je, nakon štoj je ušao u unutrašnjost objekta „S.“ i iz kase oduzeo 50,00 eura, da bi osvijetlio prostoriju zapalio papir, izvršio premetačinu kuhinje, usled čega je došlo do požara u objektu kojom prilikom je opšte opasnim sredstvom izazavao opasnost za imovinu većeg obima, jer je požarom bio ugrožen objekat oštećenog K. S. i objekti koji su se nalazili u okruženju, ali je širenje požara spriječeno dolaskom vatrogasne jedinice u Baru</span>
</p>
<p class="p2"></p>
<p class="p4">
<span class="s2">-​&nbsp;</span><span>čime bi izvršio krivično djelo  izazivanje opšte opasnosti iz čl. 327 st. 1 KZ CG.</span>
</p>
<p class="p5"></p>
<p class="p5">
<span>- jer je zastupnik optužbe odustao od optužbe</span>
</p>
<p class="p5"></p>
<p class="p2">
<span>Troškovi krivičnog postupka u ovom dijelu padaju na teret budžetskih sredstava suda. </span>
</p>
<p class="p2"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p2">
<span>Optužnicom ODT u Baru Kt br. 585/03 od 26.01.2005.godine, koja je precizirana na glavnom pretresu, okrivljenom je stavljeno na teret da je izvršio krivično djelo bliže opisano u izreci presude.</span>
</p>
<p class="p2"></p>
<p class="p2">
<span>Okrivljeni je u svojoj odbrani u prethodnom postupku u bitnom naveo da je dana 04.12.2003.godine u popodnevnim časovima bio kod prijatelja S. K. koji živi u Z. . Kod njega je popio 1,5 litara crnog vina. Nakon toga oko 19,00 časova je otišao u Podgoricu, a onda vozom koji iz Podgorice kreće u 22,30 časova imao namjeru da se vrati u Zetu, gdje inače stanuje, medjutim voz se nije zastavio u Zeti, već se zaustavio u Baru. U Bar je došao oko 23,30 časova. Nakon izlaska iz voza raspitao se na željezničkoj stanici kada ima sledeći voz za Podgoricu i saznao da u 1,30 časova ima teretni voz, a da sledeći voz  kreće u 5,20 časova. Otišao je na autobusku stanicu da bi se raspitao da li ima neki autobus kojim bi mogao da ode za Podgoricu i saznao da te večeri nema ni jedan autobus koji bi išao za Podgoricu. Nakon toga ponovo je otišao prema željezničkoj stanici. Na putu prema željezničkoj stanici je došao do jednog lokala. Dok je išao zanimao se  mobilnim telefonom i tipkao po tastaturi jer na računu nije imao novca i dok je to radio slučajno se naslonio na prozor od ovog lokala. Kako se naslonio na prozor, prozor je pao na pod. Ne može se izjasniti da li je taj prozor bio otvoren ili zatvoren, a takodje se ne može izjasniti da li su se šarke od prozora nalazile sa gornje ili sa donje strane. Kada je prozor pao na pod vidio je da se u blizini prozora nalazi kasa. Ne ulazeći u lokal, provukao je ruku kroz prozor, udario pesnicom po tipkama koje se nalaze na kasi i kasa se nakon toga otvorila. On je rukom iz kase dohvatio sitninu koja se nalazila u jednoj od pregrada. Kada je uzeo novac iz kase, otišao je do drugog lokala koji je radio. U tom drugom lokalu je popio jednu čašu crnog vina i u njemu je ostao pola sata ili sat. U tom lokalu prilikom plaćanja računa zamolio je konobaricu da mu da jednu papirnu novčanicu od 10 eura, a on je njoj dao 10 eura u metalnom novcu. Nakon što je platio račun izašao je iz lokala i krenuo je niz ulicu, prema centru grada. U lokal iz kojeg je uzeo novac iz kase, on nije ulazio, i nije zapalio vatru, a za vrijeme dok je bio u blizini tog lokala kao i nakon što je izašao iz lokala u kome je popio čašu vina, nije vidio da u predmetnom lokalu gori vatra. Za vrijeme dogadjaja koji je opisao bio je pod uticajem alkohola, tako da se svih detalja ne može sjetiti, ali ono što je siguran jeste da u lokal nije ulazio i da on nije mogao zapaliti vatru u lokalu. Na kraju je rekao da mu je žao što je uzeo novac iz kase, i da to sigurno ne bi uradio da nije bio pod uticajem alkohola. Na glavnom pretresu na posebna pitanja ODT-a je naveo da kako se naslonio na prozor, tako je prozor pao, a visina ovog prozora je možda njemu do pojasa, možda malo više, ne zna tačno. U Bar je došao negdje oko 23,00 časa, i posle je bio u kafani u  blizu ovog lokala. Ne zna tačno koliko je bilo sati kada je došlo do lomljenja prozora na lokalu. Ovaj lokal od željezničke stanice je udaljen negdje oko 10 minuta hoda. Novac koji je uzeo iz kase je bio u sitnim apoenima. Nakon ovoga je pošao u jednu drugu kafanu, koja je u blizini lokala odakle je uzeo novac, i tamo je popio par čaša vina i platio ovaj račun. Ne sjeća se da je sitni novac koji je uzeo ukrupnio. Kada ga je policajac zaustavio on nije pokušao da bježi. Ovaj policajac ga je zaustavio u blizini lokala koji je gorio i odatle ga sproveo u CB Bar</span>
</p>
<p class="p2"></p>
<p class="p2">
<span>U dokaznom postupku sud je proveo sledeće dokaze:</span><span class="s1"> saslušan je oštećeni K. S., pročitani su iskazi svjedoka B. N., svjedoka Dj. J., pročitan je nalaz i mišljenje vještaka elektro struke L. R. od 09.09.2004. godine, nalaz i mišljenje vještaka finansijske struke od 06.12.2004.godine, izvod iz KE za okrivljenog pribavljen od CB Podgorica od 27.05.2005.godine, pročitan je zapisnik o uviđaju dostavljen od CB Bar od 05.12.2003. godine, nalaz i mišljenje vještaka iz oblasti fizičke hemije i trasologije od 19.11.2009.godine, te saslušan vještak fizičko hemijske struke M. P. i  pročitan je nalaz i mišljenje vještaka građevinske struke P. H. od 29.03.2010.godine. </span>
</p>
<p class="p2">
<span class="s1"> </span>
</p>
<p class="p2">
<span class="s1">Oštećeni K. S. je u svom iskazu u bitnom naveo da je vlasnik ugostiteljskog objekta „S.“,  koji se nalazi u blizini željezničke stanice i to izmedju autobuske i željezničke stanice. Gledano u pravcu željezničke stanice to je prvi ugostiteljski objekat koji se nalazi sa lijeve strane i graniči se sa imanjem R. P.. Dana 05.12.2003. godine oko 01 do 01,30 časova njega je telefonom pozvao K. M., policajac CB Bar, i obavijestio ga je da je u njegovom ugostiteljskom objektu izbio požar. Odmah nakon dobijenog obavještenja otišao je do svog objekta. Odmah je primjetio da su na prednjem dijelu lokala slomljena dva šank stakla. Prije zatvaranja objekta on je napolju pored roštilja ostavio jednu metlu i primjetio je da te metle nema na tom mjestu, pa pretpostavlja da je šank staklo slomljeno ili tom metlom ili nekim drugim sredstvom. Komad metle je nadjen u objektu pa je zbog toga i pretpostavio da je staklo razbijeno metlom. Šank staklo se otvara sa unutrašnje strane. Zatvara se jednim osiguračem na donjem dijelu, nakon čega se staklo podigne i zakači za jedan dio, tačnije za jednu kuku koja stoji u unutrašnjem dijelu objekta i služi za dodavanje hrane pića i slično. Lice koje je slomilo staklo otvorilo je taj osigurač, kroz taj otvor je ušlo u unutrašnjost objekta, nakon čega je skinuo šarke sa šank stakla i drveni dio šanka je stavio na pult od šanka. To je bio jedini dio kroz koji je neko mogao da udje i da izadje, jer su svi drugi prozori i vrata bili zaključani. Šank se nalazio na visini od 1,10 metara, od zemlje i ne postoji mogućnost da se neko slučajno naslonio na staklo i da je prozor pao na zemlju, jer su šarke na šank staklu bile čvrste i spolja ga niko nije mogao gurnuti i obaliti na zemlju.</span><span class="s3"> </span><span class="s1">Kada je došao do objekta u objektu je gorio požar u kome su izgorjele kasa, dokumentacije od radnje, frižider, televizor, muzički stub, a oštećeni su metalni stolovi i stolice i to ukupno 9 stolova i 25 stolica. Takodje su izgorjeli stolnjaci – i to 15 stolnjaka, 40 do 50 tanjira, 40-50 noževa, 40 viljuški, 40 kašika, oko 100 čaša, sve je oštećeno tako da se više nije moglo koristiti. Nakon što je požar ugašen ušao je u objekat i u dijelu kuhinje na pločicama poda vidio je kasu koja je takodje bila izgorjela a u njoj nije bilo novca. Prije nego što je zatvorio objekat te večeri u 10,45 časova, u kasi je ostavio izmedju 40 i 50 eura u metalnom novcu. Takodje je primjetio da se pored kase nalaze iskrivljene viljuške, zbog čega pretpostalja da je izvršilac prvo kasu bacio na pod, a kako nije mogao da je otvori, otvorio je viljuškama. Izvršilac je mogao spolja kroz slomljeno šank staklo dohvatiti kasu, medjutim, istu nije mogao spolja otvoriti, a posebno iz otvorene kase nije mogao uzeti sitan novac koji se nalazi u prvim pregradama kase. Takodje je na nekih 3 metra od mjesta gdje je požar bio zapaljen primjetio vosak od šterike i to na tepihu što znači da je izvršilac koristio šteriku da bi razgledao objekat s obzirom da u njemu nije bilo upaljeno svijetlo. Nije se pridružio krivičnom gonjenju protiv okrivljenog niti postavio imovinskopravni zahtjev. </span>
</p>
<p class="p2"></p>
<p class="p2">
<span class="s1">Svjedok B. N. je u svom iskazu u prethodnom postupuku u bitnom navela da se dana 05.12.2003.godine u večernjim časovima nalazila u lokalu „V.“ vlasništvo I. V., koji se nalazi u blizini Željezničke stanice u Baru, gdje radi kao konobarica. U 23,50 časova u lokal je došao jedan momak njoj nepoznat i tom prilikom je kupio cigarete „Monte carlo“ naručio je jednu čašu crnog vina i sjeo za jednim od stolova. Taj momak se normalno ponašao, bio je kulturan, jedino što je ona primjetila jeste da je u licu bio jako blijed. Ubrzo nakon njegovog dolaska u lokal došao je jedan policajac koji se zove J., koji je došao da je upozori da u 00,00 časova treba da zatvori lokal. Nakon toga policajac je izašao iz lokala. Momak koji je bio u lokalu je htio da plati cigarete i vino i ona je tada primjetila da u ruci ima puno sitnog metalnog novca. Naplatila mu je račun u iznosu od 2 eura i tada ga je pitala da li ima da joj usitni 10 eura, odnosno da mu ona da papirnu novčanicu, a on njoj da da metalni novac. On je nakon toga izvadio puno metalnog novca i tada joj  je rekao da ima metalnog novca u iznosu od 50 eura. Razmijenili su samo 10 eura. Nakon toga je otišao iz lokala. Oko 00,15 časova, ponovo je došao policajac J. i pitao gdje je momak koji je bio u lokalu, navodeći da sumnja da je on podmetnu požar u lokalu „S.“</span>
</p>
<p class="p2"></p>
<p class="p2">
<span class="s1">Svjedok Dj. J. je u svom iskazu u bitnom naveo da se dana 05.12.2003.godine, nalazio na reonu Željezničke stanice u Baru, gdje je obavljao službenu dužnost policajca. U jednom trenutku kada se nalazio u blizini Autobuske stanice pored njega je prošao bivši kolega Ć. B. koji mu je rekao da iz pravca željezničke stanice dolazi neki dim. Nakon toga uputio se u pravcu željezničke stanice i tada je primjetio da u ugostiteljskom objektu „S.“ gori vatra i odmah je o tome obavijestio dežurnu službu. Ubrzo nakon toga došla je vatrogasna jedinica, a prije njih je došao vlasnik objekta K. S.. Nakon gašenja požara K. je pregledao objekat i zaključio da mu je prozor od šanka slomljen jer je isti bio oboren na šank, a iz kase je uzet sitan novac, nekih od 40 do 45 eura. Te večeri oko 0,00 časova on je pored ostalih lokala bio i u lokalu „V.“ i u ovom lokalu je vidio jednog mladića koji je za vrijeme dok je on bio u lokalu izašao iz lokala, a radnica tog lokala B. N. mu je saopštila da joj je taj mladić sumnjiv, da je od nje tražio da mu ukrupni 50 eura sitnine. Kada je od K. S. čuo da mu je iz kase nestao sitan novac u apoenima od 20 i 50 centi i 1 euro, ponovo je otišao kod B. N. i ona mu je rekla da joj je ovaj momak koji je tražio da mu ukrupni novac dao metalni novac u apoenima od 20 i 50 centi. Nakon toga je pretpostavio da je momak koga je te večeri vidio izvršilac krivičnog djela. Nakon toga je sa kolegom K. M. izvršio širi obilazak reona, i kod objekta „R.“ je primjetio momka kako se kreće prema gradu. Nakon zaustavljanja legitimisali su ga  i izvršili njegov pretres i kod njega našli 27, 45 eura u metalnim apoenima i jednu papirnu novčanicu od 10 eura. Nakon toga lice koje su utvrdili da se zove P. M. smjestili su u službeno vozilo i poveli u CB Bar. </span>
</p>
<p class="p2"></p>
<p class="p2">
<span class="s1">Iz nalaza i mišljenja vještaka finansijske struke od 06.12.2004.godine utvrdjeno je da stvari koje su navedene u naredbi bile u upotrebi te se daje njihova vrijednost i to: 1 registar kasa marke „Sharp“ – 350,00 eura, 1 frižider marke „Gorenje“ od 600 l – 200,00 eura, 1 kasetofon marke “Sharp“ – 100,00 eura, 1 protočni bojler marke „Mahnohrom“ – 40,00 eura, 1 TV marke „Samsung“ – 200,00 eura, 1 plinski šporet „Kekec Sloboda Čačak“ 60,00 eura, 15 stolnjaka 60 eura, 40 tanjira – 40 eura, 40 noževa – 32,00 eura, 40 viljuška – 28,00 eura, 40 kašika 28,00 eura, 100 čaša – 30 eura, 1 drveni pult  100,00 eura i drvena lamperija – 40,00 eura.  Ukupna vrijednost stvari 1.308,00 eura. </span>
</p>
<p class="p2"></p>
<p class="p2">
<span class="s1">Iz izvoda iz  KE za okrivljenog pribavljen od CB Podgorica od 27.05.2005.godine utvrdjeno je da okrivljeni do sada nije osudjivan. </span>
</p>
<p class="p2"></p>
<p class="p2">
<span class="s1">U zapisniku o uvidjaju sačinjenog dana 03.12.2003.godine izmedju ostalog je navedeno da je u kuhinjskom dijelu objekta na podu zatečena potpuno oštećena registar kasa "Šarp", koja se inače nalazi na drvenom pultu do otvora do kuhinjskog dijela objekta, te da je polomljen prozor - vratanca, na objektu koji gleda prema ulici. U dijelu koji nije oštećen od požara vidna je premetačina.  </span>
</p>
<p class="p2"></p>
<p class="p2">
<span class="s1">Ocjenom izvedenih dokaza nesporno je utvrdjeno da je okrivljeni dana 05.12.2003. godine iz ugostiteljskog objekta „S.“, vlasništvo oštećenog K. S. oduzeo 50 eura u sitnim apoenima i to na način što je prišao ugostiteljskom objektu „S.“ i udarcima ruku slomio staklo na prozoru, zatim provukao ruku i otvorio osigurač koji se nalazi na donjem dijelu prozora, kroz otvoren prozor ušao u unutrašnjost objekta i registar kasu koja se nalazila na drvenom pultu bacio na pod i iz iste oduzeo 50 eura u sitnim apoenima. Okrivljeni P. nije sporio da je navedene večeri iz registar kase oduzeo navedeni novac, ali je naveo da je prozor od ovog lokala pao u trenutku kada se on naslonio na njega. Tada je ugledao u blizini kasu, pa je, ne ulazeći u lokal, provukao ruku kroz prozor, udario pesnicom po tipkama koje su se nalazile na kasi, nakon čega se kasa otvorila i rukom iz kase dohvatio sitninu, koja se nalazila u jednoj od pregrada. Međutim, odbrana okrivljenog da nije ulazio u lokal je u cjelosti demantovana iskazom oštećenog K. S. koji je bio decidan da su na prednjem dijalu lokala bila slomljena dva šank stakla, a da se šank staklo otvara sa unutrašnje strane, a zatvara se osiguračem na donjem dijelu. Osoba koja je slomila staklo, otvorila je taj osigurač i kroz taj otvor ušla u unutrašnjost objekta, a nakon toga je skinuo šarke. To je bio jedini dio kroz koji se moglo ući i izaći iz lokala. Takođe je istakao da osoba koja je obila objekat mogla je spolja, kroz slomljeno šank staklo, dohvatiti kasu, ali je  nije mogao spolja otvoriti, a posebno iz otvorene kase nije mogla uzeti sitan novac koji se nalazio u prvim pregradama. Šank se nalazio na visini od 1,10 metara, od zemlje i ne postoji mogućnost da se neko slučajno naslonio na staklo i da je prozor pao na zemlju, jer su šarke na šank staklu bile čvrste i spolja ga niko nije mogao gurnuti i obaliti na zemlju.</span><span class="s3"> </span><span class="s1">Prema tome, iz ovog iskaza se nesporno utvrđuje da je okrivljeni morao ući u navedeni lokal kako bi oduzeo navedeni novac iz registar kase. Takođe i iz zapisnika o uviđaju se utvrđuje da je počinilac krivičnog djela teške krađe ulazio u navedeni lokal, s obzirom da je u dijelu objekta koji nije bio oštećen od požara primjećena premetačina. Takodje i drugim izvedenim dokazima se nesporno utvrdjuje da je okrivljeni oduzeo novac koji se nalazio u kasi ovog lokala, a to se nesporno zaključuje iz iskaza svjedoka B. N., koja je rekla da joj je okrivljeni P. te večeri, plaćajući cigarete i crno vino koje je popio, rekao da ima metalnog novca u iznosu od 50 eura, kao i iz iskaza svjedoka Dj. J. nesporno se utvrdjuje da je kod okrivljenog, nakon što ga je legitimisao i izvršio njegov pretres, našao 27,45 eura u metalnim apoenima i jednu papirnu novčanicu od 10 eura. </span>
</p>
<p class="p2">
<span>Okrivljeni je  krivično djelo teške kradje izvršio sa umišljajem, jer je bio svjestan da na način predstavljen u izreci presude oduzima tuđe pokretne stvari, a utvrđena je i njegova namjera da prisvajanjem oduzetih stvari pribavi sebi protivpravnu imovinsku korist.</span><span class="s1">  </span>
</p>
<p class="p6"></p>
<p class="p2">
<span>Okrivljeni je krivično djelo izvršio obijanjem i to tako što je upotrebom fizičke sile – udarcom ruke slomio staklo na prozoru, provukao ruku i otvorio osigurač koji se nalazio na donjem dijelu prozora, nakon čega ušao u lokal, bacio kasu i iz nje uzeo novac. Pod obijanjem se podrazumijeva nasilno prodiranje u zatvorene prostore i to tako što se upotrebom fizičke snage uklanjaju prepreke. U konkretnom slučaju ovo obijanje je izvršeno razbijanjem prozora, a nakon toga i nasilnim otvaranjem registar kase. Sve ovo je okrivljeni napravio  sa namjerom da na  taj način dodje do tudjih pokretnih stvari.  </span>
</p>
<p class="p2"></p>
<p class="p2">
<span>Učinilac je postupao sa umišljajem, bio je svjestan svog djela i htio njegovo izvršenje, a utvrđena je i njegova namjera da prisvajanjem tuđih pokretnih stvari pribavi sebi protivpravnu imovinsku korist. I pored toga što je okrivljeni naveo da ovo djelo ne bi izvršio da nije bio pod uticajem alkohola, ipak je učinilac krivično odgovoran, s obzirom da je sam sebe doveo u alkoholisano stanje, pa su u konkretnom slučaju ispunjeni uslovi za odgovornost okrivljenog po pravilima actiones liberae in causa. Na navedeni način u radnjama okrivljenog stekli su se svi bitni elementi bića krivičnog djela teška krađa iz čl.240 st.1 tč1. KZCG</span>
</p>
<p class="p2">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl.42 KZ CG. Od olakšavajućih okolnosti cijenjene su lične prilike okrivljenog jer je u pitanju relativno mlad čovjek, do sada neosuđivan, njegovo djelimično priznanje izvršenja krivičnog djela teške krađe, te činjenicu da se oštećeni nije pridružio krivičnom gonjenju, kao i protek vremena od izvršenja krivičnog djela. Otežavajućih okolnosti na strani okrivljenog nije bilo. Imajući sve ovo u vidu sud je okrivljenom izrekao uslovnu osudu, kojom mu je utvrdio kaznu zatvora u trajanju od 1 godine i istovremeno odredio da se kazna zatvora neće izvršiti ukoliko okrivljeni u roku od 3 godine ne izvrši novo krivično djelo. Sud smatra da će se izricanjem uslovne osude prema okrivljenom u potpunosti postići svrha kažnjavanja i na taj način dovoljno uticati na okrivljenog da u buduće ne vrši nova krivična djela. </span>
</p>
<p class="p7"></p>
<p class="p7">
<span>Odluka o troškovima krivičnog postupka zasniva se na odredbi čl. 202 st.1 ZKP-a. Okrivljeni je dužan da plati troškove krivičnog postupka u ukupnom iznosu od 100 € u roku od 15 dana od dana pravosnažnosti, pod prijetnjom izvršenja, koji troškovi se odnose na na vještačenje vještaka finansijske struke u iznosu od 67, 40 € i troškovi koji se odnose na rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p7"></p>
<p class="p2">
<span>Zastupnik optužbe je na glavnom pretresu dana 27.04.2010. godine navela da odustaje od daljeg krivičnog gonjenja protiv okrivljenog za krivično djelo izazivanje opšte opasnosti iz čl. 327 st.1 KZ jer u radnjama okrivljenog nema elemenata navedenog  krivičnog djela. Shodno tome sud je primjenom čl. 362 tč.1 ZKP-a u tom dijelu donio presudu kojom se optužbe odbija. Troškovi postupka u ovom dijelu, a koji se odnose na troškove vještačenja po vještaku građevinske struke i fizičko hemijske struke, padaju na teret budžetskih sredstava suda i to primjenom čl. 203 ZKP-a. </span>
</p>
<p class="p2"></p>
<p class="p7">
<span>Sa izloženog odlučeno je kao u izreci presude</span>
</p>
<p class="p7"></p>
<p class="p8">
<span>OSNOVNI SUD U BARU</span>
</p>
<p class="p8">
<span>Dana 29.04.2010.godine</span>
</p>
<p class="p8"></p>
<p class="p8"></p>
<p class="p7">
<span>Zapisničar                 		                               		  Predsjednik vijeća sudija</span>
</p>
<p class="p9">
<span> Ana Stanišić     				                      		        Aleksandra Leković</span>
</p>
<p class="p9">
<span> </span>
</p>
<p class="p9"></p>
<p class="p9">
<span>PRAVNA POUKA:Protiv ove presude može se  izajviti žalba Višem sudu u Podgorici u roku od 15 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p9"></p>
<p class="p9"></p>
<p class="p10"></p>
<p class="p10"></p>


</body>
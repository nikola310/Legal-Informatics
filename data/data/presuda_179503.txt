<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.663/15</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Goranu Đukoviću, uz učešće namještenika suda Maraš Ane, kao zapisničara, u krivičnom predmetu protiv okrivljenih B. F. i M. G., zbog krivičnog djela teške krađe u pokušaju iz čl. 240 st.1 tač. 1 u vezi čl. 20 i čl. 23 st. 2 Krivičnog zakonika Crne Gore, odlučujući po optužnici Osnovnog državnog tužilaštva Podgorica Kt.br.599/15 od 09.10.2015.godine, nakon glavnog i javnog pretresa, održanog dana 25.01.2016.godine, u prisustvu zastupnika optužbe državnog tužioca u Osnovnom državnom tužilaštvu Š. S., okrivljenih B. F. i M. G. i branioca okrivljenih adv. G. H., izrekao je i istog dana javno objavio:</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">B. F., sa nadimkom F., od oca S. i majke M., rođene H., JMB ..., rođen ....godine u P., sa prebivalištem u mjestu rođenja, Ul. I. S. bb, pismen, crnogorski državljanin, neoženjen, bez djece, sa završenom osnovnom školom, dobrog imovnog stanja, neosuđivan</span>
</p>
<p>&nbsp;</p>
<p>
<span class="span1">M. G., sa nadimkom G., od oca K. i majke M.,  rođene S., JMB 2..., rođen ....godine u P., sa prebivalištem u mjestu rođenja, Ul. I P. bb,  pismen, crnogorski državljanin, neoženjen, bez djece, sa završenom osnovnom školom, srednjeg imovnog stanja, neosuđivan </span>
</p>
<p>&nbsp;</p>
<p style="text-align:center;">
<span class="span1">KRIVI  SU</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 29.06.2015. godine, oko 04,00 časova, u ulici S. broj ..., u P. zajedno i po prethodnom dogovoru, svjesni svog djela čije su izvršenje htjeli i znajući da je isto zabranjeno, obijanjem tudju pokretnu stvar pokušali da oduzmu drugom u namjeri da njenim prisvajanjem sebi pribave protivpravnu imovinsku korist u vrijednosti preko 150,00 eura, na način što je okrivljeni B. F. kamenom gadjao i polomio staklo na ulaznim vratima automat kluba oštećenog AD „L. C. G.“, pa su kroz tako napravljen otvor ušli u objekat i sa naplatnog pulta otvorili ladice koje su se nalazile sa jegove unutrašnje strane u namjeri da oduzmu i prisvoje sav novac koji pronadju, pa kako u ladicama nije bilo novca, okrivljeni B. F. je šrafcigerom pokušao da otvori vrata sa dijela stola za rulet u koji se ubacuje novac u čemu nije uspio, u kojem trenutku su primijetili svjetla od vozila zbog čega su napustili objekat i dali se u bjekstvo, </span>
</p>
<p>&nbsp;</p>
<p>
<span class="span1">- čime su kao saizvršioci izvršili krivično djelo teške kradje u pokušaju iz čl. 240 st. 1 tačka 1 u vezi čl. 20 i čl. 23 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenima primjenom citiranih zakonskih propisa te čl. 3, 4, 5, 13, 15, 32, 42, 51, 52, 53 i 54 Krivičnog zakonika Crne Gore, te čl. 226, 239 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom im prethodno utvrdjuje kaznu zatvora u trajanju od po 1 (jedne) godine i istovremeno odredjuje da se utvrdjene kazne neće izvršiti ukoliko okrivljeni u roku od 2 (dvije) godine po pravosnažnosti presude ne izvrše novo krivično djelo.</span>
</p>
<p>&nbsp;</p>
<p>
<span class="span1">Ukoliko dodje do opoziva uslovne osude sud će okrivljenom B. F. u kaznu zatvora uračunati vrijeme provedeno na zadržavanju pred UP PJ Podgorica od 29.06.2015. godine od 04,30 časova do 29.06.2015. godine do 13,55 časova, a okrivljenom M. G. od 29.06.2015. godine od 04,30 časova do 29.06.2015. godine do 13,40 časova.</span>
</p>
<p>&nbsp;</p>
<p>
<span class="span1">Oštećena AD L. C. G., radi ostvarenja imovinsko pravnog zahjtjeva upućuje se na parnični postupak.</span>
</p>
<p>&nbsp;</p>
<p>
<span class="span1">Obavezuju se okrivljeni da ovom sudu na ime paušala uplate novčani iznos od po 30,00 eura u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva u P. Kt.br.599/15 od 09.10.2015.godine,  stavljeno je na teret okrivljenima B. . i M. G. izvršenje krivičnog djela teške krađe u pokušaju iz čl. 240 st. 1 tač. 1 u vezi čl. 20 i čl. 23 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završnih riječi precizirala činjenični opis dispozitiva optužnog akta u dijelu ličnih podataka za M. ja gdje je umjesto riječi ,,G." trebalo da stoji ,,G." i podatke tako što je umjesto ,,...godine" trebalo da stoji ,,....godine", dok je u ostalom dijelu ostalo neizmijenjeno. </span>
</p>
<p>&nbsp;</p>
<p>&nbsp;</p>
<p>
<span class="span1">Zastupnik optužbe je u završnoj riječi izjavio da je provedenim postupkom na nesumnjiv način dokazano izvršenje predmetnog krivičnog djela na način kako je to bilo predstavljeno predmetnom optužnicom i da su okrivljeni u potpunosti priznali izvršenje djela koje je u saglasnosti sa ostalim provedenim dokazima, zbog čega je ostala pri podignutoj optužnici,  predlažući sudu da okrivljene oglasi krivima i osudi po zakonu.  </span>
</p>
<p>&nbsp;</p>
<p>
<span class="span1">Okrivljeni B. F. je u odbrani u prethodnom postupku izjavio da je dana 29.06.2015.godine oko 04,00 časova zajedno sa svojim drugom M. G. došao do objekta L. C. G., koja se nalazila u jednoj stambenoj zgradi u blizini TC ,,D. C." sa namjerom da taj objekat obiju, jer su mislili da u njemu ima novca. Navodi da je on jednim kamenom gađao staklo ulaznih vrata, nakon čega se isto polomilo i da su potom ušli kroz mjesto gdje se nalazilo staklo na vratima, da su zajedno nakon toga prišli šanku i sa unutrašnje strane otvorili fioke, misleći da unutra ima novca, ali da nijesu našli ništa, da su nakon toga prišli stolu za rulet, pri čemu je on pokušao da otvori vratanca na mjestu gdje je ubacuje novac pomoću šrafcigera, ali da nije umio da to otvori  i da se nije znao snaći, pa je od toga odustao. Dalje navodi, da su nakon toga on i G. čuli da je nešto šušnulo napolju, da su zatim vidjeli i svjetlo od vozila za koje su pomislili da je nekog od vlasnika tog vozila, da su izašli napolje i počeli da bježe, da </span><span class="span1">su ti ljudi trčali za njima i da on nije znao da su to policajci, da kada više nije imao snage on je stao i oni su ga priveli, a da kada su trčali G. je bio pobjegao na drugu stranu, ali je i njega sustigla policija. Dalje navodi da je njihova namjera bila da iz tog objekta oduzmu novac ukoliko bi ga našli, i da su to učinili iz razloga jer su mislili da tu ima novca zato što se tu igraju igre na sreću. Pokajao se zbog toga što je uradio, navodeći da je napravio veliku glupost, da do sada nije osuđivan i da mu je to bilo prvi put da ga policija privodi i da ne umije da objasni zašto je to uradio, iako se preispitivao. Na glavnom pretresu je ostao pri navodima svoje odbrane iz prethodnog postupka.</span>
</p>
<p>&nbsp;</p>
<p>
<span class="span1">Okrivljeni M. G. je u odbrani u prethodnom postupku izjavio da je dana 29.06.2015.godine oko 04,00 časova zajedno sa svojim drugom B. F. došao do objekta L. C. G., koja se nalazila u jednoj stambenoj zgradi u blizini TC ,,D. C.". Navodi da su tu došli jer su mislili da u tom objektu ima para, iz razloga jer su se tu igrale sve igre na sreću, da su se oni kada došli maskirali tako što su stavili kape na glavu, a da je F. imao i rukavice na rukama, da su prišli ulaznim vratima i da je F. odmah htio da polomi staklo na njima, ali da su tada primjetili alarm iznad ulaznih vrata, nakon čega je on postavio lopovsku F., koji se podigao i iščupao alarm, posle čega je F. kamenom polomio staklo na ulaznim vratima i da su zatim  zajedno ušli u taj objekat. Dalje navodi da su iza šanka otvarali fioke, tačnije da je on otvorio samo jednu fioku iz razloga jer nije imao rukavice na rukama, da u tim fiokama nijesu pronašli novac i da je nakon toga F. pokušao da na ruletu otvorio mjesto gdje se ubacuje novac pomoću jednog šrafcigera, ali da to nije uspjelo i kako nijesu našli novca krenuli su da izlaze iz objekta,  da im je zatim neko povikao da stanu, da ih je počeo da psuje i da su oni pomislili da su to vlasnici tog objekta, da su oni počeli da bježe i da kada su ih oni sustigli vidjeli su da su to ustvari policajci. Dalje navodi da su znali da je policija da bi odmah stali i da mu je žao što je to uradio i da nikada više neće slično uraditi i da im je namjera bila da iz tog objekta oduzmu novac ukoliko ga nađu iz razloga što su mislili da tu ima novca zato što se tu igraju igre na sreću. Na glavnom pretresu je ostao pri navodima svoje odbrane iz prethodnog postupka.</span>
</p>
<p>&nbsp;</p>
<p>
<span class="span1">Sud je u dokaznom postupku na saglasan predlog stranaka pročitao iskaz ovlašćenog predstavnika oštećene L. C. G. Kt.br.599/15 od 27.08.2015.godine, pročitao zapisnik o uviđaju UP CB Podgorica Ku.br.468/2015 od 29.06.2015.godine, pročitao službenu zabilješka UP CB Podgorica SP za JR Ku.br.468/2015 od 29.06.2015.godine, pročitao potvrdu UP CB Podgorica o privremeno oduzetim predmetima Ku.br.468/15 od 29.06.2015.godine, izvršio uvid u fotodokumentaciju UP CB Podgorica 64-28-244-1094/1912 od 29.06.2015.godine, pročitao izvod iz KE za okrivljenog B. F.a izdat od Osnovnog suda u Podgorici Ke.br.1263/2015 i pročitao izvod iz KE za okrivljenog M. G. izdat od Osnovnog suda u Podgorici Ke.br.1264/2015.</span>
</p>
<p>&nbsp;</p>
<p>
<span class="span1">Iz iskaza ovlašćenog predstavnika L. C. G. Kt.br.599/15 od 27.08.2015.godine proizilazi da je L. D. kordinator poslovnica L. C. G. za Podgorici, koji je izjavio da je u toku noći 28/29.06.2015.godine negdje oko 04,00 časova obijen objekat L. C. G. koji se nalazi u Ul. S. br. ... u P., da tom prilikom nije otuđeno ništa, da su lica koja je kasnije uhvatila policija i identifikovala polomila stakla na ulaznim vratima, da su zatim ušli u unutrašnjost objekta, gdje su otvorili naplatni pult i podesnim sredstvom odvalili vratanca na aparatu za rulet, da su ta lica tražila novac i da kako novaca u objektu nije bilo, ta lica nijesu ništa otuđila. Dalje je navodio da je novac bio u sefu, koja ta lica nijesu mogla da otvore i da na njemu nije bilo oštećenja, da je sve to čuo pekar koji je lokal iza njih i da je obavijestio policiju koja je ta lica uhvatila. Pridružio se krivičnom gonjenju, postavljajući imovinsko pravni zahtjev koji će precizirati tokom postupka. </span>
</p>
<p>&nbsp;</p>
<p>
<span class="span1">Iz zapisnika o uviđaju UP CB Podgorica Ku.br.468/2015 od 29.06.2015.godine proizilazi je uviđaj izvršio ovlašćeni policijski službenik D. Lj., u prisustvu L. D. i Ekipe za vršenje uviđaja u sastavu Lj. D. i S. B. dana 29.06.2015.godine sa početkom u 07:00 časova povodom obavještenja da je u prostorije automat kluba vl. L. C. G. čije su prostorije locirane u prizemlju stambene zgrade u Ul. S. br...u P. izvršena provalna krađa, da je pregledom lica mjesta zatečeno polomljeno staklo na ulaznim vratima dimenzija 200x90 cm koje je duplo i vakumirano, da je staklo u cjelosti ispucalo i prosulo se većim dijelom u unutrašnjosti i spolja na dijelu trotoara ispred prostorije i da su pregledom unutrašnjeg dijela tog objekta zatekli tragove odvaljivanja u dijelu ruleta kao i otvorenost ladica u dijelu naplatnog pulta ovog automat kluba, da je tokom noći 28/29.06.2015.godine izvršena provalna krađa na način što su NN izvršioci upotrebom tvrdog predmeta polomili staklo na ulaznim vratima da bi kroz otvor nastao lomom ušli u unutrašnjost gdje su izvršili premetačinu predmeta i podesnim predmetom odvalili dio aparata za rulet, međutim do dolaska radnice oštećenog nijesu bili u mogućnosti dostavljanja spiska sa otuđenim predmetima, što će učiniti nakon izvršenog popisa i da krim.tehničar vršeći pregled lica mjesta nije pronašao tragove podobne za identifikaciju počinioca, i da je uviđaj završen u 07,30 časova. </span>
</p>
<p>&nbsp;</p>
<p>
<span class="span1">Iz službene zabilješke UP CB Podgorica SP za JR Ku.br.468/2015 od 29.06.2015.godine proizilazi da je zabillješku sačinio M. R. koji je naveo da je dana 29.06.2015.godine u vremenu od 00.00 časova do 08.00 časova bio radno angažovan kao dežurni inspektor na suzbijanju imovinskog kriminaliteta, da je negdje oko 04.00 čaosva od strane službenika SP za dežurstvo CB Podgorica putem sistema radio veze obaviješten da je u sportskoj kladionici ,,V." koja se nalazi u S. ulici u P. u toku izvršenje KD razbojništvo - tačnije da se dva NN maskirana muška lica sa pištoljima u rukama nalaze unutra kladionice, da je došao lice mjesta u isto vrijeme kao i službenici Interventnog voda i jedne patrole policije, da su prišli kladionici ,,V." i vidjeli da je ista zaključana te da nema tragova provale, da je u tom trenutku vidio da iz kladionice-kazina L. C. G. koji se nalazi u istom redu gdje i kladionica ,,V." na prizemlju stambene zgrade na udaljenosti otprilike 30-tak metara od ,,V." izlaze dva mlađa muška lica obučena u crnu garderobu sa kapama na glavama, dajući se u bjekstvo trčećim korakom u pravcu novog studentskog doma, da su odmah potrčali za njima i više puta glaslim tonom izdali naređenje ,,Stoj policija" ali da su se ta lica oglušila i nastavila sa bjekstvom, da su se  nakon par stotina metara ova lica prilikom bjekstva razdvojila i da je jedan bježao u pravcu A. K. C., a drugi lijevo u pravcu S. doma, da je nakon više izdatih naređena da stanu neko od kolega ispalio dva hica upozorenja u vazduh, ali da ni nakon toga ta lica nijesu postupila po naređenju, već da su nastavila sa bjekstvom. Iz službene zabilješka dalje proizilazi da je isti zajedno sa jednim od kolega nastavio potjeru za licem koje je bježalo ka A. K.. c., dok su ostale kolege nastavile potjeru za drugim licem i da je nedugo nakon toga putem sredstava veze čuo da su kolege lišile slobode jedno lice, dok su on i kolega drugo lice izgubili iz vida negdje u blizini nekadašnjeg Duvanskog kombinata i da je par minuta kasnije patrola policije lišila slobode i drugo lice negdje u blizini Kliničkog centra Crne Gore. </span>
</p>
<p>&nbsp;</p>
<p>
<span class="span1">Iz potvrde UP CB Podgorica o privremeno oduzetim predmetima Ku.br.468/15 od 29.06.2015.godine proizilazi da su policijski službenici K. A. i Š. D. od B. F. a privremeno oduzeli 1 šrafciger, 1 par rukavica crne boje i 1 mobilni telefon marke Samsung bijele boje sa sim karticom telefonskog broja 069 840 990.</span>
</p>
<p>&nbsp;</p>
<p>
<span class="span1">Iz fotodokumentacije UP CB Podgorica 64-28-244-1094/1912 od 29.06.2015.godine proizilazi da je predmet fotodokumentacije sačinjen povodom provalne krađe u Automat klubu vl. L. C. G. u Ul. S. br.... u P. dana 29.06.2015.godine,da je nju izradio S. B., da je na slici 1 prikazan ulaz u automat klub sa polomljenim staklom na ulaznim vratima, da je na </span><span class="span1">slici 2 prikazana untrašnjost automat kluba fotografisana sa ulaznih vrata, da je na slici 3 prikazana unutrašnjost automat kluba fotografisana u pravcu ulaznih vrata i da je na slici 4 prikazana strelica koja pokazuje naplatni pult i ispreturane fioke. </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog B. F. izdatog od Osnovnog suda u Podgorici Ke.br.1263/2015 proizilazi da isti ranije nije osuđivan. </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog M. G. izdatog od Osnovnog suda u Podgorici Ke.br.1264/2015 proizilazi da isti ranije nije osuđivan. </span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe i odbrane, te svih provedenih dokaza kao pojedinačno tako i u njihovoj međusobnoj povezanosti, sud je utvrdio da su okrivljeni kao saizvršioci izvrši krivično djelo stavljeno im na teret na način, mjesto i u vrijeme kako je to bliže opisano izrekom presude, pa ih je sa tih razloga oglasio krivim i izrekao im uslovnu osudu kao u izreci presude, sve iz sljedećih razloga: </span>
</p>
<p>&nbsp;</p>
<p>
<span class="span1">Okrivljeni B. F. je tokom čitavog postupka priznao izvršenje krivičnog djela i svoju krivicu, navodeći da je dana 29.06.2015.godine oko 04,00 časova zajedno sa svojim drugom M. G. došao do objekta L. C. G. koja se nalazila u jednoj stambenoj zgradi u blizini TC ,,D. C." sa namjerom da taj objekat obiju jer su mislili da u njemu ima novca, da je on jednim kamenom gađao staklo ulaznih vrata, nakon čega se isto polomilo, da su potom ušli kroz mjesto gdje se nalazilo staklo na vratima, da su zajedno nakon toga prišli šanku i sa unutrašnje strane otvorili fioke, misleći da unutra ima novca, ali da nijesu našli ništa, da su nakon toga prišli stolu za rulet, pri čemu je on pokušao da otvori vratanca na mjestu gdje je ubacuje novac pomoću šrafcigera, ali da nije umio da to otvori  i da se nije znao snaći, pa je od toga odustao, da su nakon toga on i G. čuli da je nešto šušnulo napolju, da su zatim vidjeli i svjetlo od vozila za koje su pomislili da je nekog od vlasnika tog vozila, da su izašli napolje i počeli da bježe, da su ti ljudi trčali za njima i da on nije znao da su to policajci, i da kada više nije imao snage on je stao i oni su ga priveli, da kada su trčali G. je bio pobjegao na drugu stranu, ali je i njega sustigla policija, i da je njihova namjera bila da iz tog objekta oduzmu novac ukoliko bi ga našli, i da su to učinili iz razloga jer su mislili da tu ima novca zato što se tu igraju igre na sreću, sud je prihvatio i cijenio kao istinitu, jer je istu osnažuje odbrana M. G.a, koju sud cijenio kao jasnu i istinitu, a koja upotpunjuje odbranu B. F.a u dijelu gdje je M. G. objasnio ulogu B. F.a kao saizvršioca u izvršenju krivičnog djela navodeći da su se on i B. F. dolaskom na lice mjesta maskirali i da je B. F. na sebi imao kapu i rukavice,  a da je B. F.u prije nego iščupao alarm na ulaznim vratima postavio lopovsku, nakon čega je B. F. kamenom polomio vrata. Odbranu okrivljenog B. F.a dalje osnažuje iskaz ovlašćenog predstavnika L. C. G. L. D. kojeg sud cijeni kao jasan i istinit, a koji je navodio da prilikom obijanja objekta nije otuđeno ništa, jer se novac nalazio u sefu, koja ta lica nijesu mogla da otvore i na kojem nije bilo oštećenja. Da je okrivljeni prilikom obijanja koristio šrafciger, što nije sporio i da je na sebi imao rukavice crne boje što u svojoj odbrani navodi okrivljeni M. G. i da su čim su izašli napolje on i M. G. počeli da trče i u jednom trenutku razdvojili, sud je utvrdio iz potvrde UP CB Podgorica o privremeno oduzetim predmetima Ku.br.468/15 od 29.06.2015.godine u kojoj je navedeno da je od okrivljenog B. F..policijski službenici K. A. i Š. D. privremeno oduzeli 1 šrafciger, 1 par rukavica crne boje i 1 mobilni telefon marke Samsung bijele boje sa sim karticom telefonskog broja .... i službene zabilješkom UP CB Podgorica SP za JR Ku.br.468/2015 od 29.06.2015.godine u kojoj je R. M. naveo da je zajedno sa jednim od kolega nastavio potjeru za licem koje je bježalo ka A. K. C., dok su ostale kolege nastavile potjeru za drugim licem i da je nedugo nakon toga putem sredstava veze čuo da su kolege lišile slobode jedno lice, dok su on i kolega drugo lice izgubili iz vida negdje u blizini nekadašnjeg </span><span class="span1">Duvanskog kombinata i da je par minuta kasnije patrola policije lišila slobode i drugo lice negdje u blizini Kliničkog centra Crne Gore. Da je istinito ono što je u svojoj odbrani navodio B. F. sud je utvrdio iz Zapisnika o uviđaju CB Podgorica Ku.br.468/2015 od 29.06.2015.godine, kojeg sud cijeni kao vjerodostojan, jer je sačinjen u skladu sa pravilima struke, a u kojem je navedeno da je tokom noći 28/29.06.2015.godine izvršena provalna krađa na način što su NN izvršioci upotrebom tvrdog predmeta polomili staklo na ulaznim vratima dimenzija 200x70 koje je bilo duplo i vakumirano i koje je u cjelosti ispucalo i prosuto većim dijelom u unutrašnjosti i spolja na dijelu trotoara ispred protorije, da su kroz otvor nastao lomom ušli u unutrašnjost gdje su izvršili premetačinu predmeta i podesnim predmetom odvalili dio aparata za rulet, a što navedeno potvrđuje i fotodokumentacija UP CB Podgorica 64-28-244-1094/1912 od 29.06.2015 sačinjena povodom provalne krađe u Automat klubu vl. L. C. G. u Ul. S. br.... u P. dana 29.06.2015.godine na kojoj je na slici 1 prikazan ulaz u automat klub sa polomljenim staklom na ulaznim vratima, na slici 2 prikazana untrašnjost automat kluba fotografisana sa ulaznih vrata, na slici 3 prikazana unutrašnjost automat kluba fotografisana u pravcu ulaznih vrata i na slici 4 prikazana strelica koja pokazuje naplatni pult i ispreturane fioke. </span>
</p>
<p>&nbsp;</p>
<p>
<span class="span1">Okrivljeni M. G. je tokom čitavog postupka priznao izvršenje krivičnog djela i svoju krivicu, navodeći da je dana 29.06.2015.godine oko 04,00 časova zajedno sa svojim drugom B. F. došao do objekta L. C. G., koja se nalazila u jednoj stambenoj zgradi u blizini TC ,,D. C.", da su tu došli jer su mislili da u tom objektu ima para, iz razloga jer su se tu igrale sve igre na sreću, da su se oni kada došli maskirali tako što su stavili kape na glavu, a da je F. imao i rukavice na rukama, da su prišli ulaznim vratima i da je F. odmah htio da polomi staklo na njima, ali da su tada primjetili alarm iznad ulaznih vrata, nakon čega je on postavio lopovsku F.u, koji se podigao i iščupao alarm, posle čega je F. kamenom polomio staklo na ulaznim vratima i da su zatim zajedno ušli u taj objekat, da su iza šanka otvarali fioke, tačnije da je on otvorio samo jednu fioku iz razloga jer nije imao rukavice na rukama, da u tim fiokama nijesu pronašli novac i da je nakon toga F. pokušao da na ruletu otvorio mjesto gdje se ubacuje novac pomoću jednog šrafcigera, ali da to nije uspjelo i kako nijesu našli novca krenuli su da izlaze iz objekta,  da im je zatim neko povikao da stanu, da ih je počeo da psuje i da su oni pomislili da su to vlasnici tog objekta, da su oni počeli da bježe i da kada su ih oni sustigli vidjeli su da su to ustvari policajci i da su znali da je policija da bi odmah stali i da im je namjera bila da iz tog objekta oduzmu novac ukoliko ga nađu iz razloga što su mislili da tu ima novca zato što se tu igraju igre na sreću, sud je prihvatio i cijenio kao istinitu, jer je istu osnažuje odbrana B. F., koju sud cijenio kao jasnu i istinitu, koju sud cijenio kao jasnu i istinitu koji je navodio da je izjavio da je zajedno sa svojim drugom M. G. došao do objekta L. C. G. koja se nalazila u jednoj stambenoj zgradi u blizini TC ,,D. C." sa namjerom da taj objekat obiju jer su mislili da u njemu ima novca, da je on jednim kamenom gađao staklo ulaznih vrata, nakon čega se isto polomilo, da su potom ušli kroz mjesto gdje se nalazilo staklo na vratima, da su zajedno nakon toga prišli šanku i sa unutrašnje strane otvorili fioke, i da su nakon toga on i G. čuli da je nešto šušnulo napolju, da su zatim vidjeli i svjetlo od vozila za koje su pomislili da je nekog od vlasnika tog vozila, da su izašli napolje i počeli da bježe, da su ti ljudi trčali za njima. Odbranu okrivljenog M. G. dalje osnažuje iskaz ovlašćenog predstavnika L. C. G. L. D. kojeg sud cijeni kao jasan i istinit, a koji je navodio da prilikom obijanja objekta nije otuđeno ništa, jer se novac nalazio u sefu, koja ta lica nijesu mogla da otvore i na kojem nije bilo oštećenja, i službene zabilješkom UP CB Podgorica SP za JR Ku.br.468/2015 od 29.06.2015.godine u kojoj je Radulović Marko naveo da je zajedno sa jednim od kolega nastavio potjeru za licem koje je bježalo ka A. K. C., dok su ostale kolege nastavile potjeru za drugim licem i da je nedugo nakon toga putem sredstava veze čuo da su kolege lišile slobode jedno lice, dok su on i kolega drugo lice izgubili iz vida negdje u blizini nekadašnjeg Duvanskog kombinata i da je par minuta kasnije </span><span class="span1">patrola policije lišila slobode i drugo lice negdje u blizini Kliničkog centra Crne Gore. Da je istinito ono što je u svojoj odbrani navodio M. G. sud je utvrdio iz Zapisnika o uviđaju CB Podgorica Ku.br.468/2015 od 29.06.2015.godine, kojeg sud cijeni kao vjerodostojan, jer je sačinjen u skladu sa pravilima struke, a u kojem je navedeno da je tokom noći 28/29.06.2015.godine izvršena provalna krađa na način što su NN izvršioci upotrebom tvrdog predmeta polomili staklo na ulaznim vratima dimenzija 200x70 koje je bilo duplo i vakumirano i koj u cjelosti ispucalo i prosuto većim dijelom u unutrašnjosti i spolja na dijelu trotoara ispred protorije, da  su kroz otvor nastao lomom ušli u unutrašnjost gdje su izvršili premetačinu predmeta i podesnim predmetom odvalili dio aparata za rulet, a što navedeno potvrđuje i fotodokumentacija UP CB Podgorica 64-28-244-1094/1912 od 29.06.2015 sačinjena povodom provalne krađe u Automat klubu vl. L. C. G. u Ul. S. br.... u P. dana 29.06.2015.godine na kojoj je na slici 1 prikazan ulaz u automat klub sa polomljenim staklom na ulaznim vratima, na slici 2 prikazana untrašnjost automat kluba fotografisana sa ulaznih vrata, na slici 3 prikazana unutrašnjost automat kluba fotografisana u pravcu ulaznih vrata i na slici 4 prikazana strelica koja pokazuje naplatni pult i ispreturane fioke. </span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, sud nalazi da su okrivljeni postupajući na način kao u izreci presude, da su kao saizvršioci ostvarili sva bitna obilježja bića krivičnog djela teška krađa u pokušaju iz čl. 240 st. 1. tačka 1 u vezi čl. 20 i čl.2 3 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenih prema izvršenom krivičnom djelu sud je ustanovio da su isti bili svjesni svog djela i da su zajednički htjeli njegovo izvršenje, a sve u namjeri da sebi pribave protivpravnu imovinsku korist preko 150,00 eura, te da su na taj način postupali sa direktnim umišljajem.</span>
</p>
<p>&nbsp;</p>
<p>
<span class="span1">Okrivljeni su zajedno učestvovali u radnji izvršenja predmetnog krivičnog djela, bili su svjesni zajedničke saradnje, htjeli su djelo kao vlastito i kao zajedničko pa su u izvršenju istog postupali kao saizvršioci u smislu odredbe čl. 23 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije za okrivljene B. F. i M. G. sud je cijenio sve okolnosti iz člana 42 Krivičnog zakonika Crne Gore, koje utiču da kazna bude manja ili veća, pa je u odsustvu otežavajućih okolnosti, kao olakšavajuće na strani B. F. i M. G. cijenio da je krivično djelo ostalo u pokušaju, </span><span class="span1">godine života okrivljenih u vrijeme izvršenja djela i to da je B. F. imao navršenih 21 godina života, a M. G. imao navršenih 19 godina života, pri činjenici njihove ranije neosuđivanosti, koju je ovaj sud utvrdio i to za B. F. iz izvoda kaznene evidenicije izdatog od Osnovnog suda u P. Ke.br.1263/2015 i za M. G. iz izvoda kaznene evidenicije izdatog od Osnvonog suda u P. Ke.br.1264/2015, pa im je primjenom </span><span class="span1">čl. 52, čl. 53 i 54 Krivičnog zakonika Crne Gore, izrekao uslovnu osudu kojom im je prethodno utvrdio kaznu zatvora u trajanju od po 1 (jedne) godine i istovremeno odredio da se utvrđene kazne neće izvršiti ukoliko okrivljeni u roku od 2 (dvije) godine po pravosnažnosti presude ne izvrše novo krivično djelo, jer je sud stanovišta da nije nužno da okrivljeni prethodno utvrđenu kaznu zatvora i efektivno izdržavaju, a radi krivičnopravne zaštite, već da se izrečenom krivičnom sankcijom ima ostvariti kako svrha uslovne osude iz čl. 52 st. 2 Krivičnog zakonika Crne Gore, tako i svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Ukoliko dodje do opoziva uslovne osude za okrivljene sud će u kazne zatvora okrivljenima uračunati vrijeme provedeno na zadržavanju pred Upravom policije PJ Podgorica (kao u izreci presude), osnovom čl. 51 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Sud je odluku o imovinsko pravnom zahtjevu temeljio na odredbi čl.239 st. 2 Zakonika o krivičnom postupku, pa je oštećenu AD L. C. G. uputio da imovinsko  pravni zahtjev ostvari u parničnom postupku, budući da je predmetno krivično djelo ostalo u pokušaju. </span>
</p>
<p>&nbsp;</p>
<p>
<span class="span1">Visinu paušala u iznosu od po 30,00 eura za okrivljene, sud je odmjerio na osnovu čl. 226 Zakonika o krivičnom postupku shodno imovnom stanju okrivljenih, dužini trajanja i složenosti krivičnog postupka.</span>
</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 25.01.2016.godine</span>
</p>
<p>
<span class="span1"></span><span class="span1">    </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> SUDIJA </span>
</p>
<p>
<span class="span1">Đuković Goran s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 15 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
</div>
</div>


</body>
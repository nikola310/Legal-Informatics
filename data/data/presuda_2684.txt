<div style="text-align: right;">
	K. br.228/10</div>
<div style="text-align: center;">
	U&nbsp; IME&nbsp; NARODA</div>
<br>
<br>
VIŠI SUD U PODGORICI, kao prvostepeni krivični, u vijeću sastavljenom od sudije Branke Bošković, kao predsjednika vijeća i sudija – porotnika Bogetić Baja i Radulović Slobodana, kao članova vijeća, uz učešće zapisničara Rakočević Biljane,u krivičnom predmetu protiv optuženog B. M. iz B., koga brani R. O. advokat iz Podgorice, zbog krivičnog djela – neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, rješavajući po optužnici Višeg državnog tužioca u Podgorici Kt. br.156/10 od 06/09/2010. godine, koju je zastupala Lepa Medenica, zamjenik VDT-a u Podgorici, nakon održanog, glavnog i javnog pretresa dana 27/01/2011. godine, u prisustvu zastupnika optužbe, optuženog i njegovog branioca,&nbsp; nakon tajnog vijećanja i glasanja donio je i dana 28/01/2011.godine, javno objavio&nbsp;<br>
<div style="text-align: center;">
	P&nbsp; R&nbsp; E&nbsp; S&nbsp; U&nbsp; D&nbsp; U</div>
<br>
<br>
OPTUŽENI:<br>
<br>
B.M., JMBG….., rođenog…….godine u B., stalno nastanjen u mjestu rođenja u ul. M. M. br…, državljanina Crne Gore, po zanimanju vozač, pismenog, završio srednju školu, neoženjenog , srednjeg imovnog stanja, osuđivanog, nalazi se u pritvoru od 23/07/2010. godine od 02,30 časova<br>
<br>
I<br>
<div style="text-align: center;">
	K R I V&nbsp;&nbsp;&nbsp;&nbsp;&nbsp;&nbsp;&nbsp; J E</div>
<br>
Zato što je:<br>
<br>
Dana 23/07/2010 godine iz Crne Gore u Bosnu i Hercegovinu preko graničnog prelaza Ilino brdo neovlašćeno radi prodaje prenosio opojnu drogu marihuanu-supstancu proglašenu za opojnu drogu Rješenjem o utvrdjianju opojnih droga ( "Sl. list SRJ" br. 44/02) na način što je teretnim motornim vozilom marke "Mercedes" reg. oznaka BA AF …. sa priključnim vozilom marke "Kaesslohler" reg.oznaka BA …….- AA- vlasništvo C. Ć., prevozio predmetnu drogu u količini od 2887.04 grama, koju drogu su ovlašćeni policijski službenici Područne jedinice Nikšić istog dana prilikom pretresa predmetnog vozila pronašli sakrivenu na kabini vozila iza vjetrobrana zapakovanu u jedno veće pakovanje od pvc folije plave boje u kojem su se nalazila tri ručno pravljena pakovanja&nbsp; od najilona i PVC kese a koja droga je bila namijenjena daljoj prodaji<br>
<br>
-čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika.<br>
<br>
<br>
Pa mu Sud primjenom naprijed navedenih zakonskih propisa i propisa iz čl. 2,4,5,15,32,36,42 i 51 Krivičnog zakonika, te čl. 199,200 I&nbsp; 202 ZKP-a<br>
<div style="text-align: center;">
	O SU DJ U J E</div>
<br>
Na kaznu zatvora u trajanju od 2(dvije) godine&nbsp; u koju kaznu mu se uračunava vrijeme provedeno u pritvoru od&nbsp; 23/07/2010 godine do 28/01/2011&nbsp; godine.<br>
<br>
Dužan je optuženi da na ime troškova krivičnog postupka plati ovom Sudu iznos od 99,50 eura, u roku od 15 dana po pravosnažnosti pod prijetnjom prinudnog izvršenje.<br>
<br>
II<br>
<br>
Na osnovu&nbsp; cl. 75 i cl. 300 st. 6 Krivicnog zakonika Crne Gore, prema optuzenom B.M.a, sa podacima kao u st. I izreke presude, i z r i c e&nbsp;&nbsp; s e<br>
<div style="text-align: center;">
	MJERA BEZBJEDNOSTI</div>
<br>
ODUZIMA se od optuzenog&nbsp; 2887.04 grama marihuane, kao predmet izvršenja krivičnog djela, koja droga se ima uništiti nakon pravosnažnosti presude<br>
<br>
<div style="text-align: center;">
	O&nbsp; b&nbsp; r&nbsp; a&nbsp; z&nbsp; l&nbsp; o&nbsp; ž&nbsp; e&nbsp; nj&nbsp; e</div>
<br>
<br>
Optužnicom Višeg državnog tužioca u Podgorici Kt br.156/10 od 06/09/2010. godine optuženom B.M. je stavljeno na teret da je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, pri kojoj optužnici je zastupnik optužbe ostao do kraja glavnog pretresa, predlažući da ga sud oglasi krivim i kazni po zakonu.<br>
<br>
Optuženi&nbsp; B.M. se u pretkrivičnom postupku branio ćutanjem, dok je u svojoj odbrani u pretkrivičnom postupku u bitnom naveo da je već godinu dana vozač u privatnom preduzeću "C." iz Berana, pa je vezano za taj posao predmetni kamion&nbsp; preuzeo u Podgorici, odakle je pošao za Tiranu kako bi tamo utovario sirovu kožu.U Tirani je u srijedu utovario sirovu kožu i pošao na carinski terminal gdje se sređuju papiri, ali kako isti nijesu mogli biti gotovi taj dan, tamo je ostao da prespava i te večeri je bio sa N. V. koga je prethodno sreo na carinskom terminalu.Bili su u&nbsp; grad, slušali su muziku.Sjutradan su papiri bili gotovi&nbsp; i za Crnu Goru je krenuo negdje oko 14 časova.U autu je bio sam.Negdje oko 17,30 časova je bio na graničnom prelazu&nbsp; Božaj, gdje je rađena carinska dokumentacija i stavljene su dvije carinske plombe.Tačno je da sem njega, pregled kamiona niko nije vršio.Nakon toga se uputio u pravcu Podgorice ka "Dekar pumpi" , gdje se našao sa gazdom C. Ć., koji mu je dao 300 eura i rekao mu da robu vozi za C.- koji se nalazi u Bosni i Hercegovini, blizu Hrvatske.Svratio je u jedan supermarket na Zabjelu da bi kupio hranu, a zatim je krenuo za Nikšić.U Nikšiću je rađena veterinarska dokumentacija, povodom koje je dobio i veterinarsko rješenje da bi roba mogla da izađe iz Crne Gore, a kojom prilikom je izgubio nekih sat vremena.Potom se uputio ka graničnom prelazu Ilino brdo , tj. put koji vodi Vilusima a kuda inače ide jer mu je to rečeno od strane gazde.Na tom graničnom prelezu na Vilusima odradio je papire i tu mu je prišao jedan momak i rekao da mora izvršiti pretres vozila, to su bili policajci koji su korišćenjem psa izvršili pretres vozila i pronašli iznad kabine "vjetrobrana" zamotuljak.Na glavnom pretresu je dodao da on prvi put sjeda u taj kamion , i da je prethodno vozio i dužio drugi kamion koji je prodat u Bosnu i Hercegovinu nekolika dana prije kritičnog događaja, negdje između&nbsp; 15 i 20/07/2010. godine.Taj kamion je isključivo on vozio svih 11 mjeseci, a ključeve bi nekad ostavljao kod gazde ako bi on bio tu , a u slučaju da nije bio tu ključ bi nosio sa sobom ili ostavljao kod brata na Koniku.Što se tiče kamiona koji je vozio kritičnog dana, rečeno mu je da će njega voziti on i gazdin sin, jer bi prodajom kamiona značilo da ostaje bez posla, pa mu je gazda rekao da će ponovo početi kod njega da radi po kupovini tog kamiona, jer bi on vozio taj kamion a gazdin sin novi.Tog kritičnog dana zadužio je kamion&nbsp; i išao je do Nikšića službeno, da bi gazdi povezao rezanu građu za kuću koju je pravio. Odmah je krenuo za Nikšić, pa nije uspio ni da promijeni posteljinu u vozilu, koje je prethodno vozio gazdin sin. Pod zaduživanjem kamiona se podrazumijeva to, da je samo uzeo ključeve i pošao, a ključevi su se nalazili u patici ispred gazdine vikendice, ispred ulaznih vrata.Potom se vratio do Karabuškog polja, a zatim pošao za Albaniju.Tačno je to, kako je naznačeno na traci, da je on izvjesno vrijeme boravio u Nikšiću i to na "Žitan pumpi" jer je čekao veterinara M. S., a takođe je i prethodno stajao na Zabjelu kod "plus komerc marketa", gdje je kupio nešto hrane i naručio picu i čekao dok bude gotova.U to vrijeme je razgovarao sa gazdom, jer ga je zvao da je pita gdje je i on mu je objasnio da je na Zabjelo.Dok je kamion bio kod njega, to je bilo u istom danu kada je pošao za Nikšić, vratio se u Podgoricu, a zatim pošao za Albaniju.Ključeve nije davao nikome i kamion je stalno bio kod njega.A nije se odvajao ni trenutak od kamiona od momenta kada je stigao u Nikšić, tj. kada je preuzeo građu.Prilikom izlaska kamiona iz Crne Gore, carina nije detaljno pregledala kamion, kao ni prilikom ulaska.Inače što se tiče ranijih pregleda vozila, nekada se vršeni, nekada ne.Pojasnio je da što se tiče tog boravka u Albaniji od kamiona se odvojio svega 3 ili 4 sata jer je bio sa drugom Vujovićem u kafani.Njegovo mjesečno primanje iznosilo je 600, 700 do 1000 eura, zavisno od veličine posla i ture.&nbsp;<br>
<br>
Branilac optuženog&nbsp; R. O. je u završnoj riječi istakla, da ni jednim provedenim dokazom nije dokazano da je njen branjenik izvršio krivično djelo koje mu je optužnicom stavljeno na teret, a da na to ukazuje činjenica da je predmetna droga pronađena u spoljašnjem dijelu vozila kojim je upravljao optuženi, kao i činjenica da optuženi prvi put dolazi u posjed tog vozila, te da sve ukazuje na to da je predmetna droga namještena.Zatražila je od Suda da njenog branjenika oslobodi od optužbe, a ukoliko zauzme drugačiji stav, da uzme u obzir olakšavajuće okolnosti.<br>
<br>
Optuženi je u završnoj riječi, prihvatio završnu riječ svog branioca, dodajući da se ne osjeća krivim u odnosu na navode optužbe.Nije korisnik droge , i nema nikakvu potrebu za posebnim novcem, osim da živi normalno, tako da ne bi koristio ovaj način da poveća svoju novčanu situaciju.<br>
<br>
U toku postupka na glavnom pretresu, sud je izveo dokaze: saslušao svjedoke C. Ć. i J. I., saslušao vještaka hemijske struke N. G., pročitao službenu zabilješku Uprave policije Ispostava Nikšić br. 137/07-10-20 od 23/07/2010. godine, pročitao zapisnik istog organa Ku.br. 448 od 23/07/2010 godine o pretresanju teretnog vozila oznaka BA AF.... sa priključnim vozilom,&nbsp; potvrdu Uprave policije PJ Nikšić iste poslovne oznake i istog datuma o privremeno oduzetim predmetima od B.M., pročitao izvještaj o vještačenju br. 3014/10 od 17/08/2010. godine Forenzičkog centra Danilovgrad ,izvršio uvid u fotodokumentaciju br. 643 od 23/07/2010. godine, pročitao izvještaj Uprave policije PJ Podgorica br. 03-2535 od 17/08/2010 godine.<br>
<br>
Sud je odbio predlog da se u okviru dokaznog postupka sasluša svjedok N. V., jer je stanje stvari u dovoljnoj mjeri utvrđeno i provođenje ovakvog dokaza vodilo bi odugovlačenju krivičnog postupka.<br>
<br>
Svjedok C. Ć. je u svom svjedočkom iskazu u prethodnom postupku naveo da je on autoprevoznik i da je B.M. radio kod njega&nbsp; već nekih godinu dana prije ovog događaja..Što se tiče ugovorenog prevoza sirove kože iz Tirane za C. a koji je optuženi i ranije činio, M. je uzeo auto sa njegovog placa na Karabuškom polju, obavio neki lokalni posao i pošao za Tiranu sa svim urednim papirima za uvoz i prevoz robe.Iz Tirane se isti javljao putem poruka da ga obavijesti da je počelo tovarenje i da ne može završiti tog dana, već sjutradan.Zna da je bio u terminalu gdje ima još kolega, jer je to procedura koja se mora poštovati u Albaniji.Tačno je da mu se M. nije javljo da je negdje izlazio, već mu je samo javio kad je završio papire i rekao mu da je krenuo za Crnu Goru.Takođe mu se javio i sa Božaja da je završio papire, pitajući ga gdje da sipa gorivo.Optuženi je gorivo sipao u Tuzima na pumpi kod Ada, a on ga je čekao na Dekar pumpi gdje su se i našli, ali kako je tu bilo više ljudi on nije sjedao, jer je rekao da mora kod brata na Konik da se presvuče i umije, i on mu je dao njegov mali auto dok to završi.Optuženi se vratio poslije 10 minuta, nije sjedao, on mu je dao 300 eura i krenuo je za Nikšić.To je bilo oko 21 čas.U Nikšić je dobio veterinarske papire, što je i procedura.On ne zna šta se dešavalo na graničnom prelazu Ilino brdo, kuda njegovi kamioni inače stalno prolaze zbog fitopotaloških papira.Sjutradan je čuo da je M. uhapšen, od čovjeka koji je naručio tu robu iz Cazina.Tačno je da se iz te tahografske trake koja je stavljena kod "Dekar" pumpe na vozilo vidi da je on vozio nekih 10 minuta, a zatim imao prekid u vožnji čitav sat, a za tih 10 minuta je mogao stići najviše do Zabjela, što zna jer je i sam vozač.Nakon toga je ponovo poslije vožnje imao prekid od sat vremena, a to je moguće da je bilo kod Nikšića kada je radio veterinarski pregled.Na glavnom pretresu je dodao da on jeste pozvao M. da dođe kod njega na plac gdje se nalazio kamion i rekao mu da treba da vozi.Na pola puta ga je dovezao V. sa kojim je bio u Berane, pa je sjeo u njegovo vozilo i zajedno su pošli do tog placa gdje mu je on dao ključeve, a povodom kojih se ne sjeća da li bili u patici, moguće da jesu.Optuženi je preuzeo kamion, sa kojim je njegov sin prethodno došao sa puta i koji je stajao na tom placu dok ga M. nije preuzeo, i sa tim kamionom pošao za Nikšić, gdje je utovario nekih 10-15 m kubne daske i istu dovezao do placa.On mu je dao 200 eura za put za Tiranu, a potom je optuženi krenuo.Što se tiče situacije kada je taj kamion bio parkiran na "Dekar" pumpi dok je M. išao na Konik da se presvuče, on je mogao da vidi kamion sa mjesta na kome je sjedio na "Dekar" pumpi, jer ga je samo ulica dijelila i da tom prilikom niko nije mogao neprimijećen da uđe u kamion, možda sa druge strane, ali&nbsp; da nešto radi u kabini ili da se penje na kamion, to ne.Njegov je plan bio, da kupi novi kamion kako bi M. počeo ponovo da radi, što je bio i dogovor kada on kupi novi kamion, jer su trenutno u firmi imali samo jedan kamion, a prethodni su prodali 13/07/2010. godine.<br>
<br>
Svjedok J. I. je u svom svjedočkom iskazu na glavnom pretresu u bitnom naveo da su raspolagali operativnim saznanjem da će možda u vozilu kojim je upravljao B.M. biti droga, pa su povodom toga organizovali praćenje, jer se to nije sa sigurnošću znalo, ali se pretpostavljalo, povodom čega su na papiru imali oznaku kamiona kako bi mogli da ga raspoznaju.Sa kolegom M. je vršio praćenje tmv kojim je upravljao B.M. od Nikšića do graničnog prelaza, gdje je na graničnom prelazu izvršen pretres tmv, kojom prilikom je pronađena opojna droga i to na kabini vozila iza vjetrobrana.On nije rekao optuženom, pa čak ni u neformalnom razgovoru da mu je to namješteno.Dalje nije učestvovao u obradi povodom sačinjavanja prijave, već su to preuzela druga lica.Nakon privođenja B.M. je obavljen službeni razgovor koji je evidentiran zapisnikom.<br>
<br>
Iz službene zabilješke Uprave policije Ispostava Nikšić br. 137/07-10-20 od 23/07/2010. godine, utvrđeno je da je&nbsp; dana 23/07/2010. godine u 02:20 časova prilikom pretresa vozila marke Mercedes svijetlo žute boje, reg.oznake BA-AF …. i priključnog vozila marke Kaessbohrer reg. oznaka BA-….. AA vlasništvo C. Ć., kojim je upravljao B.M., na kabini vozila iza vjetrobrana&nbsp; pronađeno jedno veliko pakovanje umotano u pvc foliju&nbsp; plave boje sa sadržajem suve biljne materije zelene boje za koju se pretpostavlja da se radi o opojnoj drogi marihuani (skank).Daljim pretresom lica B.M., pronađeno je u zadnjem dzepu od farmerica 235 eura u različitim apoenima.Navedena droga i novac su oduzeti.&nbsp;<br>
<br>
Iz zapisnika istog organa Ku.br. 448 od 23/07/2010 godine o pretresanju teretnog motornog vozila oznaka BA AF ..... sa priključnim vozilom, utvrđeno je da su ovlašćeni policijski službenici veliko pakovanje umotano u pvc foliju plave boje sa sadržajem suve biljne materije zelene boje za koju se pretpostavlja da se radi o opojnoj drogi marihuani(skank).<br>
<br>
Iz potvrde UP PJ Nikšić iste poslovne oznake i istog datuma o privremeno oduzetim predmetima od B.M., utvrđeno je da su ovlašćeni policijski službenici kritičnog dana od B.M.a oduzeli:dvije novčanice od po 50 eura, serijskih brojeva: X30427094549, V23463405445;&nbsp; jedna novčanica od 100 eura serijskog broja S10319326432; sedam novčanica od po 5 eura serijskih brojeva: X21520719425, X27369584048, X27321107429, X30116014904, X02131851251, X19782766973, V14006707159, ukupno 235 eura.<br>
<br>
Iz izvještaja o vještačenju br. 3014/10 od 17/08/2010. godine Forenzičkog centra Danilovgrad, utvrđeno je da je na vještačenje dostavljeno jedno veće ručno pravljeno pakovanje od PVC kese, plave boje, oblijepljeno izolir trakom, sive boje, u kome se nalaze tri (3)&nbsp; ručno pravljena pakovanja od najlona i PVC kesa, sa sadržajem sasušene biljne materije zelene boje, karakterističnog opojnog mirisa, neto masa: m1 = 985,20 g, m2 = 921,08 g, m3 = 980,76 g, a isti su pronađeni prilikom pretresa tmv marke "Mercedes" kojim je upravljao B.M..Detaljnim mikroskopskim&nbsp; pregledom dostavljenog biljnog materijala konstatovano je prisustvo smole kao i bodlji u obliku "medveđih" kandži.Na osnovu karakteristične morfološke građe nevedenih elemenata u dostavljenom biljnom materijalu konstatovano je da isti potiču od biljke čiji je botanički naziv&nbsp; Cannabis sativa&nbsp; L. iz familije&nbsp; Canabaceae - Kanabis.<br>
Hemijska analiza ostavljenih uzoraka rađena je metodom tankoslojne hromatografije&nbsp; (TLC) iz hloroformskog ekstrakta, koristeći se standardom&nbsp; tetrahidrokanabinola (THC) koncentracije 0,3%.Nakon razvijanja i vizuelizacije hromatograma uzoraka i standarda&nbsp; THC -a, izvršeno je upoređivanje veličine i inteziteta obojenja mrlje na određenoj&nbsp; Rf vrijednosti.Tom prilikom je konstatovano da dostavljeni uzorci sadrže psihoaktivnu komponentu tetrahidrokanabinol (THC) u koncentraciji iznad 0,3%.Kanabis i THC se nalaze na listi opojnih droga(Sl.list SRJ, br.44/02).&nbsp;<br>
<br>
Vještak hemijske struke N. G. se na glavnom pretresu izjasnila da u cjelosti ostaje pri nalazu koji je priložila sudu, te da je saglasno naredbi Suda izvještačila sadržaj paketa koji joj je dostavljen, a povodom koga se pismeno izjasnila.Što se tiče vještačenja otisaka nađenih na foliji to nije u domeni njene struke&nbsp; i grupe za hemijsko utvrđivanje tragova droga, pa to nijesu mogli izvještačiti.<br>
<br>
Iz uvida u fotodokumentaciju br. 643 od 23/07/2010. godine, proizilazi da je prikazan izgled tmv "Mercedes" reg.oznaka BA - .....- AA, PVC kese u spojleru iznad kabine vozila, izgled tog PVC pakovanja i bliži izgled sadržaja u PVC pakovanju..<br>
<br>
Iz izvještaja Uprave policije PJ Podgorica br. 03-2535 od 17/08/2010 godine se utvrđuje da je optuženi B.M. osuđivan i to: presudom Osnovnog suda Rožaje&nbsp; K.br. 115/06 od 29/06/2006 godine, zbog krivičnog djela iz čl. 284 st.1 KZ CG, nedozvoljena trgovina na 60 dana zatvora uslovno na jednu godinu, presudom Osnovnog suda Rožaje K.br.134/08 od 05/09/2008 godine, zbog krivičnog djela iz čl.&nbsp; 284.st.1 tač.1 KZ na novčanu kaznu od 800 eura.<br>
<br>
Cijeneći navode optužbe i odbrane, te provedene dokaze, kako pojedinačno tako i u međusobnoj povezanosti, sud nalazi da je optuženi izvršio krivično djelo stavljeno mu na teret, neovlašćena proizvodnja, držanje i stavljanje u promet opojnih droga iz člana 300. st. 1. Krivičnog zakonika, na način, mjesto i u vrijeme kako je to bliže predstavljeno izrekom ove presude.<br>
<br>
Optuženom je stavljeno na teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300.st.1.KZ.CG.Ovo krivično djelo, vrši između ostalog i lice koje neovlašćeno prenosi radi dalje prodaje opojnu drogu.<br>
<br>
U postupku je na nesumljiv način utvrđeno da je optuženi dana 23/07/2010 godine iz Crne Gore u Bosnu i Hercegovinu preko graničnog prelaza Ilino brdo neovlašćeno radi prodaje prenosio opojnu drogu marihuanu-supstancu proglašenu za opojnu drogu Rješenjem o utvrdjianju opojnih droga ( "Sl. list SRJ" br. 44/02) na način što je teretnim motornim vozilom marke "Mercedes" reg. oznaka BA AF&nbsp; 382 sa priključnim vozilom marke "Kaesslohler" reg.oznaka BA….- AA- vlasništvo C. Ć., prevozio predmetnu drogu u količini od 2887.04 grama, koju drogu su ovlašćeni policijski službenici Područne jedinice Nikšić istog dana prilikom pretresa predmetnog vozila pronašli sakrivenu na kabini vozila iza vjetrobrana zapakovanu u jedno veće pakovanje od pvc folije plave boje u kojem su se nalazila tri ručno pravljena pakovanja&nbsp; od najilona i PVC kese a koja droga je bila namijenjena daljoj prodaji, a što je potvrđeno&nbsp; službenom zabilješkom Uprave policije Ispostava Nikšić br. 137/07-10-20 od 23/07/2010,&nbsp; zapisnikom istog organa Ku.br. 448 od 23/07/2010 godine o pretresanju teretnog vozila oznaka BA AF … sa priključnim vozilom, kao i&nbsp; potvrdom Uprave policije PJ Nikšić iste poslovne oznake i istog datuma o privremeno oduzetim predmetima od B.M..<br>
<br>
Naime, i sam optuženi ne spori činjenicu da je kritičnog dana upravljao predmetnim kamionom, tj. vršio isporuku robe, kao i to da pregled vozila sem njega niko nije vršio, da ključeve nije davao nikome i da se od preuzimanja građe u Nikšiću nije odvajao ni trenutak od kamiona.<br>
Navode optuženog da predmetna droga nije njegova i da mu je sve "namješteno" ovaj Sud je cijenio kao neistinite i usmjerene na izbjegavanje krivice.Ovo s toga jer iz iskaza svjedoka&nbsp; J. I. jasno proizilazi da mu on to nije rekao pa čak ni u neformalnom razgovoru, a koji je ovaj Sud cijenio kao jasan, tačan i precizan i kome je u cjelosti poklonio vjeru.Takođe i iz iskaza svjedoka C. Ć. jasno proizilazi da dok je on sjedio na "Dekar" pumpi i čekao da M. ode do Konika da se presvuče, niko neprimijećen nije mogao da uđe ili se popne na kamion., jer bi on to mogao da vidi sa mjesta na kome je sjedio.Imajući u vidu naprijed navedeno, a posebno činjenicu da se radi&nbsp; o robi koja ima svoju tržišnu vrijednost, nelogično je, po ocjeni Suda, da bi predmetnu drogu neko stavio na to mjesto, a imajući u vidu&nbsp; činjenicu da&nbsp; bi ta ista roba&nbsp; tom nekome morala biti dostupna u trenutku&nbsp; kada&nbsp; bi taj&nbsp; neko htio da ponovo&nbsp; dodje u posjed iste.<br>
<br>
Činjenica da se radi o količini od 2887.04 grama, pakovanju iste u tri ručno pravljena pakovanja prilično jednake gramaže, a što je potvrđeno izvještajem o vještačenju br. 3014/10 od 17/08/2010. godine Forenzičkog centra Danilovgrad, kao i fotodokumentacijom br. 643 od 23/07/2010. godine ovaj Sud upućuje na zaključak da je optuženi pronađenu drogu prenosio radi prodaje a što je radio neovlašćeno.<br>
<br>
Naime, Zakonom o proizvodnji i prometu opojnih droga “Sl.list SRJ br.46/96 i 37/02 u čl.4. propisano je da se proizvodnja i promet opojnih droga mogu vršiti samo na osnovu odobrenja, odnosno dozvole nadležnog organa, dok je Rješenjem o utvrđivanju opojnih droga (Sl.list SRJ br.44/02 od 16/08/2002 godine) marihuane-diacetilmorfin proglašen za opojnu drogu i nalazi se na spisku opojnih droga.<br>
<br>
Nesumljivo, je da je optuženi B.M. postupao sa direktnim umušljajem, budući da je bio svjestan da neovlašćeno prenosi radi prodaje opojnu drogu-marihaunu što je i htio kao&nbsp; posledicu svog djela, čime su radnjama optuženog ostvarena sva bitna obiljezja, objektivna i subjektivna bića krivičnog djela neovlašćena proizvodnja, držanje i stavljanje u promet opojnih droga iz čl.300.st.1.KZ-a stavljenih mu na teret.<br>
<br>
Prilikom izbora vrste i visine krivične sankcije, sud je u smislu člana 42.st.1.KZ cijenio sve okolnosti, koje utiču da kazna bude manja ili veća,pa je kao olakšavajuće okolnosti cijenio lične i prilike optuženog-&nbsp; da se radi o relativno mladoj osobi,&nbsp; srednjeg imovnog stanja, a od otežavajućih njegovu raniju osuđivanost.Imajući u vidu navedene okolnosti, sud nalazi da je izrečena kazna srazmjerna težini počinjenog krivičnog djela i okrivljenom kao počiniocu te da se istom može postići svrha kažnjavanja iz čl.32 KZ.<br>
<br>
Shodno članu 51.KZ-a, vrijeme koje je optuženi proveo u pritvoru, u trajanju kao u izreci presudi, uračunato je u izrečenu kaznu zatvora.<br>
<br>
Na osnovu člana 300.st.6. , a u vezi člana 75 Krivičnog zakonika,sud je od optuženog trajno oduzeo opojnu droga-marihuanu, kol. 2887.04 grama, supstance proglašene za opojnu drogu, kao predmet izvršenja krivičnog djela, te&nbsp; je odlučio da se&nbsp; ista ima uništiti.<br>
<br>
Odluka o troškovima krivičnog postupka temelji se na odredbi čl. 199,200 i 202 ZKP-a, a isti se odnose na paušal-iznos od 50,00 eura, koji je odredjen srazmjerno dužini trajanja krivičnog postupka, složenosti predmeta i imovnim prilikama optuženog.<br>
<br>
<br>
<br>
<br>
Sa svega izloženog, a primjenom čl. 364. Zakonika o krivičnom postupku, odlučeno je kao u izreci presude.<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; VIŠI SUD U PODGORICI<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 27/01/2011. godine<br>
<br>
&nbsp;&nbsp;&nbsp;&nbsp;&nbsp;<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA – SUDIJA<br>
Biljana Rakočević s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; Branka Bošković&nbsp; s.r<br>
<br>
<br>
PRAVNA POUKA: Protiv ove presude dozvoljena<br>
je zalba&nbsp; u roku od 15 dana od dana prijema iste,<br>
Apelacionom sudu u Podgorici, a preko ovog Suda.<br>
<br>
<br>
ZTO-Rakocevic Biljana<br>
<br>
<br>
<br>
<br>
<br>

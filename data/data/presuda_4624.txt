<strong>OSNOVNI SUD U BERANAMA</strong><br>
<strong>K.br. 30/11</strong><br>
&nbsp;<br>
&nbsp;
<div style="text-align: center; ">
	<strong>U IME NARODA</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama, kao krivični prvostepeni sud, u vijeću sastavljenom od sudije Ćulafić Aleksandra, kao predsjednika vijeća i sudija porotnika Paunović Milorada i Kukalj Stojana, kao članova vijeća, uz učešće zapisničara Mirosave Lekić, u krivičnom predmetu protiv optuženog A. M., iz A., zbog krivičnog djela građenje objekta bez građevinske dozvole iz čl. 326. a. Krivičnog zakonika, po optužnici Osnovnog državnog tužioca u Beranama, Kt.br. 4/2010 od 11.01.2011. godine, nakon održanog usmenog, glavnog i javnog pretresa, u prisustvu zamjenika ODT-a u Beranama, Dragoljuba Popovića i optuženog A. M., dana 24.03.2011. godine, donio je i javno objavio</div>
&nbsp;<br>
&nbsp;
<div style="text-align: center; ">
	<strong>P R E S U D U</strong></div>
&nbsp;<br>
&nbsp;
<div style="text-align: justify; ">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi A. M. zv. M., </strong>od oca V. i majke M., rođene I., rođen … godine, u selu S., opština Andrijevica, državljanin Crne Gore, po zanimanju taksista, oženjen, otac dvoje djece, završio srednju školu - mašinbravar, srednjeg imovnog stanja, neosuđivan.<br>
	&nbsp;</div>
&nbsp;
<div style="text-align: center; ">
	<strong>K r i v&nbsp; j e</strong></div>
&nbsp;<br>
&nbsp;
<div style="text-align: justify; ">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - što je:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - tokom avgusta mjeseca 2010. godine, u naselju P., opština Berane, na katastarskoj parceli br. ... koja se vodi u listu nepokretnosti br. ... KO P. na ime optuženog A. M., suprotno odredbama čl. 69. Zakona o uređenju prostora i izgradnji objekata ( Sl. list Crne Gore 51/08), započeo izgradnju objekta, prizemlja, potkrovlja od giter bloka i AB stubova sa dvije AB ploče, dimenzija 8 x 8 m, vršio pripremu za postavljanje krovne konstrukcije, bez prethodno pribavljene građevinske dozvole&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo građenje objekta bez građevinske dozvole iz čl. 326. a. Krivičnog zakonika<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - pa mu sud primjenom čl. 2, 4, 5, 13, 15, 36, 42, 52, 53. i 54. Krivičnog zakonika i čl. 199. i 364. ZKP-a CG&nbsp;&nbsp; <strong>i z r i č e</strong><br>
	&nbsp;</div>
&nbsp;
<div style="text-align: center; ">
	<strong>USLOVNU OSUDU</strong></div>
&nbsp;<br>
&nbsp;
<div style="text-align: justify; ">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Kojom mu utvrđuje kaznu zatvora u trajanju od 6 (šest) mjeseci</strong> i istovremeno određuje da se ista neće izvršiti ukoliko okrivljeni u roku od 2 godine ne izvrši novo krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da plati ovome sudu na ime paušala iznos od 30,00 €, kao i na ime troškova postupka iznos od 170,00 €, koji iznos će uplatiti na žiro račun br. 832-150-38 Osnovnog suda u Beranama, u roku od 15 dana po pravosnažnosti presude, pod prijetnjom posledica prinudnog izvršenja.<br>
	&nbsp;</div>
&nbsp;
<div style="text-align: center; ">
	<strong>O b r a z l o ž e n j e</strong></div>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnicom osnovnog državnog tužioca u Beranama, Kt.br. 4/2010 od 11.01.2011. godine, optužen je A. M., iz A., zbog krivičnog djela građenje objekata bez građevinske dozvole iz čl. 326. a. Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Glavni pretres je održan i zaključen u prisustvu zamjenika ODT-a u Beranama, Dragoljuba Popovića i optuženog A. M..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Zamjenik ODT-a u Beranama, Dragoljub Popović, u završnoj riječi ostao je u svemu pri podnijetoj optužnici i tražio je od suda da optuženog oglasi krivim i osudi na kaznu po zakonu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi A. M., u svojoj odbrani u istražnom postupku i na glavnom pretresu, istakao je da u toku maja mjeseca 2010. godine, započeo izgradnju kuće u naselju P., dimenzija 8 x 7,5 m i izgradio prizemlje i visoko potkrovlje od giter blokova AB stubova i sa dvije AB ploče, jedna ležeća i jedna noseća, na istom objektu postavio krovnu konstrukciju i pokrio krajem oktobra mjeseca 2010. godine. Objasnio je da je prije započinjanja izgradnje kuće, a nakon kupovine placa, pošao u Opštinu radi dobijanja informacija i tada mu je saopšteno da nema usvojenog detaljnog urbanističkog plana za naselje P., pa zbog toga ne može da dobije građevinsku dozvolu, te je započeo izgradnju iste kuće bez građevinske dozvole. Nije mu bilo poznato da gradnja bez građevinske dozvole predstavlja krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U završnoj riječi je izjavio da se osjeća krivim za izvršeno krivično djelo, da se kaje i molio je sud da ga što blaže kazni, jer je kuću podigao na periferiji grada, a nije znao da je građenje bez građevinske dozvole krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi utvrđenja odlučnih činjenica i krivice na strani optuženog, sud je na glavnom pretresu izveo dokaze: pročitao iskaz svjedoka R. D. dat na zapisniku Ki.br. 63/10 od 25.10.2010. godine; pročitao zapisnik o inspekcijskoj kontroli Ministarstva uređenja prostora i zaštite životne sredine br. … od 16.08.2010. godine; pročitao rješenje Ministarstva uređenja prostora i zaštite životne sredine br. … od 16.08.2010. godine; pročitao zapisnik o uviđaju Ki.br. 63/10 od 30.11.2010. godine; pročitao nalaz i mišljenje vještaka geometra V. B. dat u predmetu Ki.br. 63/10 od 30.11.2010. godine; izvršio uvid u skicu lica mjesta; pročitao nalaz i mišljenje vještaka građevinske struke R. D., dat u predmetu Ki.br. 63/10; izvršio uvid u foto dokumentaciju lica mjesta od 16.08.2010. godine, te pribavio i izvršio uvid u izvod iz KE na ime optuženog.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima odbrane optuženog, sud je utvrdio činjenično stanje i na osnovu tako utvrđenog činjeničnog stanja, zaključio da je optuženi izvršio krivično djelo stavljeno mu na teret javnom optužbom i da je za isto kriv.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, sud je činjenično stanje prevashodno utvrdio kroz iskaz svjedoka D. R. i kroz sadržinu izvedenih pismenih dokaza. Tako iz iskaza svjedoka D. R., inspektora zaštite prostora, sud je utvrdio da je tokom avgusta mjeseca 2010. godine, prilikom obilaska terena u naselju P., u dijelu aerodromske zone, zatekao izgradnju objekta bez građevinske dozvole, dimenzija 8 x 8 m i to u stanju da su bili ozidani giter blokovi, stubovi, cerklaž i vršena priprema za krovnu konstrukciju, a radnici su ga obavijestili da je objekat vlasništvo A. M. – M., o čemu je sačinio zapisnik i donio rješenje o rušenju objekta. Sud je u potpunosti prihvatio iskaz ovog svjedoka, jer je isti dat u ubjedljivom i jasnom izlaganju, te po ocjeni suda nije usmjeren na otežavanje krivičnog položaja optuženog, a koji iskaz je u potpunosti potvrđen sadržinom pismenog dokaza - zapisnika o inspekcijskoj kontroli br…. od 16.08.2010. godine, gdje se takođe potvrđuje da je optuženi A. M., izvodio radove na istom objektu 16.08.2010. godine, bez građevinske dozvole, s obzirom da u zoni izvođenja radova nije usvojen detaljan urbanistički plan od strane Opštine zbog aerodromske piste. Sud je sadržinu ovog dokaza u potpunosti prihvatio, jer je isti saglasan u svemu sa ostalim izvedenim dokazima i ničim nije doveden u pitanje.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz rješenja Ministarstva uređenja prostora i zaštite životne sredine br…. od 16.08.2010. godine, sud je utvrdio da je naređeno A. M. da poruši objekat, s obzirom na to da za isti nema izdatu građevinsku dozvolu, dok iz zapisnika o uviđaju Osnovnog suda u Beranama Ki.br. 63/10, sud je utvrdio da je optuženi započeo izgradnju objekta - porodične kuće, na udaljenosti od oko 200 m od aerodromske piste, a objekat se sastoji od prizemlja i sprata. Na prizemnom dijelu objekta su izgrađene dvije terase, na spratu kuće se takođe nalazi terasa. Unutrašnjost prizemnog dijela kuće sastoji se od dnevnog boravka, hodnika, kupatila i unutrašnjih stepenica, koje vode prema spratu, a spratni dio kuće sastoji se od tri sobe, hodnika, kupatila i terase, a na istom objektu je urađen dvovodni krov.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka geometra B. V., sud je utvrdio da je objekat podignut na katastarskoj parceli br. …, u mjestu zv. R., u ukupnoj površini od 430 m2, upisan u listu nepokretnosu br. … KO P., na ime A. V. M., dok iz nalaza i mišljenja vještaka građevinske struke dip. ing. R. D., sud je utvdio da je optuženi započeo objekat dimenzija 8 x 8 m, spratnosti P + PK, urađeno od klasičnih masivnih građevinskih materijala, za koji ne posjeduje odobrenje za građenje, jer za predmetnu lokaciju ne postoji urađen detaljni urbanistički plan. Sud je u cjelosti prihvatio nalaze i mišljenja istih vještaka, cijeneći ih kao objektivne, a date po pravilima struke i nauke i ničim dovedene u pitanje.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dakle činjenicu da je optuženi izvršio krivično djelo stavljeno mu na teret, sud je utvrdio prvenstveno na osnovu iskaza naprijed navedenog svjedoka, a koji je u potpunosti u saglasnosti sa pismenim dokazima, a posebno iz zapisnika o inspekcijskoj kontroli Ministarstva uređenja prostora i zaštite životne sredine od 16.08.2010. godine, koji je sud takođe u potpunosti prihvatio, jer je dat po osnovu neposrednog uvida na licu mjesta, na objektu, u kojem se konstatuje da je A. M. započeo izgradnju kuće, u naselju P., bez građevinske dozvole.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odbranu optuženog sud je cijenio kao priznanje izvršenog krivičnog djela, jer isti nije sporio da je tokom maja mjeseca 2010. godine, započeo izgradnju kuće, u naselju P., bez građevinske dozvole i ista je u saglasnosti sa ostalim izvedenim dokazima, a navode optuženog da nije znao da je izgradnja kuće bez građevinske dozvole krivično djelo, sud je cijenio kao traženje nekog opravdanog razloga zašto je izvršio krivično djelo, a koji navodi su po ocjeni suda usmjereni na izbjegavanje krivično pravne odgovornosti.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Postupajući na navedeni način - izvodeći radove izgradnje porodične kuće tokom 2010. godine, na kat. parceli br…. upisanu u listu nepokretnosti br. …KO P., na ime A. M., bez građevinske dozvole i tehničke dokumentacije, optuženi je izvršio krivično djelo stavljeno mu na teret.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Članom 326. a Krivičnog zakonika, predviđeno je da ko protivno propisima o izgradnji objekata, planiranju i uređenju prostora, započne građenje objekta bez predhodno pribavljene građevinske dozvole, kazniće se zatvorom od šest mjeseci do pet godina. Krivično djelo se sastoji u započinjanju građenja objekta bez građevinske dozvole. Izvršilac djela može biti svako lice, a u pogledu vinosti potreban je umišljaj, koji treba da obuhvati kako svijest o djelatnosti, tako i svijest da se to čini neovlašćeno. Djelo je sa blanketnom dispozicijom, tako da se njegovo postojanje mora utvrditi, s obzirom na propise sadržane u zakonu o uređenju&nbsp; prostora i izgradnji objekata. U konkretnom slučaju optuženi je postupao protivno odredbama čl. 69. Zakona o uređenju prostora i izgradnji objekata, kojim je propisano da se objekat može graditi na osnovu građevinske dozvole i tehničke dokumentacije, a koju optuženi nije posjedovao u vrijeme kontrole i izgrdanje objekta, tokom avgusta 2010. godine. Gradeći porodičnu kuću bez građevinske dozvole i tehničke dokumentacije, optuženi je izvršio krivično djelo stavljeno mu na teret i isto je htio, te je samim tim krivično djelo izvršio sa direktnim umišljajem.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odlučujući u pogledu vrste krivične sankcije, a cijeneći sve okolnosti iz čl. 42. Krivičnog zakonika, sud je kod optuženog od olakšavajućih okolnosti našao: da se radi o mladom porodičnom čovjeku, ocu dvoje djece, da do sada nije osuđivan što ukazuje da nije sklon vršenju krivičnih djela, da je izrazio kajanje zbog izvršenog krivičnog djela, po mišljenju suda iskreno, a u nedostatku otežavajućih okolnosti sud je mišljenja da sve olakšavajuće okolnosti na strani optuženog, predstavljaju osnov za izricanje uslovne osude, pa je istom utvrdio kaznu zatvora u trajanju od 6 mjeseci i istovremeno odredio da se ista neće izvršiti ukoliko optuženi, u roku od 2 godine, ne učini drugo krivično djelo, pri čemu je sud mišljenja da će se sa ovom vrstom krivične sankcije postići svrha kažnjavanja predviđena čl. 32. Krivičnog zakonika i dovoljno uticati na optuženog da ubuduće ne vrši ova i slična krivična djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 199. st. 2. Zakonika o krivičnom postupku, odlučeno je da optuženi plati sudu na ime paušala iznos od 30,00 €, imajući u vidu složenost i trajanje krivičnog postupka, te imovinske prilike optuženog, a shodno čl. 202. istog zakona odlučeno je da optuženi plati sudu na ime troškova krivičnog postupka iznos od 170,00 €, a koji troškovi se odnose na ime vještačenja vještaka građevinske struke R. D. i vještaka geometra B. V. u iznosu od po 66,00 €, kao i troškovi izlaska suda na lice mjesta u iznosu od 38,00 €, a koji troškovi su isplaćeni iz budžetskih sredstava suda.&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa iznijetih razloga shodno čl. 364. ZKP-a odlučeno je kao u izreci presude.<br>
	&nbsp;</div>
<div style="text-align: center; ">
	<strong>OSNOVNI SUD U BERANAMA,</strong><br>
	<strong>Dana 24.03.2011. godine</strong></div>
&nbsp;<br>
<strong>Zapisničar&nbsp;&nbsp;&nbsp; </strong>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;<strong>Predsjednik vijeća-sudija</strong><br>
Mirosava Lekić &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ćulafić Aleksandar<br>
&nbsp;<br>
<strong>PRAVNA POUKA</strong>: protiv ove presude<br>
nezadovoljna stranka ima pravo žalbe u<br>
roku od 15 dana od dana prijema iste<br>
preko ovog suda Višem sudu B. Polje<br>
&nbsp;<br>

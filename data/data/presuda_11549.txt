<strong><img src="file:///C:\Users\VELIKA~1.VUL\AppData\Local\Temp\msohtml1\01\clip_image001.png"></strong><br>
K. 143/11/11<br>
U IME CRNE GORE<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U KOTORU<strong>, </strong>kao nadležni prvostepeni krivični sud, po sudiji Momirki Marović, uz učešće zapisničara Ana-Marije Petković, u krivičnom postupku po optužnici ODT K. Kt. broj 284/10 od 16.03.2011 godine, koji se vodi protiv okrivljenih K. M. i K. R. zbog krivičnog djela prevare iz člana 244. stav 3. u vezi stava 1. Krivičnog Zakonika učinjenog u saizvršilaštvu, nakon glavnog i javnog pretresa održanog dana 07.09.2012 godine u prisustvu zamjenika ODT-a Kotor Danke Živković, optuženih K. M. i K. R., njihovog branioca adv. R. L., oštećene G. R. i njenog punomoćnika advokatskog pripravnika B. P., donio je dana 11.09.2012 godine i javno objavio sledeću:<br>
&nbsp;<br>
P R E S U D U<br>
&nbsp;&nbsp; Okrivljeni:<br>
&nbsp;<br>
1. K. M., od oca R. i majke M. rođene M., rođen ... godine u P., stalno nastanjen u D., ..., državljanin CG, građevinski tehničar, sa završenom SSS, zaposlen u firmu ,,G-k.'' DOO iz D., oženjen, otac dvoje djece, srednjeg imovnog stanja, neosuđivan, protiv koga se ne vodi postupak za drugo krivično djelo,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2. K. R.<strong>, </strong>od oca M. i majke M., rođene J., rođen ... godine u D., stalno nastanjen u D., ..., državljanin CG, elektrotehničar, sa završenom SSS, oženjen, otac troje djece, srednjeg imovnog stanja, neosuđivan, protiv koga se ne vodi postupak za drugo krivično djelo,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu člana 373. stav 1. tačka 2. ZKP<br>
&nbsp;<br>
OSLOBAĐAJU SE OD OPTUŽBE<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da su početkom septembra mjeseca 2008. godine u naselju B., Opština B. u namjeri da sebi pribave protivpravnu imovinsku korist, lažnim prikazivanjem činjenica će kao vlasnici, a okr. K. R. i kao izvršini direktor u D.O.O. "G.-k." D., oštećenoj G. R. iz B., izraditi i isporučiti veću količinu fasadnog kamena i to: 270 m2 kamena "Bunja", 65 m2 pikovanog kamena, 411 m2 podnog kamena, 66 m2 "Abazura", 25 m2 mermernih solbanaca, 330 m2 mermernih cokli sa oborenom ivicom, ulazna vrata od imitacije punog kamena, sobna vrata od imitacije punog kamena i 32 komada unutrašnjih stepenika, ukupne vrijednosti 33.670,00 € i da će isporuku vršiti jednom nedeljno, te da će pratiti montažu kamena, a sa unapijed stvorenom namjerom da to ne učine, doveli u zabludu oštećenu i naveli je da na štetu svoje imovine dana 09.09.2008. godine&nbsp; zaključi Ugovor koji je u ime DOO "G.k." potpisao osum. K. M. i preda im novčani iznos od 16.835,00.- eura, nakon čega su dana 11.10.2008. godine, isporučili svega 86,46 m2 "Bunja" kamena&nbsp; vrijednosti 2.880 € dok preostalu ugovorenu količinu kamena, nisu isporučili, održavajući oštećenu u zabludi da će to učiniti, čime su pribavili protivpravnu imovinsku korist u iznosu od 13.955 €.<br>
&nbsp;<br>
-čime bi bili kao saizvršioci učinili krivično djelo prevare iz člana 244. stav 3. u vezi stava 1. Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškovi krivičnog postupka padaju na teret budžetskih sredstava ovog suda.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena G. R. se sa imovinsko pravnim zahtjevom upućuje na parnicu.<br>
&nbsp;<br>
O b r a z l o ž e n j e<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT Kotor aktom Kt. broj 284/10 od 16.03.2011. godine optužio je K. M. i K. R. da su kao saizvršioci učinili krivično djelo prevare iz člana 244. stav 3. u vezi stava 1. Krivičnog Zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni K. M. je u svojoj odbrani pred istražnim sudijom ovog suda naveo da ne priznaje izvršenje krivičnog djela, da se po preporuci firmi njegovog oca, u kojoj su zaposleni on i majka, obratila oštećena i dogovorili su se za kupovinu kamena kojeg proizvode, da su prvo postigli usmeni sporazum i uzeli avans u iznosu od 16.835 eura a nakon toga su potpisali ugovor na vrijednost od 33.670 eura. U početku su poštovali usmeni ugovor a i odredbe ugovora i kada su majstori počeli da rade na kući oštećene isporučivali su redovno robu, materijal koji je naručen da bi nakon toga oni njoj isporučili određenu količinu fasadnog kamena i glatkog kamena za podloge unutrašnjosti, međutim, pošto su majstori ugradili kamen na fasadu, njoj se to nije dopalo, te je isti skinula, a oni su se obavezali da joj dostave materijal koji joj je više odgovarao medjutim u tom momentu su se radnici promjenili i materijal je ostao nemontiran. U dvorištu njene kuće i sada stoji mermer, odnosno kamen u vrijednosti od 4.000 eura, da bi u narednom periodu promjenila više ekipa majstora, imala je nekih problema, a i oni u porodici zbog bolesti oca. Prema dogovoru sa R. nikada nije bila njihova obaveza da ugrađuju materijal, već da isti pripreme, a R. je bila da preveze materijal do njene kuće, da njeni radnici isti ugrađuju, s tim što su on i njegov otac još imali obavezu da isprate ugradnju materijala. Ukupno se za svo to vrijeme promjenilo desetak grupa radnika, jer je R. bila nezadovoljna njihovim radom. Nakon toga se razbolio i njegov otac i imali su finansijskih problema, a i R. je otišla u inostranstvo, pa kada se vratila dogovorili su se da opet počnu sa isporukom robe. Međutim, R. je uvjek bila nezadovoljna sa nečim i nakon toga je pokrenula parnični postupak. U ovom parničnom postupku postigli su sudsko poravnanje i mjesec dana nakon zaključenja sudskog poravnanja, od R. im je stigla porudžbina ali za drugu vrstu kamena a ne za oni predviđenu ugovorom i oni su pristali i da taj kamen isporuče, ali više nijesu htjeli da ga isporuče po toj cijeni, jer je tražena nova vrsta kamena, tako da su rekli da će istu isporučiti ali samo do visine cijene predviđene ugovorom i čak 90 posto tog materijala je isporučeno i ugrađeno na objektu. Jednom prilikom nakon što su dobili ovu novu porudžbinu istu su pozvali telefonom i rekli joj da je u pitanju novi materijal i ona im je rekla da samo oni to odrade i da će na kraju sravniti račune, te da će ona povući tužbu. Prilikom odgovora na pitanja na glavnom pretresu dana 01.12.2011. godine naveo je da su poslednju isporuku robe R. izvršili prije otprilike mjesec dana, a prije toga možda nedelju dana prije. Najduži period za koji robu nijesu isporučivali je 8-9 mjeseci i to u periodu kada je R. bila u inostranstvu, a upravo u tom periodu mu se razbolio otac i zapali su u finansijsku krizu. Za svo ovo vrijeme isporučili su negdje oko 550 m2 bunje, možda oko 200-250 m2 poliranog kamena razne debljine i obrade. Poslednje otpremnice iz 2011. godine posjeduje, međutim otpremnice iz 2008. i 2009. godine koliko se sjeća nisu sačuvali, ali svakako vode evidenciju o isporučenom kamenu i to za svaki objekat posebno. Na ovim otpremnicama se ne nalazi R. potpis, obzirom da njihova obaveza nije bila da njihov vozač isporuči robu, već bi R. slala svog vozača koji bi prilikom preuzimanja robe potpisao otpremnicu, zato se na tim otpremnicama ne nalaze R. potpisi. Objasnio je da su u međuvremenu od kada je pokrenut ovaj postupak oštećenoj isporučivali robu po specifikaciji i to otprilike u vrijednosti od 30.000 € i to ,,bunje, poklopnih ploča, lukova i dr.'', o tome su sačinjavali otpremnice, jedna je otpremnica potpisana, dok ostale nijesu, zato što vozač prilikom preuzimanja robe nije htio istu da potpiše, obzirom da sa njim nije bila oštećena da istu robu pregleda prije potpisivanja. Dešavalo se da oštećena dođe i uzme neku sitniju robu i to u nekoliko navrata. Robu koja je isporučena oštećenoj, a koju je naprijed pomenuo ista im nije platila, već su oni sa njom postigli dogovor da zbog štete koju je ona pretrpjela na kući u vidu vlage, istoj isporuče robu u vrijednosti od 30.000 eura, a misli na poravnanje koje je zaključeno kod ovog suda. Dalje je naveo da se ne radi o prevari, jer su oni i dalje spremni i imali su sa njom dogovor da odrade ovo što su primili novca i da nastave što je shodno prvobitnom ugovoru ostalo da dopremaju i odrađuju. Podnijela je krivičnu prijavu valjda ne vjerujući da će da odrade a oni su bili objektivno spriječeni bolešću oca. Neposredno nakon podnošenja prijave imali su sa njom razgovor i izrazila je spremnost da nastave saradnju, te da dopreme kamen i odrade postavljanje i na taj način pokriju onaj novac koji su primili. Jednostavno je došlo do raskoraka između njih i nje, a ne radi se nikako o prevari. Račun firme je otvoren kod banke A.A. P.<br>
&nbsp;<br>
Okrivljeni K. R. je u svojoj odbrani naveo da ne priznaje izvršenje krivičnog djela, da nije postojala namjera da on, njegova supruga i sin prevare oštećenu, naprotiv po preporuci ih je kontaktirala tražeći da joj isporuče kamen. Nakon što su se dogovorili i primili narudžbinu onako kako je navedeno u zahtjevu tužioca, isporučili su joj dio kamena, pa kada su joj predlagali radnike koje su znali kao dobre, iz ranijeg iskustva, bilo joj je preskupo, te je ona angažovala neke druge. Napravila je grešku, jer su ovi radnici teško mogli da se snađu, jer nijesu poznavali kamen i namjenu specijalnih vrsta, te je zbog toga ona otkazala izvjesnu količinu od onoga poručenog , a kada je uplatila utuženi iznos, koji on inače ne spori, počelo se sa radom. Lično je nadgledao radnike i više puta obilazio gradilište, međutim, zbog manjih grešaka pri postavljanju, moralo je da se ruši nešto od postavljenog materijala, što je sve uvećavalo njegove troškove, a i radovi su se zbog toga odužili. U jednom trenutku sa njom više nijesu mogli da razgovaraju, jer joj nijedan njihov predlog nije odgovarao. Nudili su joj zamjenu kamena i kada ga je prihvatila on je mislio da je sve riješeno, te da će joj odraditi sve što su primili, kao i završiti kompletan posao, ona se odjednom predomislila i podnijela je krivičnu prijavu. U međuvrmenu je obolio, imao je kardio operaciju, te je i ona dolazila da ga posjeti u D., a ovo navodi kao objektivnu nemogućnost da ispune obavezu. Ne spori da mu je ona platila oko 17.000 eura, ali to nije išlo preko računa, to je platila njegovom sinu na ruke u gotovini.Objasnio je da su nakon zaključenja ugovora sa R. počeli sa isporukom robe i u početku je sve teklo kako treba, međutim počeli su se javljati problemi oko kvaliteta robe i radnika koji ugrađuju tu istu robu. Nakon toga su počeli sa kašnjenjem isporuke robe, zato što su mijenjane mjere. Mjere im je slala R. i kada bi ona promijenila mjere to je značilo da moraju da isporuče robu po novim mjerama, a svakako je to zahtjevalo vrijeme da se ta nova roba pripremi. Smatra da su premašili cifru isporučenog materijala od one predviđene ugovorom. Dalje je naveo da su 2008. godine isporučili oštećenoj preko 100 m2 bunje, kao i drugog kamenja i prilikom isporuke robe potpisuje se otpremnica i sada u firmi imaju evidenciju o tome, koliko, kada i koje vrste robe je isporučeno R.. R. mu je rekla da mjere za kamen njoj radi neka agencija, a nakon toga ona te mjere predaje njima da bi joj se isporučio upravo određeni kamen tih dimenzija. R. obaveza je bila da angažuje radnike koji će vršiti ugradnju kamena. Po njegovom mišljenju nesporazumi su dolazili a sve zbog nekvalitetne montaže kamena od strane radnika i on je predlagao kada je dolazio na lice mjesta radnicima da kada vide da je neki materijal oštećen da isti ne ugrađuju nego da ga škartiraju. Kada su počeli problemi nudili su R. da raskinu ugovor, vrate novac, međutim ona to nije htjela jer je željela baš taj materijal koji je izuzetnog kvaliteta. Prije zaključenja sudskog poravnanja jesu isporučivali robu ali misli da u toku 2009. godine nisu vršili isporuke, jer su zapali u krizu zbog njegove bolesti i porodičnih prilika. Nakon zaključenog poravnanja R. im je poslala mjere koje se potpuno razlikuju od onih koje su predviđene ugovorom i radi se o većem iznosu novca za taj materijal., a pri tome radi se o takvim mjerama koje prema pravilima građevinarstva uopše nije moguće izraditi od sirovine od koje je ugovoren posao. Isporuke su vršili i nakon postignutog poravnanja pa smatra da bi se na taj način jedino moglo utvrditi da li su ispoštovali poravnanje.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku radi utvrdjivanja činjeničnog stanja i krivice okrivljenih&nbsp; proveo sledeće dokaze i to: saslušao oštećenu G. R., te izvršio uvid u ugovor zaključen izmedju R. G. i "G.k." u D., otpremnicu br. 5/08 od 11.10.2008.godine, izvod iz kaznene evidencije za K. R. Uprave policije I Danilovgrad od 30.12.2010.godine, izvod iz kaznene evidencije za K. M. Uprave policije PJ Podgorica od 10.1.2011.g., sudsko poravnanje zaključeno kod ovog Suda pod posl.br. P.1024/10/10 od 18.6.2011 godine, otpremnice br. 8/11 od 20.9.2011 godine,8/11/A od 20.9.2011 godine,9/11/C od 20.10.2011, 9/11/B od 20.11.2011 godine, 9/11/A od 12.10.2011 godine, potvrdu&nbsp; izdatu od strane M. K. 5.3.2011 godine, otpremnicu br. 8/11 od 20.9.2011 godine, otpremnicu br. 21/11 od 16.3.2011 godine, otrpemnicu br. 18/11 na kojoj ne stoji datum, otrpremnicu br. 8/11/A od 20.9.2011 godine, izvod sa računa - promet po tekućem računu za firmu "G. k. " DOO D. u periodu od 31.10.2011 godine do 31.12.2010.g., zapisnik sačinjen dana 28.1.2009 godine u advokatskoj kancelariji I. P., te u dopise&nbsp; slate od strane R. G. putem mejla na adresu e-mail ...&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena G. R. je navela da joj je sa firmom okrivljenih zaključila ugovor u septembru 2008 godine, da im je isplatila na ime avansa 16.835 eura, da je prva isporuka robe bila u oktobru neposredno nakon zaključenja ugovora, kada joj je isporučeno 86 m2 binje, da je ona pronašla radnike koji su trebali da montiraju taj kamen te da joj je radnik M. D. rekao da taj kamen nije kvalitetan i da on neće isti da ugradjuje i ona je o tome obavjestila R. koji je došao na lice mjesta medjutim i nakon tog razgovora D. nije htio da ugradi taj kamen zbog njegovog kvaliteta zbog čega je angažovala druge radnike sa namjerom da ugrade taj kamen. Medjutim došlo je do zastoja i opet je R. došao i konstatovao da kamen nije kvalitetean i predložio da se taj ugradjeni materijal zamijeni i isti je obijen sa fasade i u toku 2009 godine je dobila zamjenu za bunju i to u iznosu od 86 m2. Nakon toga do podnošenja krivične prijave nije bilo više isporuke robe. Dogovor je bio da se vrši isporuka kvalitetnog kamena u količini koja je predvidjena ugovorom i to na način da ona obezbjedi transport i da njen radnik ide i pregleda kamen prilikom preuzimanja od okrivljenih, da ona da crteže površina i otvora okrivljenima tj. tačne površine svih otvora i površina a okrivljeni su prema njima trebali isporučiti robu. Nakon što su nastali zastoji u isporuci robe stalno je kontaktirala okrivljene, pisala im pisma i zvala M. K. koja je poslije izvjesnog vremena promjenila broj telefona te je čak išla i kod njih kući gdje su joj rekli da su zapali u finansijske probleme i da zbog toga ne mogu redovno vršiti isporuku robe. Navela je da joj nije poznato da li su još nekome isporučivali kamen a nikada joj nijesu nudili da vrate novac a nisu joj osim ove isporuke dopremili još kamena iako ih je ona kontaktirala i tražila isporuku i molila ih da joj dopreme kamen ali je to sve ostalo na obećanjima. Govorili su joj da imaju bolest u porodici pa kasnije da imaju materijalnih problema a od kada je podnijela krivičnu prijavu kontaktirali su telefonskim putem i M. je dolazio kod nje govoreći da će kamen stiči sutra i da će sve regulisati medjutim osjećala se veoma ružno čekajući to sutra. Objasnila je da se količina kamena iz ugovora i sudskog poravnjan u nekim stavkama razlikuju, da je tačno da joj je kamen isporučen po otpremnicama od 20.09. i 20.10.2011 godine, da je fotografisala isporučeni kamen i otvaranju isporučene robe je prisustvovao vještak gradjevinske struke M. jer su okrviljeni odbijali da prisustvuju otvaranju isporučene robe. Objasnila je da se u sudskom poravnanju pominje isporuka kamena u vrijednsoti od 35.180 eura i da se radi upravo o iznosu novca koji su predložili okrivljeni i to nakon provedenog postupka obezbjedjenja dokaza kada je utvrdjena vrijednost štete na objektu i bez obzira što je ona njima isplatila iznos novca od 16.835 eura i da se upravo radi o jednoj vrsti kompenzacije za pričinjenu štetu. Dalje je objasnila da je ugovor bio pun grešaka i nejasnoća a sačinjavanjem sudskog poravnanja poništile su se odredbe ugovora i ovo poravnanje se odnsoilo na naknadu pričinjene štete. Pridružila se krivičnom gonjenju protiv okrivljenih i postavila jeimovinsko pravni zahtjevu iznosu od 56.000 eura. U odnosu na postavljeni tužbeni zahtjev oštećena je objasnila da je u vanparničnompostupku pokretala postupak obezbjedjenja dokaza kojom prilikom je vještak sa sudijom izažao na lice mjesta i u tom postupku je utvrdjena vrijednost štete pričinjene na njenoj kući u iznosu od 56.000 eura.<br>
&nbsp;<br>
Iz priloženog ugovora proizilazi da je isti zaključen izmedju R. G. kao investitora i "G. k." doo D. kao izvodjača, koga je zastupao K. M. te da se izvodjač obavezao da investitoru isporuči fasadni kamen i to bunju kolićine 270 m2 po cijeni od 32 eura/ m2, što iznosi 8.640 eura, pikovano 65 m2 x 30 eura što iznosi 1.950 eura,podni kamen 411 m2 x 35 eura, što iznosi 14.385 eura, abrauz za sve prostorije 66 m2 po 70 eura/m2 što iznosi 4.620 eura, mer.solbanci 25 m2 po 80 eura što iznosi 400 eura, mer. cokla sa obor.ivicom 330 m po 5 eura što iznosi 1.650 eura, vrata ulazna imitacija punog kamena 200 eura, vrata d.sobe imitacija punog kamena 400 eura, unutrašnje stepenice 32 kom 1.425 eura, morska zvijezda grati i mermerni sto za atelje gratis, što sve ukupno iznosi 33.670 eura a avans je 50% odnosno 16.835 eura. U ugovoru je navedeno da su ugovarači saglasni da se isporuka materijala vrši nedeljno radi prostora skladištenja i montiranja istog, da je prva isporuka po dogovoru, da se izvodjač obavezao da prati montažu kamena a investitor je dužan primiti robu na objektu kao i primiti odogovrnost za dopremljene količine i snositi troškove transporta i istovara materijala na objektu. Iz ugovora proizilazi da je K. M. dana 09.09.2008 godine na ime avansa primio novac u iznosu od 16.835 eura.<br>
&nbsp;<br>
Iz otpremnice br. 50/08 od 11.10.2008 godine proizilazi da je preduzeće G.-k. iz D. isporučilo kamen bunju- 86,40 m2 oštećenoj.<br>
&nbsp;<br>
Iz zapisnika od 28.01.2009 godine sačinjenog u advokatskoj kancelariji I. P. proizilazi da su oštećena kao investitor i M. K. kao ovlašćeno lice izvodjača u prisustvu napred navedenog advokata saglasno konstatoavli da su dana 09.09.2008 godine zaključile ugovor kojim se izvodjača obavezao da za račun Investitora isporuči kamen prema specifikaciji u ugovoru koji je potreban za njenu porodičnu stambenu zgradu u vrijednosti od 33.670 eura kao i da je istog dana od strane Investitora isplaćen avans u iznosu od 16.835,00 eura U zapisniku je konstatovano da je izvodjač isporučio kamen u količini od 86,40 m2, da je prilikom ugradnje Investitor utvrdio da kamen nije kvalitetan pa je izvodjač saglasan da se kamen zamejni kao i da se naknadi šteta koja je nastala po osnovu transporta ovog kamena i ugradnje oštećenog kamena. U zapisniku je dalje konstatovano što su se stranke dogovorile oko skidanja tog kamena i traženja majstora za taj posao. Zapisnik je potpisan od strane investitora, izvodjača i advokata.<br>
&nbsp;<br>
Iz zapisnika P br. 1024/10 o glavnoj raspravi održanoj dana 18.06.2011 godine pred ovim sudom, proizilazi da su oštećena kao tužilac i "G.-k." doo D., kao tuženi koga je zastupa K. M. zaključili sudsko poravnanje kojim se tuženi obavezao da najkasnije do 01.09.2011 godine tužilji isporuči kamen u mjestu tužioca- B. ukupne vrijenosti 35.180 eura s tim što će pregled kvaliteta kamena u ime tuioca vršiti izvodjač-majstori koji postavljaju kamen te da će u slučaju da do 01.09.2011 godine tuženi ne ispoštuje obaveze iz ovog poravnanja naime naknade štete tužiocu isplatiti iznos od 35.180 eura.<br>
&nbsp;<br>
Uvidom u izvod prometa na tekućem računu pravnog lice " G. K." doo D. od 31.10.2009 godine do 31.12.2011 godine i izvještaj o plaćanjima obavljenim preko istog pravnog lica od 17.7.2007 godine do 5.10.2009 godine, prikazano je stanje računa za to pravno lice za navedeni period, te izvršene trasankcije, odnosno da je račun bio u funkciji u navedenim periodima.<br>
&nbsp;<br>
Iz opremnice br. 8/11 od 20.09.2011 godine proizilazi da je firma G.-k. iz D. oštećenoj isporučila robu u ukupnom iznosu od 4.170,56 eura.<br>
Iz otpremnice br. 21/11 od 16.03.2011 godine proizilazi da je firma G.-k. iz D. oštećenoj isporučila kamen-bunju u količini od 20,5 m2.<br>
Iz otpremnice&nbsp; br. 18/11 na kojoj ne stoji datum proizilazi da je firma G.-k. isporučila oštećenoj 6 paleta kamena bunja.<br>
Iz otpremnice br. 9/11/C od 20.10.2011 godine proizilazi da je firma G.-k. iz D. oštećenoj isporučila odredjenu količinu robe.<br>
Iz rješenja Opštine B. Sekretarijata za urbanizam od 18.08.2000 godine proizilazi da je istim odobrena oštećenoj izgradnja stambenog objekta na gradjevinskoj parceli braj 1671/1 KO S. S.<br>
&nbsp;<br>
Iz dopisa koje je oštećena slala mail-a okrivljenima na mail, proizilazi i to u mailu od 29.12.2012 godine da oštećena okrivlejnima daje dimenzije za bordure za prvi sprat, koje je pripremio glavni mastor, a u majlu od 5.1.2009 godine istima ukazuje ne nedostatke ukazane od majstora, te da iz naružbe zvezde izbace grao borduru jer se to ne sviđa njenom sinu, a iz majla od 4.5.2012 godine proizilazi da je M. K. prethodni dan putem telefona obavijestio oštećenu i izvinuo joj se za neisporučeni kamen zbog toga što je njegov otac imao infrakt.<br>
&nbsp;<br>
Iz izvoda iz KE UP PJ Podgorica proizilazi da krivljeni ranije nijesu osudjivani.<br>
&nbsp;<br>
Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu okrivljenih, sud je našao da nema dokaza da su okrivljeni učinili krivično djelo stavljeno im na teret, pa je shodno članu 373 stav 1 tačka 2. ZKP-a riješio kao u izreci.<br>
&nbsp;<br>
Naime, sud je smatra da u konkretnom slučaju nema dokaza da su okrivljeni učinili krivično djelo koje im je stavljeno na teret. Iz odbrana okrivljenih i izjave oštećene proizilazi da su sa oštećenom zaključili ugovor o isporuci robe-kamena u sptembru 2008 godine u vrijednosti od 33.670 eura te da im je oštećena na ime avansa isplatila 16.835 eura, da je prva isporuka robe bila neposredno nakon potpisivanja ugovora 11.10.2008 godine kada je oštećenoj isporučeno 86,46 m2&nbsp; kamena "bunje" nakon čega je došlo do zastoja u isporuci robe. Nasuprot stavu iznijetom u optužnici ODT Kotor sud smatra da okrivljeni nijesu imali unapred stvorenu namjeru da ne postupaju po ugovoru i da ne isporuče robu okrivljenoj kako je to bilo predivdjeno ugovorom te da dovedu u zabludu oštećenu i navedu je da na štetu svoje imovine isplati im navedeni iznos. Iz odbrana okrvljenih i izjave oštećene proizilazi da su okrivljeni nakon potpisivanja ugovora isporučili oštećenoj 86 m2 kamena bunje, međutim došlo je do nesporazuma izmedju okrivljenih i oštećene u pogledu kvaliteta robe i do zastoja u isporuci robe. Sud je prihvatio odbranu okrivljenih u djelu u kojem su naveli da je do zastoja isporuke došlo zbog nesporazuma oko kvaliteta robe, zbog promjena radnika na gradilištu oštećene kao i njihovih problema, finansijskih i zdravstvenih problema okr. R.. Sud smatra da iako su okrivljeni bili u obavezi da oštećenoj isporuče materijal naveden u ugovoru a što oni nijesu u potpunosti ispoštovali, da se u konkretnom ne radi o unaprijed stvorenoj namjeri da to ne učine i da dovedu oštećenu u zabludu da im isplati navedeni iznos avansa. Sud smatra da se u konkretnom radi o imovinsko pravnom odnosu između okrivljenih i oštećene što je i rezultiralo parničnim postupkom za naknadu štete koji je oštećena pokrenula protiv G.-k. i u kojem postupku su parnične stranke postigle sudsko poravnanje kojim su regulisali međusobne odnose i kojim su kako je oštećena navela u svojoj izjavi poništene odredbe ugovora koji je bio pun nejasnoća i da je to poravnanje vrsta kompenzacije za pričinjenu štetu koju je pretrpjela. Činjenice da ugovor nije raskinut i da su stranke nastavile sa poslovnim odnosom i da su okrivljeni nakon postignutog sudskog poravnanja, nastavili sa isporukom kamena, da su nakon potpisivanja ugovora započeli sa isporukom robe, da su naknadno nastupili problemi za okrivljene govore u prilog stavu suda da okrivljeni nijesu imali unapred stvorenu namjeru da ne postupaju po odredbama ugovora.<br>
&nbsp;<br>
Oštećena je u toku postupka isticala da su okrivljeni bili zaduženi za uzimanje mjera, da su nakon prve isporuke prekinuli komunikaciju sa njom što sud nije prihvatio jer je to u suprotnosti sa odbranom okrivljenih i dopisima koje je oštećena preko email-a slala okrivljenima iz kojih proizilazi da je oštećena bila upoznata sa problemima i bolešću okrivljenog K. R., te da su isti kontaktirali sa njom putem telefona te i dolazili na lice mjesta da vide u čemu je sastojao problem prilikom ugradnje već isporučenog kamena. Sud nije prihvatio ni navode iskaza oštećene u kojem je ona tvrdila da ona nije davala mjere okrivljenima za robu, već da se njena obaveza sastojala u tome da dostavi crteže površina i otvora, a da okrivljeni prema istim crtežima isporučuju robu, jer se iz maila od 29.12.2012 godine vidi da ista&nbsp; okrivljenima daje dimenzije za bordure za prvi sprat, a kako joj je to pripremio njen glavni majstor. Dalje je takođe utvrđeno i da je oštećena G. R. pokrenula i parnični postupak za naknadu štete protiv tuženog " G. K." doo, te da je u tom postupku postignuto i sudsko poravnanje dana 18.6.2011 godie, iz kojeg proizilazi a pod tačkom 1. da je tuženi dužan da G. R. do 1.9.2011 godine isporuči robu u ukupnoj vrijednosti od 35.180,00 eura, a pod tačkom 2. da ukoliko tuženi ne ispoštuje obavezi iz tačke 1. da će joj isplatiti na ime naknade štete iznos od 35.180,00 eura; a iz otpremnica iz 2011 godine, vidi se da su okrivljeni isporučivali robu. Dakle, kada se uzme u obzir prednje, te da je oštećena u završnoj riječi postavila imovinsko pravni zahtjev u iznosu od 56.000,00 eura, a pri tom objašnjavajući da je vanparničnom postupku pokretala postupak obezbjedjenja dokaza kojom prilikom je vještak sa sudijom izašao na lice mjesta, te da je u tom postupku utvrdjena vrijednost štete pričinjene na njenoj kući u iznosu od 56.000 eura, a pri činjenici da je na ime avansa okrivljenima isplatila iznos od 16.835 eura, te da su isti dio robe isporučili neposredno po zaključenom ugovoru, te i kasnije, kod suda se potkrepljuje uvjerenje da je u pitanju obligaciono pravni odnos između istih, odnosno da nema dokaza da su okrivljeni prilikom sačinjavanja ugovora djelovali sa unaprijed stvorenom namjerom da sebi pribave protivpravnu imovinsku korist, lažnim prikazivanjem činjenica da će izraditi i isporučiti robu oštećenoj. Pri takvom stanju stvari, a cijeneći i činjenicu i da je u vrijeme zaključenja ugovora račun pravnog lica " G.-k." doo D., u kojem je okr. K. R. izvršini direktor, bio u funkciji, kao i kasnije, a što je utvrđeno iz izvoda sa računa tog pravnog lica, kao i cjelokupno ponašanje okrivljenih od momenta zaključenja ugovora kao i kasnije, koji su prvo isporučivali robu, nakon čega je nastao problem oko kvalitete robe, pa su nastojali isti da razriješe, dolazeći na lice mjesta i kontaktirajuću sa oštećenom, kao i oštećene sa okrivljenima, sud smatra da im namjera nije bila prevarna.<br>
Imajući u vidu ovakvu odluku suda troškovi krivičnog postupka padaju na teret budžetskih sredstava suda.<br>
Oštećena G. R. se sa imovinsko pravnim zahtjevom upućena na parnicu, a pri činjenici da je ista postavila imovinsko pravni zahtjev u iznosu od 56.000,00 eura, obzirom da je u toku postupka utvrđeno da su okrivljeni u više navrata isporučivali robu oštećenoj, a pri činjenici da su na ime avansa primili iznos od 16.835 eura .<br>
Na prednjim razlozima sud je zanosvao svoju odluku.<br>
&nbsp;<br>
OSNOVNI SUD U KOTORU<br>
Dana, 11.09.2012 godine<br>
&nbsp;<br>
Zapisničar ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sudija,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Ana-Marija Petković&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Momirka Marović<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PRAVNA POUKA:Protiv ove presude ima se pravo žalbe u roku od 15 dana od dana prijema iste,Višem sudu u Podgorici,a preko ovog suda<br>
&nbsp;<br>

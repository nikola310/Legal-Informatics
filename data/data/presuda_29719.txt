<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;font-style:italic;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{margin-left:0.5in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:start;hyphenate:auto;font-family:Arial;font-size:12pt;}
.p11{margin-left:-0.5in;text-align:justify;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K. 29/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span class="s1">U   I M E   C R N E   G O R E</span>
</p>
<p class="p2"></p>
<p class="p3">
<span>	</span>
</p>
<p class="p4">
<span class="s1">OSNOVNI SUD U CETINJU</span><span>, kao prvostepeni, po sudiji pojedincu Mariji Ćupić, uz sudjelovanje namještenika suda Olge Lipovine, kao zapisničara, u krivičnom predmetu okr. M.M.,V.M.i M.M. kao saizvršilaca, zbog krivičnog djela napad na službeno lice u vršenju službene dužnosti iz čl.376.st.3. u vezi st.1. KZ-a, u vezi st.1. KZ-a. a u vezi čl.23. KZ-a, po Optužnom prijedlogu Osnovnog državnog tužilaštva u Cetinju, Kt.br.295/10 od 14.02.2012.godine, nakon održanog glavnog i javnog pretresa dana 03.05.2012.godine  u prisustvu zamjenika  ODT-a M. D. okrivljenih M.M.,V.M.i M.M.,ošt. N.Z., donio je, a dana 07.05.2012.godine i javno objavio, ovu</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p5"></p>
<p class="p5"></p>
<p class="p5">
<span>	</span><span class="s1">1. Okrivljeni M.M. </span><span>od oca R. i majke M. rođene M. rođen .....godine u Cetinju, gdje i prebiva, naselje .... državljanin Crne Gore, radnik, oženjen, otac jednog djeteta, pismen, sa završenom Srednjom školom, srednjeg imovnog stanja, osuđivan Presudom Osnovnog suda u Cetinju K.br. 70/04 od 04.10.2004.godine, zbog krivičnog djela ugrožavanje opasnim oruđem pri tuči i svađi iz čl.154. KZ-a, na kaznu zatvora u trajanju od 2 mjeseca, uslovno na jednu godinu; Presudom Osnovnog suda u Cetinju K.1/03 od 03.03.2006.godine, zbog krivičnog djela nasilničko ponašanje iz čl.195. KZ RCG, na kaznu zatvora u trajanju od 6 mjeseci, uslovno na 1 godinu i Presudom Osnovnog suda u Cetinju K.br.266/05 od 13.12.2005.godine, zbog krivičnog djela nasilničko ponašanje iz čl.399. KZ-a, na kaznu zatvora u trajanju od 45 dana.</span>
</p>
<p class="p5"></p>
<p class="p5">
<span class="s1">	2. Okrivljeni V.M., zv. "M...", </span><span>od oca V. i majke B. rođene V. rođen .....godine u Cetinju, sa prebivalištem u Podgorici, državljanin Crne Gore, po zanimanju elektroničar, oženjen, otac dvoje djece, pismen, sa završenom Srednjom školom, srednjeg imovnog stanja, osuđivan Presudom Osnovnog suda u Cetinju K.br.69/07 od 29.11.2007.godine, zbog krivičnog djela napad na službeno lice u vršenju službene dužnosti iz čl.376. KZ-a, na kaznu zatvora u trajanju od 11 mjeseci, uslovno na 2 godine.</span>
</p>
<p class="p5"></p>
<p class="p5">
<span>	</span><span class="s1">3. Okrivljeni M.M.</span><span> od oca R. i majke R. rođene Đ. rođen ....godine u Cetinju, gdje i prebiva, naselje ... državljanin Crne Gore, nezaposlen, neoženjen, pismen, sa završenom Osnovnom školom, dobrog imovnog stanja, neosuđivan</span>
</p>
<p class="p5"></p>
<p class="p5"></p>
<p class="p7">
<span class="s1">K r i v i   s u :</span>
</p>
<p class="p4">
<span class="s1">Što su:</span>
</p>
<p class="p4"></p>
<p class="p4">
<span>Dana 21.11.2010.godine, oko 00,40 časova, ispred kafe bara zv. "M" u "...." ulici, u Cetinju, napali oštećene policijske službenike Uprave Policije - Ispostave Cetinje: Lj.V. Dž.A., N.Z. i J.Ž., u vršenju službene dužnosti iz poslova javne bezbjednosti - lišenja slobode i privođenja lica: V.M., M.M., B.S.M.I. i K.M., zbog prethodno počinjenog prekršaja zbog narušavanja javnog reda i mira, na način što je okrivljeni M.M., u alkoholisanom stanju, pri koncentraciji od 1,81 % alkohola u organizmu, svima oštećenima uputio riječi sadržine: "Što ćete vi, pustite mi druga", istovremeno hvatajući za ruke oštećene Lj.V. i Dž.A., pokušavajući da ih odgurne, kako bi ih spriječio da privedu navedena lica, koja su prethodno učestvovala u tuči, nakon čega se umiješao okrivljeni V.M., koji se u alkoholisanom stanju, pri koncentraciji od 1,23% alkohola u organizmu, obratio oštećenom N.Z. sa zahtjevom: "pušti te momke", istovremeno ga gurajući rukama u predjelu tijela i vrijeđajući riječima: "Pušti me pičko", za koje vrijeme okrivljeni M.M. je ponovo uhvatio za ruke oštećene Lj.V. i Dž. A., pokušavajući da ih odgurne, dok je okrivljeni M.M., takođe u alkoholisanom stanju, pri koncetraciji od 1,44 ‰ alkohola u organizmu, rukama gurao u predjelu grudi, oštećenog J.Ž., prijeteći mu pri tom, nekoliko puta riječima: "Hajde skini tu uniformu i dođi da se bijemo", </span>
</p>
<p class="p8">
<span> </span>
</p>
<p class="p5">
<span class="s1">	</span><span>-čime su kao saizvršioci  izvršili krivično djelo napad na službeno lice u vršenju službene dužnosti iz čl.376.st.3. u vezi st.1. KZ-a, a u vezi čl.23.st.2.krivičnog zakonika. </span>
</p>
<p class="p5"></p>
<p class="p5">
<span>-pa  sud okrivljene M.M. i V.M. primjenom citiranog zakonskog propisa, te primjenom članova 4, 5, 13, 15, 32, 33, 36, 42, 45, 46, 51,Krivičnog zakonika i članova 226-229,239 i 374.ZKP-a,</span>
</p>
<p class="p5"></p>
<p class="p5">
<span>                     </span>
</p>
<p class="p6">
<span class="s1">O S U Đ U J E</span>
</p>
<p class="p5"></p>
<p class="p5"></p>
<p class="p5">
<span class="s2">	Na kaznu zatvora u trajanju od po 30 dana</span><span class="s1">,</span><span> u koju im se ima uračunati vrijeme lišenje slobode dana 21.11.2010.godine godine od 02,35 časova do 22.11.2010 godine do 14,00 časova ,dok preostali dio kazne   imaju izdržati po pravosnažnosti ove presude.</span>
</p>
<p class="p5"></p>
<p class="p5">
<span class="s2">Dok sud</span><span> okrivljenom M.M. </span>
</p>
<p class="p5">
<span>	Shodno citiranom zakonskom propisu, te primjenom čl. 4, 5, 13, 15, 42, 45,46,52, 53, 54 KZ-a  i čl. 226 – 229, 239 i 374 ZKP-a izriče </span>
</p>
<p class="p5"></p>
<p class="p9"></p>
<p class="p7">
<span class="s1">USLOVNU OSUDU</span>
</p>
<p class="p7"></p>
<p class="p4">
<span>Kojom okrivljenom  utvrdjuje kaznu zatvora u trajanju od 30 dana  i istovremeno odredjuje da se navedena kazna neće izvršiti ukoliko okrivljeni u vremenskom periodu od jedne godine, od dana pravosnažnosti presude ne počini novo krivično djelo.</span>
</p>
<p class="p4"></p>
<p class="p5">
<span>Okrivljeni su dužni da na ime troškova krivičnog postupka uplate iznos od po 125,00 eura,te na ime paušala iznos od po 30,00 € na blagajni ovog suda  u roku od 15 dana po pravosnožnosti presude pod prijetnjom prinudnog izvršenja.</span>
</p>
<p class="p5"></p>
<p class="p4">
<span>Oštećeni se radi ostvarenja svog imovinskopravnog zahtjeva upućuju na redovnu parnicu.</span>
</p>
<p class="p8"></p>
<p class="p8"></p>
<p class="p6">
<span class="s1">O b r a z l o ž e nj e</span>
</p>
<p class="p6"></p>
<p class="p6"></p>
<p class="p5"></p>
<p class="p5">
<span class="s1">	Osnovno Državno Tužilaštvo u Cetinju </span><span>podnijelo je Sudu Optužni prijedlog Kt.br.295/10 od 14.02.2012.godine protiv okr. M.M., V.M.i M.M.,kao saizvršilaca zbog krivičnog djela napad na službeno lice u vršenju službene dužnosti iz čl.376.st.3. u vezi st.1. KZ-a, a u vezi čl.23.st.2. KZ-a. Zastupnik optužbe je u završnoj riječi na glavnom pretresu uz manje činjenične izmjene ostao pri podnijetom optužnom predlogu i predložio sudu da okrivljene oglasi krivim i osudi po zakonu.</span>
</p>
<p class="p5"></p>
<p class="p5">
<span>	</span><span class="s1">Okrivljeni M.M.,</span><span> u svojoj odbrani je naveo  da je dana 21.11.2010.godine, oko 00,30 časova izašao iz ugostiteljskog objekta "M", koji se nalazi u .... u Cetinju, sa namjerom da ide kući. U tom trenutku, vidio je ispred lokala kako nekoliko policajaca pokušava da u njihovo vozilo sjedne njegovog druga V. M. sa kojim se te večeri družio i sa kojim je pio u lokalu. Iziritiralo ga je takvo ponašanje policije, pa im je prišao, govoreći im da mu puste druga, jer on nema veze sa tučom koja se desila u lokalu. Jedan od policajaca ga je uhvatio za ruke, na što mu je on rekao: "nemoj da me diraš", da bi nakon toga prišlo nekoliko policajaca, koji su ga oborili na zemlju, pritiskajući ga nogom u glavu, stavljajući mu lisice na ruke. Čuo je da je jedan policajac rekao: "Vodite ga, sitani smo mi njega". Tada su njega i V. smjestili u službeno vozilo i priveli ih u Ispostavu Cetinje. Nezna razlog zbog kog je priveden. Nije učestvovao u tuči, niti je imao konflikt sa bilo kim. Istakao je da bilo kog policajca te prilike nije držao za ruke, niti ga odgurnuo, niti ga sprečavao u vršenju službene dužnosti - privođenja drugog lica.</span>
</p>
<p class="p5">
<span>	U završnoj riječi je istakao željenje i kajanje zbog cijelog događaja, smatrajući da je došlo zapravo do nesporazuma.</span>
</p>
<p class="p5"></p>
<p class="p5">
<span>	</span><span class="s1">Okrivljeni V.M.</span><span>, u svojoj odbrani je naveo da se dana 21.11.2010.godine,  nalazio u ugostiteljskom objektu "M", koji se nalazi u .... u Cetinju, i da je te prilike konzumirao alkohol. Sjeća se da je oko 00,30 časova, zajedno sa svojim drugom M.M. izašao iz lokala i ne sjeća se dalje što se dešavalo, obzirom da je bio u alkoholisanom stanju. Sjeća se samo da ga je privela policija u Ispostavu Cetinje, dok se ne sjeća da li je ikoga udario, odnosno sprečavao u vršenju službene radnje. Ako jeste to uradio, ističe da je sve bilo zbog alkoholisanog stanja te večeri.  Sjeća se da su se u njihovoj blizini svadjali neki momci i da je htio da razdvaja ,a da je policija ,kako je on to shvatio imala utisak da imaju namjeru da se obračunaju sa njima.Izrazio je žaljenje zbog svega što se desilo,i mišljenja je da to neće nikada više ponoviti.</span>
</p>
<p class="p5"></p>
<p class="p5">
<span>	</span><span class="s1">Okrivljeni M.M.</span><span>, je u svojoj odbrani naveo da je kritične prilike, izašao ispred objekta "M", koji je lociran u .... ulici u Cetinju, iz razloga, što je njegov komšija M.V., imao verbalni konflikt sa jednim momkom, kojeg on ne poznaje. Kada im je prišao, sa namjerom da ih razdvoji, jedan od policajaca mu je rekao da se udalji. Zamolio ga je riječima, da li on može da povede komšiju kući, kako bi se situacija smirila. Policajac mu je rekao da se ne miješa, što ga je iziritiralo, pa mu je rekao: "skini tu uniformu i pođi da se biješ sa mnom". Siguran je da te prilike nije policajca gurao u grudi, te da ga nije ometao u preduzimanju policijske radnje. Nije mu bila namjera da te prilike izazove bilo kakav konflikt sa policajcima, već samo da smiri nastalu situaciju.</span>
</p>
<p class="p5"></p>
<p class="p4">
<span>Radi razjašnjenja ove krivično-pravne stvari, Sud je u dokaznom postupku na glavnom pretresu proveo dokaze: saslušao oštećenog N.Z.svjedoke V.M. K.M.,na saglasan predlog stranaka umjesto neposrednog saslušanja ošt. Dž.A.,J.Ž.,svjedoka M.M. B.S. i M.I. pročitao njihove iskaze date u prethodnom dijelu postupka, te pročitao zapisnike UP Ispostave Cetinje o ispitivanju alkohola u organizmu kod M.M., V.M.i M.M. svi od 21.11.2010.godine,te izvještaje UP Ispostave Cetinje iz kaznene evidencije za okrivljene M.M. br.02-245-231,V.M.br.02-245-232 i M.M.br.02-245-233,svi od 24.01.2011.godine.</span>
</p>
<p class="p4"></p>
<p class="p4"></p>
<p class="p4">
<span class="s2">Oštećeni Dž.A.</span><span>u svom iskazu je naveo da je dana 21.11.2010.godine,negdje oko 00,40 časova obavljao pozorničku dužnost, zajedno sa svojim kolegama J.Ž.,Lj.V.i N.Z.. Prilikom obilaska .... ulice ispred ugostiteljskog objekta zv. M vidjeli su veći broj lica kako se guraju ,i prilikom njihovog pokušaja razdvajanja prišlo je nepoznato muško lice govoreći im „što ćete, pustite mi druga“, pritom hvatajući kako njega,tako i njegovog kolegu Lj.V. za ruke ,pokušavajući da ih odgurne i tako ih spriječi da privedu lica koja su učestvovala u tuči .Kasnije je saznao da se radi o M.M.u.Nakon ovoga prišlo im je drugo nepoznato lice govoreći im „pustite te momke“ hvatajući njihovog kolegu N.Z. za ruke,pokušavajući ga gurati i obraćajući mu se riječima „pusti me pičko“.To lice je nastavilo da se odupire,nakon čega su ga savladali polugom ključ na laktu i stavili mu sredstva za vezivanje ,a lice je pružalo aktivan  otpor ,tako što se u službenom vozilu  odguravao nogama.To lice je V.M..Za vrijeme  savladjivanja V.M., M.M. je ponovo pokušavo spriječiti njegovog kolegu Lj.V. u vršenju službene dužnosti, na način što ga je hvatao za ruke, a takodje i njega pokušavajući da ga odgurne, nakon čega su istog savladali polugom ključ na laktu desne ruke i istom stavili sredstva za vezivanje. Za vrijeme savlađivanja M.M. prišlo im je još jedno nepoznato muško lice i rukama guralo u predjelu grudi njegovog kolegu J.Ž., pokušavajući na taj način da ga spriječi da vrši službenu radnju i pozivao ga na tuču govoreći mu „Hajde skini tu uniformu i dodji da se bijemo“, ponavljajući to nekoliko puta, nakon čega je isti kasnije priveden u prostorije Ispostave Cetinje. Lice koje je rukama guralo u predjelu grudi J.Ž. je M.M.. Prilikom savladavanja lica koja su ih sprečavla u vršenju službene radnje iste su priveli i kasnije  nijesu pružali otpor. O tome su obavijestili dežurnog starješinu V.A.. Pridružio se krivičnom gonjenju protiv okrivljenih i postavio je odštetni zahtjev.  </span>
</p>
<p class="p4"></p>
<p class="p4">
<span class="s2">Ostećeni N.Z. </span><span>u svom iskazu je naveo da su dana 21.11.2010. godine, u vremenu oko 00,40 časova prilikom obilaska ul. ...... ispred ugost.objekta „M“ on i kolege primijetili veći broj lica kako se guraju. Dolaskom na lice mjesta pokušavajući da iste razdvoje zajedno sa kolegama Dž.A., J.Ž.i Lj.V.prišlo im je nepoznato muško lice govoreći: „što ćete , puštite mi druga“ i isti uhvatio njegove kolege Dž.A. i Lj.V. za ruke i pokušao da ih odgurne i spirječi da privedu lica koja su učestvovala u tuči. Nakon toga prišlo im je drugo nepoznato muško lice govoreći im „puštite te momke“ ,hvatajući ga za ruke, pokušavajući ga gurati i obrativši mu se riječima „ pušti me pičko“. To lice je nastavilo da se odupire, nakon čega su ga on i kolege savladali polugom ključ na laktu i stavili mu sredstva za vezivanje. Tom prilikom ovo lice pružalo je aktivan otpor na način što se nogama odguravalo o službeno vozilo. Za vrijeme savladjivanja tog nepoznatog lica, prvo nepoznato lice ponovo je pokušalo spriječiti u vršenju službene radnje Lj.V. ,na način što ga je hvatalo za ruke, a takodje i OPS Dž. pokušvajaući da ih odgurne, nakon čega su istog savladali polugom  ključ na laktu desne ruke i istom stavili sredstva za vezivanje. Za vrijeme savladjivanja prvog nepoznatog lica prišlo im još jedno treće nepoznato lice i rukama guralo u predjelu grudi njegovog kolegu J., pokušavjaući da istog spriječi u vršenju službene radnje i pozivajući istog na tuču govoreću mu „hajde skini tu uniformu i dodji da se bijemo“ ponavljajući to nekoliko puta, nakon čega je isti priveden u prostorije Ispostave Cetinje. Prilikom savladjivanja lica koja su ih sprečavala u vršenju službene radnje, pristupili su i privodjenju lica koja su učestvovala u tuči, a koja nijesu pružala otpor. Kasnije je saznao da su ta nepoznata lica M.M., V.M. i M.M., ali kako je prošlo dosta vremena od tada nije se mogao izjasniti koji je od njih njega i njegove kolega sprečavao u vršenju službene dužnosti. Pridružio se krivičnom gonjenju protiv okrivljenih i postavio je odštetni zahtjev.</span>
</p>
<p class="p4"></p>
<p class="p4">
<span class="s2">Oštećeni J.Ž. </span><span>u svom iskazu je naveo da je dana 21.11.2010. godine, u vremenu oko 00,40 časova vršio pozorničku djelatnost zajedno sa kolegama Dž.A., Lj.V.i N.Z.. Prilikom obilaska .... ulice ispred ugostiteljskog objekta zv. „M“, primijetili su veći broj lica kako se guraju. Dolaskom na lice mjesta pokušao je da ih razdvoji zajedno sa svojim kolegama, medjutim, prišlo im je nepoznato muško lice govoreći im: „što će te ,puštite mi druga“, i isti je uhvatio njegove kolegu Dž.A. i Lj.V. za ruke i pokušao da ih odgurne i tako ih spriječi da privedu lica koja su učestvovala u tuči. Kasnije je saznao, kada su privedena lica da je to lice koje je pokušalo da spriječi njegove kolega da obave radnju privođenja M.M.. Nakon toga prišlo im je drugo nepoznato muško lice govoreći im: „puštite te momke“, hvatajući njegovog kolegu N.Z. za ruke, pokušavajući ga gurnuti i obraćajući mu se riječima „pušti me pičko“. To lice je nastavilo da se odupire, nakon čega su istog savladali polugom ključ na laktu i stavili mu sredstva za vezivanje. Takodje, to lice je pružilo aktivan otpor na način što se nogama odguravalo o službeno vozilo. Kasnije je saznao da se radi o licu V.M.. Za vrijeme savladavanja  V.M., M.M. je ponovo pokušao spriječiti u vršenju službene radnje njegovog kolegu Lj.V.,na način što ga je hvatao za ruke, a takodje i kolegu Dž.A., pokušavajući da ih odgurne , nakon čega su istog savladali polugom ključ na laktu desne ruke i istom stavili sredstva za vezivanje. Za vrijeme savladjivanja M.M. prišlo im je još jednom nepoznato muško lice i gurajući ga rukama u predjelu grudi, pokušao  na taj način da ga spriječi da vrši službenu radnju , pozivajući ga na tuču, govoreći mu: hajde, skini tu uniformu i dodji da se bijemo“ ,ponavljajući to nekoliko puta, nakon čega je isti priveden u prostorije Ispostave Cetinje. To lice koje ga je guralo u predjelu grudi je M.M.. Pridružio se krivičnom gonjenju protiv okrivljenih i postavio je odštetni zahtjev.</span>
</p>
<p class="p4"></p>
<p class="p4">
<span class="s2">Svjedok V.M. </span><span>u svom iskazu je naveo da je dana 21.11.2010. godine, oko 11,30 časova pozvao svog kuma K.M. putem telefona i isti ga je pozvao da ako može da dodje u lokal zv. „M“ lociran u .... ulici u Cetinju da popiju piće. Zadržali su se i popili piće,  nakon čega je ustao i pošao do toaleta, a za njim je pošao i K.M. Ispred toaleta bila su dva momka i moguće da je jednog u prolazu zakačio ramenom , tj. M.M. i izmedju njih je došlo do prepirke, a kasnije i do svadje. Nakon toga su izašli iz lokala ,kada je došlo policija da ih privede. Dok je sjedio u lokalu primijetio je da se u istom nalaze M.M., V.M. i M.M., ali iste kasnije nije primijetio,tj. kad je stigla policija. Napomenuo je da se policiji nije opirao, već je sjeo u službeno  vozilo i otišao u stanicu dok je K.M. u stanicu došao pješke. Nije se mogao izjasniti što se sve dogodilo ispred lokala ,tj., da li su M. M. i njegovi drugovi napali policajce, zna samo da niko od njih nije bio ispred lokala kada je ušao u policijsko vozilo. Što se kasnije dešavalo nije mu poznato tako da se nije mogao bliže izjasniti povodom tog dogadjaja. </span>
</p>
<p class="p4"></p>
<p class="p10">
<span class="s2">Svjedok K.M., </span><span>u svom iskazu je naveo da je dana 21.11.2010. godine, oko 11,30 časova pozvao kum M. V.putem telefona da dodje u lokal zv. „M“ lociran u .... ulici u Cetinja da popiju piće. Kada je došao ušao je u lokal i sjeo zajedno sa V.M. i još 2 do 3 momka i tu su se zdaržali su se oko 15 minuta. Nakon toga V.M. ga je pozvao da podje sa njim do toaleta i kada je pošao tamo su bila njemu dva nepoznata muška lica i jedan od njih kojem nezna ime i prezime počeo je bez ikakvog razloga da udara M.. Priskočio je da odbrani M. i tu je izbila svadja izmedju njih četvorice. Kada su izašli iz lokala vidio je više službenika UP Ispostave Cetinje koji su došli da ih privedu i kako su M. priveli u vozilo on je sam otišao pješke u Stanicu policije. Ispred lokala ostalo je još policajaca ,ali se nije mogao izjasniti što se ispred lokala dogadjalo, tj. nije vidio M.M., V.M., a takodje ni M.M. i nije mu poznato da li su isti napali službenike Uprave policije,a tek kasnije u stanicu policije je vidio te momke i tada saznao da su navodno napali policiju.</span>
</p>
<p class="p4"></p>
<p class="p4">
<span class="s2">Svjedok M.M., </span><span>u svom iskazu je naveo da je dana 21.11.2010. godine, poslije ponoći  bio u kafe baru zv. „M“ koji je lociran u ....j ulici u Cetinju, zajedno sa drugom B.S. gdje su pili piće. U jednom trenutku otišli su prema toaletu, a za njima su došla dva nepoznata muška lica. Ispred toaleta su se sporečkali, tako da je nastala svadja sa ovim licima, a kasnije su saznali da se radi o V.M.u i K.M. Izašli su iz lokala i ispred je bila policija tako da su ušli u službena vozila policije, a zatim u stanicu gdje su dali izjave. Kako je te večeri ispred lokala bila velika gužva, nije primijetio da su se neka lica svadjala sa policijom,  tj., da su iste sprečavali da ih privedu, jer nije ni bilo razloga, jer se nijesu opirali, već su ušli u službena vozila i otišli sa njima u stanicu. Nije se mogao ništa bliže izjasniti povodom krivičnog djela koje se okrivljenim stavlja na teret. </span>
</p>
<p class="p4"></p>
<p class="p4">
<span class="s2">Svjedok BS.  </span><span>u svom iskazu je naveo da je dana 21.11.2010. godine, poslije ponoći  bio u kafe baru zv. „M“ koji je lociran u .... ulici u Cetinju, zajedno sa drugom M.M. gdje su pili piće. U jednom trenutku otišli su prema toaletu, a za njima su došla dva nepoznata muška lica. Ispred toaleta su se sporečkali, tako da je nastala svadja sa ovim licima, a kasnije su saznali da se radi o V.M. i K.M. Izašli su iz lokala ,a ispred je bila policija tako da su ušli u službena vozila policije, a zatim sa njima otišli u stanicu gdje su dali izjave. Kako je te večeri ispred lokala bila velika gužva, nije primijetio da su se neka lica svadjala sa policijom,  tj., da su iste sprečavali da ih privedu, jer nije ni bilo razloga, jer se nijesu opirali, već su ušli u službena vozila i otišli sa njima u stanicu. Nije se mogao ništa bliže izjasniti povodom krivičnog djela koje je okrivljenima stavljeno na teret. Dok se nalazio u stanicu policije privedena su još neka lica koja su njemu nepoznata.</span>
</p>
<p class="p4"></p>
<p class="p4"></p>
<p class="p4">
<span class="s2">Svjedok M.I.  </span><span>u svom iskazu je naveo da je dana 21.11.2010. godine, oko  00,00 časova bio u kafe baru zv. „M“ koji je lociran u ...... ulici u Cetinju u društvu sa BS. i M.M. Dok su sjedjeli i pili piće M.M. se prepirao nešto sa V.M. koji je bio u kafiću i vidio je da su se izmedju sebe pogurali, ali se nije mogao sjetiti da li su jedan drugog udarali. U medjuvremenu je došla policija zbog tuče koja se desila ispred kafe bara, a ko je učestvovao u tuči nije se mogao izjasniti ,niti je bilo što vidio, a takodje nezna ni koja lica i sa kim su se svadjali i da li je ko od njih upućivao bilo kakve riječi policajcima ili ih napadao. Izašao je iz kafića i kako je tu bilo više lica sve su ih poveli u stanicu policije radi davanja izjave. Predpostavlja da je policija došla da ga privrede što se njegov drug M.M. posvadjao sa V.M.</span>
</p>
<p class="p4">
<span class="s2"> Iz zapisnika UP Ispostave Cetinje o ispitivanju alkohola u organizmu</span><span> kod M.M., V.M. M.M., svi od 21.11.2010.godine,proizilazi da je kod okr.M.M. nakon ustanovljavanja alkohola u organizmu sa alkotestom  tipa Dreger 7410, fabričkog broja ARZM 0207 konstatovano da ima 1,81 % alkohola u organizmu ,kod okrivljenog V.M. je konstatovano da ima 1,23 % alkohola u organizmu,te kod okrivljenog M.M. je konstatovano da ima 1,44 % alkohola u organizmu.</span>
</p>
<p class="p4"></p>
<p class="p5">
<span>	Iz izvještaje UP Ispostave Cetinje iz kaznene evidencije za okr. M.M. br.02-245-231 od 24.01.2011.godine proizilazi da je osuđivan presudom Osnovnog suda u Cetinju K.br. 70/04 od 04.10.2004. godine, zbog krivičnog djela ugrožanje opasnim oruđem pri tuči i svađi iz čl.154. KZ-a, na kaznu zatvora u trajanju od 2 mjeseca, uslovno na jednu godinu; presudom Osnovnog suda u Cetinju K.1/03 od 03.03.2006. godine, zbog krivičnog djela nasilničko ponašanje iz čl.195. KZRCG, na kaznu zatvora u trajanju od 6 mjeseci, uslovno na 1 godinu i presudom Osnovnog suda u Cetinju K.br.266/05 od 13.12.2005.godine, zbog krivičnog djela nasilničko ponašanje iz čl.399. KZ-a, na kaznu zatvora u trajanju od 45 dana, za okr. V.M. br.02-245-232 od 24.01.2011.godine proizilazi da je osuđivan presudom Osnovnog suda u Cetinju K.br.69/07 od 29.11.2007. godine, zbog krivičnog djela napad na službeno lice u vršenju službene dužnosti iz čl.376. KZ-a, na kaznu zatvora u trajanju od 11 mjeseci, uslovno na 2 godine i za okr. M.M. br.02-245-233, od 24.01.2011. godine da nije osuđivan.</span>
</p>
<p class="p4"></p>
<p class="p4">
<span>Analizirajući rezultate provedenog dokaznog postupka, te na osnovu savjesne  i brižljive ocjene svih provedenih dokaza pojedinačno i u svojoj ukupnosti , sud je nesumnjivo utvrdio da su okr. M.M.,V.M. i M.M. kao saizvršioci počinili krivično djelo napad na službeno lice u vršenju službene dužnosti iz čl.376.st.3.u vezi st.1. Krivičnog zakonika u vezi čl.23.st.2.KZ-a  u vremenu, mjestu i na način bliže opisan dispozitivom ove presude.</span>
</p>
<p class="p4"></p>
<p class="p4">
<span>Utvrđujući činjenice radi pravilnog određenja materijalnopravnog odnosa sud je nesumnjivo utvrdio da su okrivljeni dana 21.11.2010.godine, oko 00,40 časova, ispred kafe bara zv. "M" u "..." ulici, u Cetinju, napali oštećene policijske službenike Uprave Policije - Ispostave Cetinje: Lj.V., Dž.A., N.Z. i J.Ž., u vršenju službene dužnosti iz poslova javne bezbjednosti - lišenja slobode i privođenja lica: V.M., M.M., BS.M.I. i K.M., zbog prethodno počinjenog prekršaja zbog narušavanja javnog reda i mira, na način što je okrivljeni M.M., u alkoholisanom stanju, pri koncentraciji od 1,81 % alkohola u organizmu, svima oštećenima uputio riječi sadržine: "Što ćete vi, pustite mi druga", istovremeno hvatajući za ruke oštećene Lj.V. i Dž.A., pokušavajući da ih odgurne, kako bi ih spriječio da privedu navedena lica, koja su prethodno učestvovala u tuči, nakon čega se umiješao okrivljeni V.M., koji se u alkoholisanom stanju, pri koncentraciji od 1,23% alkohola u organizmu, obratio oštećenom N.Z.sa zahtjevom: "pušti te momke", istovremeno ga gurajući rukama u predjelu tijela i vrijeđajući riječima: "Pušti me pičko", za koje vrijeme okrivljeni M.M. je ponovo uhvatio u ruke oštećene Lj.V. i Dž.A., pokušavajući da ih odgurne, dok je okrivljeni M.M., takođe u alkoholisanom stanju, pri koncetraciji od 1,44 ‰ alkohola u organizmu, rukama gurao u predjelu grudi, oštećenog J.Ž., prijeteći mu pri tom, nekoliko puta riječima: "Hajde skini tu uniformu i dođi da se bijemo", </span>
</p>
<p class="p8">
<span> </span>
</p>
<p class="p5">
<span>	Naime, u ovakvim se radnjama okrivljenih koje se sastoje u napadu na  policijske službenike Uprave policije Ispostave  Cetinje, Lj.V., Dž.A., N.Z. i J.Ž. kao pasivnih subjekata subjekta u konkretnom slučaju u vršenju službene dužnosti-poslova javne bezbjednosti, a koje su radnje preduzimali u okviru svojih ovlašćenja i  koje svojstvo im je predviđeno odredbama čl. 142. KZ-a, te kod činjenice da je djelo svršeno napadom, stiču sva subjektivna i objektivna obilježja krivičnog djela u pitanju, pri čemu je sud određujući subjektivni odnos  okrivljenih prema djelu utvrdio da su učinioci bili svjesni da mogu učiniti djelo pa su na to pristali,postupali su sa eventualnim umišljajem.</span>
</p>
<p class="p5"></p>
<p class="p5">
<span>Nadalje, sud cijeni da su okrivljeni M.M.,V.M.  i M.M.  učestvovanjem u radnji izvršenja, sa umišljajem zajednički izvršili predmetno krivično djelo, te da  su u konkretnom slučaju saglasno čl.23.st.2.Krivičnog zakonika postupali kao saizvršioci.</span>
</p>
<p class="p5"></p>
<p class="p5"></p>
<p class="p4">
<span>U tom pravcu, cijeneći provedene dokaze sud je punu vjeru poklonio iskazima svjedoka oštećenih Dž.A.,N.Z. i J.Ž.  koji su  na jasan, detaljan i po ocjeni suda istinit i uvjerljiv način predstavili radnje okrivljenih konkretnom prilikom.</span>
</p>
<p class="p5"></p>
<p class="p5">
<span>	Cjeneći odbrane okrivljenih sud je našao da iste nijesu uvjerljive i objektivne, već naprotiv samo i isključivo sračunate na izbjegavanje krivičnopravne odgovornosti. Naime, isti u bitnom negiraju da su kritične prilike napali u vršenju službene radnje ovlašćene pripadnike Uprave Policije - Ispostave Cetinje,već se po njihovom mišljenju radilo o nesporazumu, koji su izazvali alkoholisanim stanjem u kojem su se nalazili. Oštećeni su na istovjetan način opisali kritičnu situaciju - svaki sa svog aspekta, odnosno uloge koju je imao u događaju i sud je njihove iskaze cijenio kao jasne i neprotivurječne, istovremeno ih prihvativši kao istinite. Sud je punu vjeru poklonio Zapisnicima Uprave Policije - Ispostave Cetinje o ispitivanju alkohola u organizmu kod okrivljenih, pa je utvrdio da su sva trojica okrivljenih kritične prilike, bila u alkoholisanom stanju, te da je kod istih izmjerena koncentracija alkohola u krvi, bliže opisana u izreci presude. Sud je cijenio iskaze svjedoka V.M., K.M., M.M., B.S. i M.I., pa je utvrdio da isti ne utiču na razjašnjenje ove krivične stvari, obzirom da su svi pobrojani svjedoci istakli da nijesu bili u mogućnosti da neposredno sagledaju radnje, koje su kritične prilike preduzeli okrivljeni,jer su navodno V. K. odnosno M. i B. bili sudionici međusobnog obračuna, koji je doveo do njihovog lišavanja slobode, a isti su jasno istakli da nijesu vidjeli događaj opisan u izreci ove presude,dok je svjedok M.I. po sopstvenom kazivanju odmah bio priveden u policijska kola, odakle je sproveden u stanicu policije.</span>
</p>
<p class="p5"></p>
<p class="p4">
<span>Sud je odustao od saslušanja svjedoka ošt. Lj.V. obzirom da je predmetna pravna stvar u dovoljnoj mjeri rasvijetljena za donošenje meritorne odluke ,pa bi saslušanje istog vodilo odugovlačenju postupka ,a nebi uticalo na donošenje drugačije odluke.</span>
</p>
<p class="p4"></p>
<p class="p5">
<span>  	Prilikom utvrdjivanja vrste i visine kazne koju će izreći okrivljenim M.M. i V.M. cijenjene su okolnosti iz čl. 42. KZ -a, pa je Sud od olakšavajućih okolnosti na strani okrivljenog M.M.  našao, porodične prilike okrivljenog, tj. da se radi o ocu jednog mldb.djeteta, izraženo žaljenje i kajanje zbog situacije u kojoj se našao ,da sam izdržava porodicu,dok je od otežavajućih okolnosti van bitnih obilježja krivičnog djela u pitanju našao raniju osuđivanost,a na strani okrivljenog V.M. da se radi o porodičnom čovjeku,ocu dvoje mldb.djece, izraženo žaljenje i kajanje zbog situacije u kojoj se našao ,da sam izdržava porodicu, dok je od otežavajućih okolnosti van bitnih obilježja krivičnog djela u pitanju našao raniju osuđivanost.</span>
</p>
<p class="p5"></p>
<p class="p5">
<span>	Sud je smatrajući ove olakšavajuće okolnosti kao naročito olakšavajuće, posebno imajući u vidu izraženo žaljenje i kajanje zbog izazvane incidentne situacije,  primijenio institut ublažavanja kazne propisan čl. 45 st.1. tačka 3. KZ-a i 46 st.1. tačka 5. KZ-a i istim izrekao kaznu  zatvora u trajanju od  po 30 dana ispod zakonskog minimuma od šest  mjeseci. </span>
</p>
<p class="p5"></p>
<p class="p4">
<span>Dakle,  Sud je uvjerenja da će se u konkretnom slučaju i sa ovako ublaženom kaznom kao u izreci presude postići svrha kažnjavanja predvidjena čl. 32. KZ -a. </span>
</p>
<p class="p5"></p>
<p class="p5">
<span>Shodno čl. 51. KZ -a okrivljenim  se ima u izrečenu kaznu uračunati vrijeme lišenja slobode dana 21.11.2010.godine godine od 02,35 časova do 22.11.2010 godine do 14,00 časova ,dok preostali dio kazne imaju izdržati po pravosnažnosti ove presude.</span>
</p>
<p class="p4"></p>
<p class="p4">
<span>Nadalje, prilikom izbora vrste i visine krivične sankcije koju će sud izreći okrivljenom M.M. sud je cijenio sve okolnosti iz čl. 42. KZ-a, koje su od uticaja  da kazna bude manja ili veća, pa je od olakšavajućih okolnosti na strani optuženog cijenio okolnosti pod kojima je izvršeno predmetno krivično djelo,iskreno izraženo kajanje zbog počinjenog djela, raniji neporočan način života-neosuđivan,korektno držanje pred sudom, dok otežavajućih okolnosti na strani optuženog van bitnih obilježja krivičnog djela u pitanju  nije bilo, pa je sud istom primjenom čl. 45 i 46. KZ -a - instituta ublaženja kazne, ove okolnosti smatrao osobito olakšavajućim i utvrdio mu kaznu u trajanju od 30 dana zatvora ispod zakonskog minimuma od šest mjeseci zatvora predviđenog za izvršenje ovog krivičnog djela uz uvjerenje suda da će se u konkretnom slučaju i sa tako ublaženom kaznom postići svrha kažnjavanja i istovremeno našao da su ispunjeni uslovi iz čl. 53 i 54 KZ-a, za izricanje uslovne osude, pa je istom izrekao uslovnu osudu kao posebnu vrstu krivične sankcije odmjerivši je kao u izreci, uz uvjerenje suda da će se u konkretnom slučaju, a uzimajući u obzir ličnost počinioca, i sa tako utvrdjenom kaznom, i  rokom provjere od jedne godine  postići svrha njenog izricanja predvidjena čl. 52. KZ-a. </span>
</p>
<p class="p4"></p>
<p class="p4">
<span>Posebno je sud prilikom primjene instituta ublaženja kazne i izricanja uslovne osude imao u vidu ličnost učinioca, jer je mišljenja da izvršenje krivičnog djela prije predstavlja slučajnu epizodu u njegovom životu, nego što je pak rezultat njegovog asocijalnog načina života .</span>
</p>
<p class="p11"></p>
<p class="p5">
<span>Shodno odredbama čl.226-229 ZKP-a, okrivljeni su obavezani da na ime troškova krivičnog postupka uplate iznos od po 125,00 eura ,koji se odnosi na angažovanje branioca po službenoj dužnosti ,te na ime paušala iznos od po 30,00 eura, na blagajni suda u roku od 15 dana po pravosnažnosti presude pod prijetnjom prinudnog izvršenja, koji je Sud odredio uzimajući u obzir konkretan slučaj, trajanje postupka i imovne prilike okrivljenih.</span>
</p>
<p class="p5"></p>
<p class="p5">
<span>Oštećeni su radi ostvarenja svog imovinskopravnog zahtjeva upućeni na redovnu parnicu u smislu čl. 239. ZKP-a.</span>
</p>
<p class="p5"></p>
<p class="p4">
<span>Sa svega izloženog odlučeno je kao u izreci presude u smislu čl.374. ZKP-a.</span>
</p>
<p class="p4"></p>
<p class="p5"></p>
<p class="p5">
<span>                                            </span><span class="s1"> OSNOVNI SUD U CETINJU </span>
</p>
<p class="p4">
<span>                                       dana 07.05.2012. godine </span>
</p>
<p class="p4"></p>
<p class="p4"></p>
<p class="p5">
<span class="s1">Zapisničar,                                                                            S u d i j a ,</span>
</p>
<p class="p5">
<span class="s2">Olga Lipovina					              Marija Ćupić s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p4"></p>
<p class="p4">
<span class="s1">PRAVNA POUKA :</span>
</p>
<p class="p4">
<span>Protiv ove presude može se izjaviti </span>
</p>
<p class="p4">
<span>žalba u roku od 8 dana od dana </span>
</p>
<p class="p4">
<span>prijema Višem Sudu u Podgorici ,</span>
</p>
<p class="p4">
<span>a preko ovog Suda .</span>
</p>
<p class="p4"></p>
<p class="p4"></p>
<p class="p4"></p>
<p class="p12"></p>


</body>
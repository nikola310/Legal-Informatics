<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;font-size:12pt;}
.s2{vertical-align:super;font-size:smaller;}
.s3{font-weight:bold;}
.p1{text-align:end;hyphenate:auto;font-family:Calibri;font-size:11pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Calibri;font-size:11pt;}
.p6{text-indent:0.5in;text-align:justify;hyphenate:auto;font-family:Calibri;font-size:11pt;}
.p7{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{height:0.055555556in;keep-together:always;}
.r2{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br. 907/12</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p4">
<span>OSNOVNI SUD U PODGORICI, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljene M. Ž. iz Podgorice, zbog krivičnog djela građenje objekta bez građevinske dozvole iz čl. 326a Krivičnog zakonika, rješavajući po optužnom predlogu ODT Podgorica Kt. br. 61/12 od 02.07.2012. godine, nakon glavnog, javnog pretresa, održanog dana 29.01.2013. godine, u prisustvu zastupnika optužbe Jelene Protić, i okrivljene, sud je donio i istog dana javno objavio, </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p2"></p>
<p class="p4">
<span>Okrivljena</span>
</p>
<p class="p2">
<span>	Ž. M., JMB xxxxxxxxxxxxx, od oca B. i majke J., rođene K., rođena 10. 11. 19xx. godine u Šavniku, sa prebivalištem u Podgorici ul. Polimska br. x, udovica, majka troje djece, penzioner, srednjeg imovnog stanja, neosuđivana,</span>
</p>
<p class="p2"></p>
<p class="p3"></p>
<p class="p3">
<span>Kriva je</span>
</p>
<p class="p3"></p>
<p class="p2">
<span>	Što je:</span>
</p>
<p class="p2">
<span>	U toku decembra 2011. godine, u Podgorici, u Polimskoj ulici br. x, postupajući protivno odredbi čl. 69 Zakona o uređenju prostora i izgradnji objekata, započela izgradnju objekta bez građevinske dozvole na način što je vršila rekonsktrukciju postojećeg objekta, pa je na ranije izbetoniranim stubovima izbetonirala ab ploču prizemlja sa zapadne strane, dimenzija 10,5 x 5,0 m, ozidala zidove sprata, ab serklaže, ab ploču sprata, pri čemu je bila svjesna svog djela čije je izvršenje htjela, znajući da je njeno djelo zabranjeno, </span>
</p>
<p class="p2">
<span>	- čime je izvršila krivično djelo građenje objekta bez građevinske dozvole iz čl. 326a Krivičnog zakonika.</span>
</p>
<p class="p2"></p>
<p class="p2">
<span>	Pa joj sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p3"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p5">
<span>	</span><span class="s1">Kojom joj predhodno utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljena u roku od 1 (jednu) godinu po pravosnažnosti presude ne izvrši novo krivično djelo. </span>
</p>
<p class="p2">
<span>	Obavezuje se okrivljena da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p2">
<span>	Optužnim predlogom ODT u Podgorici Kt.br. 61/12 od 02.07.2012. godine, okrivljenoj M. Ž. stavljeno je na teret da je izvršila krivično djelo građenje objekta bez građevinske dozvole iz čl. 326a Krivičnog zakonika. Zastupnik optužbe je u završnoj riječi, predhodno precizirajući činjenični opis optužnog akta kao u izreci presude, u cjelosti ostala kod tako preciziranog optužnog akta i u konačnom sudu predložila da okrivljenu oglasi krivim i osudi po zakonu. </span>
</p>
<p class="p2">
<span>	Okrivljena M. Ž. je u svojoj odbrani u bitnom navela da je kuću u kojoj žive, u Podgorici, u naselju Masline započeo njen suprug 1979. godine. Navedeni objekat su više puta dograđivali i adaptirali, a početkom 2008. godine započeli radove na nadogradnji površine 50m</span><span class="s2">2</span><span>. Nakon završetka ovih radova inspekcija je u decembru 2011. godine izvršila kontrolu, napravila zapisnik i donijela rješenje. Dan nakon kontrole podnijela je zahtjev za legalizaciju objekta i postupak je u toku, a postoji mogućnost da plate komunalije za čitav objekat, ali tada nijesu imali mogućnost za to. Inspektorka građevinske inspekcije joj je prilikom kontrole saopštila da ne započinje bilo kakve radove dok se ne realizuju DUP i GUP. Pojasnila je da nijesu posjedovali građevinsku dozvolu za izgradnju navedenog objekta, jer nijesu imali mogućnost da plate troškove dobijanja iste. Dodala je da je garažu završio njen suprug još prije 10 godina, a sprat  je ona gradila, i to tako što je započela gradnju u martu 2008. godine, ali nije mogla da završi jer nije imala finansijskih sredstava pa je u toku 2009. godine i to negdje u julu 2009. godine, podigla je ovaj sprat na postojećoj garaži i izlila ploču. Misli da je ova prostorija negdje površina 8x4 m</span><span class="s2">2</span><span>. Nakon ovoga nije izvodila nikakve radove i u vrijeme kad je inspektor dolazila nije ništa radila na kući. Nakon što je bila u inspekciji izlila je ploču na ovom dograđenom spratu iznad garaže, a to je bilo u toku 2009. godine. U završnoj riječi je izjavila da je izvršila predmetno djelo iz razloga što je željela da obezbijedi stambenu egzistenciju za svoju djecu. Ima tri sina i petoro unučadi, pa je na ovaj način željela da riješi stambeno pitanje za jednog sina. Spremna je da legalizuje objekat, kako glavni tako i ovaj sporedni. </span>
</p>
<p class="p2">
<span>	Sud je u dokaznom postupku saslušao svjedoka Z. M.; pročitao iskaz svjedoka O. A. od 17.10.2012. godine; pročitao zapisnik o insekcijskom nadzoru Odjeljenja zaštite prostora br.000036 i broj 000037 od 27.12.2011. godine; pročitao zapisnik o inspekcijskom nadzoru Odjeljenja zaštite prostora broj 000166 od 16.03.2012. godine; pročitao Izvještaj UP PJ Nikšić ispostava Šavnik iz kaznene evidencije na ime okrivljene; pročitao zaključak broj Up. II 08-363/10-147/1 od 13.09.2010. godine; pročitao rješenje Up.II 08-363/10-147 od 26.03.2010. godine Odjeljenja inspekcije zaštite prostora i izvršio uvid u fotografije koje su sačinili ovlašćeni službenici Sekretarijata za planiranje i uređenje prostora i zaštite životne sredine.</span>
</p>
<p class="p2">
<span>	Svjedok Z. M. je u svom iskazu u bitnom navela da je u martu mjesecu 2010. godine izvršila kontrolu u Polimskoj ulici br. 9 na kući vlasništvo M. Ž., postupajući kao inspektor zaštite prostora, a po prijavi komšije. Kritičnom prilikom je utvrdila da se na postojećem objektu dograđuje na postojećim stubovima ploča, a u toku je bilo izvođenje radova postavljanje mont opeke. Naložila je rušenje ovih radova, po kom nalogu je postupljeno, pa je postupak obustavljen, tako da nije podnosila krivičnu prijavu, niti bilo kakvu drugu priajvu. Kritičnom prilikom na licu mjesta je utvrdila da za glavni objekat ne postoji građevinska dozvola, a nadogradnja se vršila na 30m</span><span class="s2">2</span><span> već postojećeg objekta. Vlasnik objekta je upoznao sa činjenicom da se raspitao za građevinsku dozvolu i u Sekretarijatu im je rečeno da za pomoćni objekat do 30m</span><span class="s2">2</span><span> nije potrebna građevinska dozvola. Međutim, po zakonu je dozvoljena gradnja pomoćnog objekta do 30m</span><span class="s2">2</span><span> samo ukoliko glavni objekat posjeduje građevinsku dozvolu, što u konkretnom nije slučaj. Poznato joj je da je vlasnik objekta podnosio zahtjev za legalizaciju, kako pomoćnog tako i glavnog objekta, jer je  bila u toku izmjena i dopunu DUP-a. </span>
</p>
<p class="p2">
<span>	Svjedok O. A. je u svom iskazu u bitnom navela da je na objektu okrivljene, izvršila inspekcijski nadzor, pa je tom prilikom ustanovila da se radi o objektu sa podrumom, prizemljem i spratom, koji je izgrađen ranije bez građevinske dozvole. Prilikom inspekcije su utvrdili da je izvršena dogradnja objekta. Kontroli je prisustvovao sin okrivljene i on je izjavio da ne zna da li je vođen upravni postupak povodom ovog objekta. Tom prilikom na licu mjesta je utvrdila da je na postojećem objektu izvršena dogradnja, a prisutni sin okrivljene je upoznao da je na stubovima koji su postojali ranije izlivena jedna ploča, dograđen sprat i na nju ploča. Koleginica Z. M. je upoznala da je ona vršila inspekcijski nadzor na ovom objektu i da su predhodno prije donošenja zakona urađeni stubovi, da je ona postupala u ovom predmetu i naložila rušenje šalunga sa ploče, a koji šalung je bio postavljen na stubove. Tom prilikom je upoznala i da je postupljeno po njenom nalogu te da su uklonjeni šalunzi, zbog čega je postupak obustavljen. Nakon ovog postupka okrivljena je podnijela zahtjev za dobijanje građevinske dozvole za cijeli objekat. Kontrolu je izvršila 27.12.2011. godine.</span>
</p>
<p class="p2">
<span>        U zapisniku o izvršenom inspekcijskom pregledu 000036 i 000037 od 27.12.2011. godine je konstatovano da je isti izvršen u ul. Polimskoj br.x, u naselju Masline, da je prisutan M. Ž., od majke M.. Ustanovljeno je da se na kat.parceli broj 14xx podbroj 4 KO Podgorica II izvode građevinski radovi rekonstrukcije, dogradnje i nadgradnje useljenog stambenog objekta. U postupku vršenja inspekcijskog pregleda po službenoj dužnosti inspektori zaštite prostora ustanovili su da se izvode građevinski radovi rekonstrukcije, na način što je na ranije izbetoniranim stubovima izbetonirana AB ploča prizemlja sa zapadne strane dimenzija 10,5 x 5,0m. Ozidani su zidovi sprata na dijelu dimenzija 10,5 x 5,0m, AB serklaže i betonirna AB ploča sprata.</span>
</p>
<p class="p2">
<span>	U zapisniku o izvršenom inspekcijskom pregledu 000166 od 16.03.2010. godine je konstatovano da pregledu prisustvuje investitor M. Ž., da je po prijavi građana, inspektor izašao na mjesto izvođenja građevinskih radova, u ul. Polimskoj x. U trenutku kontrole investitor je vršio šalovanje stubova (vertikalnih) i šalovanje greda. Izdata je naredba investitoru da ukoliko za deset dana ne pribavi dozvolu za pomoćni objekat poruši, odnosno demontira šalung za vertikalne stubove i za grede.</span>
</p>
<p class="p4">
<span>U zaključku UP. II 08-363/10-147/1 od 13.09.2010. godine je konstatovano da se obustavlja postupak pokrenut rješenjem Sekretarijata za planiranje i uređenje prostora i zaštitu životne sredine, inspektora Odjeljenja inspekcije zaštite prostora UP.II 08-363/10-147 od 26.03.2010. godine, kojim je naloženo M. Ž. iz Podgorice, da poruši objekat u izgradnji, dimenzija u osnovi cca 4,00 x 8,00 m, na lokaciji Masline, ul. Polimska br. x. </span>
</p>
<p class="p4">
<span>Rješenjem UP II 08-363/10-147 od 26.03.2010. godine M. Ž. iz Podgorice se naređuje da u roku od jednog dana poruši objekat u izgradnji dimenzija u osnovi cca 4,0 x 8,0m, na lokaciji ul. Polimska br. x, Masline. </span>
</p>
<p class="p4">
<span>Uvidom u fotografije koje su sačinili ovlašćeni službenici Sekretarijata za planiranje i uređenje prostora i zaštite životne sredine nesporno se zaključuje da su fotografije u skladu sa sačinjenim zapisnicima. </span>
</p>
<p class="p4">
<span>Cijeneći sve provedene dokaze pojedinačno i u njihovoj međusobnoj vezi i dovodeći iste u vezu sa odbranom okrivljene, sud je utvrdio da je okrivljena M. Ž. u toku decembra 2011. godine, u Podgorici, u Polimskoj ulici br. x, postupajući protivno odredbi čl. 69 Zakona o uređenju prostora i izgradnji objekata, kojom je propisano da se objekat može graditi samo na osnovu građevinske dozvole i tehničke dokumentacije, započela izgradnju objekta bez građevinske dozvole na način što je vršila rekonsktrukciju postojećeg objekta, pa je na ranije izbetoniranim stubovima izbetonirala AB ploču prizemlja sa zapadne strane dimenzija 10,5 x 5,0 m, ozidala zidove sprata, AB serklaža, AB ploču sprata, bez prethodno pribavljene građevinske dozvole. </span>
</p>
<p class="p4">
<span>Činjenično stanje iz izreke presude sud je utvrdio prije svega iz zapisnika o izvršenom inspekcijskom nadzoru od 27.12.2011. godine u kojem je konstatovano da je isti izvršen u ul. Polimskoj br.x, u naselju Masline, da se izvode građevinski radovi rekonstrukcije bez građevinske dozvole, što je potvrđeno i iskazom svjedoka O. A., koja navodi da je na objektu okrivljene, izvršila inspekcijski nadzor 27.12.2011. godine, pa je tom prilikom ustanovila da se radi o objektu sa podrumom, prizemljem i spratom, koji je izgrađen ranije bez građevinske dozvole, da je sin okrivljene, koji je bio prisutan kontroli, upoznao da je na stubovima koji su postojali ranije, izlivena jedna ploča, dograđen sprat i na njoj ploča. </span>
</p>
<p class="p4">
<span>Po nalaženju suda, okrivljena je bila svjesna da postupajući na predhodno opisani način, tj. gradeći objekat bez predhodno pribavljene građevinske dozvole, čini krivično djelo, što je i htjela, u čemu se ogleda njena subjektivna veza sa bićem krivičnog djela manifestovana u direktnom umišljaju, čime su se pored objektivnih stekli i subjektivni elementi krivičnog djela građenje objekta bez građevinske dozvole iz čl. 326a Krivičnog zakonika.</span>
</p>
<p class="p4">
<span>Odbrana okrivljene u kojoj navodi da navedene radove nije vršila u vremenu koje joj je stavljeno na teret, već ranije, potpuno je opovrgnuta i fotografijama koje su provedene kao dokaz, a koje su dostavljene uz zapisnike o kontroli, a iz kojih se jasno vidi da je 16.03.2010. godine započeta izgradnja stubova za garažu na kojim nije izlivena ploča, za koje radove je naloženo rušenje, po kom nalogu je postupljeno, da bi se na fotografijama uz zapisnik od 27.12.2011. godine, jasno vidjelo da je započeta izgradnja objekta opisanog u izreci presude, što je potvrđeno i iskazima svjedoka Z. M. i O. A., koje su sačinile predmetne zapisnike.</span>
</p>
<p class="p4">
<span>Sud je cijenio i ostale dokaze, pa je kod ovako utvrđenog činjeničnog stanja smatrao da su bez uticaja na drugačije presuđenje.</span>
</p>
<p class="p4">
<span>Prilikom odlučivanja o krivičnoj sankciji sud je, u smislu čl. 42  Krivičnog zakonika, cijenio sve okolnosti od utica na njen izbor i visinu, pa je na strani okrivljene kao olakšavajuće okolnosti cijenio njene porodične prilike, da je udovica, majka troje djece, njeno dosadašnje neporočno ponašanje i sa tim u vezi činjenicu da okrivljena ranije nije osuđivana, što je sud utvrdio iz izvoda iz kaznene evidencije na ime okrivljene, dok otežavajućih okolnosti sud nije našao, pa je sud primjenom čl. 53 i 54 Krivičnog zakonika okrivljenoj izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora u trajanju od šest mjeseci, te provjerom ponašanja okrivljene u periodu od jedne godine po pravosnažnosti presude, na okrivljenu u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha izricanja uslovne osude iz čl. 52 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2</span><span class="s3"> </span><span>Krivičnog zakonika. </span>
</p>
<p class="p4">
<span>Pošto je okrivljena oglašena krivom sud je obavezao da na ime troškova krivičnog postupka plati iznos od 30,00€, na ime sudskog paušala, koji paušal je odmjeren srazmjerno trajanju postupka i složenosti predmeta, a ovo shodno čl. 229 u vezi sa čl. 226 Zakonika o krivičnom postupku. </span>
</p>
<p class="p4">
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p class="p4"></p>
<p class="p3">
<span>OSNOVNI SUD U PODGORICI, dana 29. 01. 2013. godine</span>
</p>
<p class="p2"></p>
<table class="t1">
<tbody>
<tr class="r1">
<td class="td1">
<p class="p2">
<span>       ZAPISNIČAR:</span>
</p>
</td><td class="td2">
<p class="p2">
<span>                                      S U D I J A:</span>
</p>
</td>
</tr>
<tr class="r2">
<td class="td1">
<p class="p2">
<span>Danijela Rajković,s.r.</span>
</p>
<p class="p2"></p>
</td><td class="td2">
<p class="p2">
<span>                                  Željka Jovović,s.r.</span>
</p>
<p class="p2"></p>
</td>
</tr>
</tbody>
</table>
<p class="p2"></p>
<table class="t1">
<tbody>
<tr class="r2">
<td class="td3">
<p class="p2">
<span>PRAVNA POUKA:</span>
</p>
</td><td class="td4">
<p class="p2">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p2"></p>
</td>
</tr>
</tbody>
</table>
<p class="p3">
<span>ZTO Danijela Rajković</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<table class="t1">
<tbody>
<tr class="r2">
<td class="td1">
<p class="p2">
<span>     ZAPISNIČAR:</span>
</p>
</td><td class="td2">
<p class="p2">
<span>                                                   S U D I J A:</span>
</p>
</td>
</tr>
<tr class="r2">
<td class="td1">
<p class="p2">
<span>Danijela Rajković</span>
</p>
<p class="p2"></p>
</td><td class="td2">
<p class="p2">
<span>                                                Željka Jovović</span>
</p>
<p class="p2"></p>
</td>
</tr>
</tbody>
</table>
<p class="p2">
<span>DN-a: Po primjerak presude dostaviti:</span>
</p>
<p class="p2">
<span>- ODT Podgorica,</span>
</p>
<p class="p2">
<span>- Okrivljenoj,  </span>
</p>
<p class="p2">
<span>- A/a.</span>
</p>
<p class="p2">
<span>Postupljeno dana ______________</span>
</p>
<p class="p2">
<span>Radnik suda __________________</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p4"></p>
<p class="p2"></p>
<p class="p4"></p>
<p class="p4"></p>
<p class="p6"></p>
<p class="p7"></p>


</body>
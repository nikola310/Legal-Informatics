<div style="text-align: right;">
	K.172/01</div>
<div style="text-align: center;">
	U IME NARODA</div>
<br>
<br>
VIŠI SUD U PODGORICI, kao prvostepeni krivični u vijeću sastavljenom od sudije Biljane Uskoković kao predsjednika vijeća, sudije Vesne Jovetić i sudija porotnika Trtica Jelke, Nedović Miomira i Guberinić Mileve kao članova vijeća, Vere Popović kao zapisničara, u krivičnom predmetu protiv optuženih K. M.a zbog krivičnog djela ubistvo u pokušaju iz člana 30. stav 1. KZ RCG u vezi člana 19. KZ SRJ i optuženih S. Đ., S. M. i S. M. zbog krivičnog djela teška tjelesna povreda iz člana 36. stav 1. KZ RCG postupajući po optužnici Višeg državnog tužioca u Podgorici Kt-br.178/01 od 12.06.2001. godine, nakon održanog glavnog i javnog pretresa dana 06.07.2011. godine u prisustvu zastupnika optužbe M. Suzane zamjenika VDT-a Podgorica, optuženih K. M.a i njegovog izabranog branioca adv.B. Z. i S. M. i njegovog izabranog branioca adv. V. B., te bez prisustva optuženih S. Đ. i S. M., a u prisustvu njihovog branioca adv.V. B., nakon tajnog&nbsp; vijećanja i glasanja donio je i&nbsp; dana 11.07.2011. godine javno objavio:<br>
<br>
<div style="text-align: center;">
	P R E S U D U</div>
<br>
I.<br>
<br>
OPTUŽENI K. M.,&nbsp; rođen...,državljanin Crne Gore, pismen, zaposlen, oženjen, otac dvoje maloljetne djece, neosuđivan, ne vodi se postupak za neko drugo krivično djelo<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu člana 363. stav 1. tačka 1. ZKP-a, u vezi člana 9. stav 1. KZ SRJ<br>
<br>
<div style="text-align: center;">
	OSLOBAĐA SE OD OPTUŽBE</div>
<br>
Da je:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Dana 12.05.2001.godine u Podgorici oko 12,45 časova na platou kod velike pijace odbijajući od sebe neskrivljeni protivpravni napad koji se sastojao u tome što je tokom napada od strane optuženog S. Đ., te i optuženih S. M. i S. M., koji su ga udarali bezbol palicama i čivilukom po glavi i tijelu, ubo nožem na sklapanje dužine sječiva 10 cm&nbsp;&nbsp; optuženog S. Đ. u predjelu leđa nanoseći mu laku tjelesnu povredu u vidu ubodne rane u slabinsko-krsnom predjelu leđa<br>
<br>
- te da bi time izvršio krivično djelo – ubistvo u pokušaju iz člana 30. stav 1. KZ RCG u vezi člana 19. KZ SRJ jer je postupao u nužnoj odbrani – član 9. stav 1. KZ SRJ.<br>
<br>
Troškovi krivičnog postupka u ovom dijelu padaju na teret budžetskih sredstava ovog suda.<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; II.<br>
<br>
Na osnovu člana 362. stav 1. tačka 3. ZKP-a, prema<br>
<br>
OPTUŽENOM&nbsp; S. Đ., državljanin Srbije, oženjen, otac dvoje maloljetne djece, neosuđivan, ne vodi se postupak za neko drugo krivično djelo,<br>
<br>
OPTUŽENOM S. M., neoženjen, neosuđivan, ne vodi se postupak za neko drugo krivično djelo i<br>
<br>
OPTUŽENOM S. M., oženjen, otac jednog maloljetnog djeteta,&nbsp; državljanin Crne Gore,&nbsp; neosuđivan, ne vodi se postupak za neko drugo krivično djelo<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OPTUŽBA SE ODBIJA<br>
<br>
Da su:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Dana 12.05.2001.godine u Podgorici oko 12,45 časova na platou kod velike pijace teško tjelesno povrijedili K. M.a na način što su ga poslije kraće prepirke opasnim oruđem-bezbol palicama i čivilukom, sredstvima podobnim da se tijelo teško povrijedi ili zdravlje teško naruši,više puta udarili u predjelu glave i tijela nanoseći mu tešku tjelesnu povredu u vidu potresa mozga,dvije rane razderotine kože glave, nagnječina glave i više krvnih podliva kože leđa<br>
<br>
-čime bi kao saizvršioci izvršili krivično djelo – teška tjelesna povreda iz člana 36. stav 1. KZ RCG<br>
<br>
Troškovi krivičnog postupka u ovom dijelu padaju na teret budžetskih sredstava ovog suda.<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O B R A Z L O Ž E N J E<br>
<br>
<br>
Optužnicom Višeg državnog tužioca u Podgorici Kt.br.178/01 od 12.06.2001. godine stavljeno je na teret optuženom K. M.u da je izvršio krivično djelo ubistvo u pokušaju iz člana 30. stav 1. KZ RCG u vezi člana 19.&nbsp; KZ SRJ a optuženim S. Đ., S. M. i S. M. da su kao saizvršioci izvršili krivično djelo teška tjelesna povreda iz člana 36. stav 1. KZ RCG.<br>
<br>
Sud je shodno članu 314 ZKP na glavnom pretresu od 06.07.2011.godine donio procesno rješenje da će se glavni pretres održati bez prisustva optuženih S. Đ. i S. M. jer prema dokazima u spisima predmeta je očigledno da se protiv optuženih S. Đ., S. M. i S. M. mora donijeti odluka kojom se optužba odbija zbog krivičnog djela teška tjelesna povreda iz člana 36. stav 1 KZRCG usled apsolutne zastarelosti krivičnog gonjenja.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
Zastupnik optužbe je u završnoj riječi izmijenio činjenični opis dispozitiva optužnice ostajući pri pravnoj kvalifikaciji optužnice i predlažući sudu da optužene oglasi krivim i kazni po zakonu.<br>
<br>
U završnoj riječi branilac optuženog K. M., adv.B. Z. je naveo da je na osnovu provedenog dokaznog postupka sasvim&nbsp; jasno da je njegov branjenik kritične prilike postupao u nužnoj odbrani kada je od sebe odbijao istovremeni neskrivljeni protivpravni napad zbog čega traži da isti bude oslobođen krivične odgovornosti.<br>
<br>
U završnoj riječi optuženi K. M. navodi da u cjelosti prihvata završnu riječ svog branioca.<br>
<br>
U završnoj riječi branilac optuženih S. Đ., S. M. i S. M., adv.V. B. navodi da traži da sud donese odbijajuću presudu u odnosu na njegove branjenike, obzirom da je nastupila apsolutna zastarjelost krivičnog gonjenja za krivično djelo za koje su optuženi.<br>
<br>
U završnoj riječi optuženi S. M. izjavljuje da u cjelosti prihvata završnu riječ svog branioca.<br>
<br>
Optuženi K. M. u svojoj odbrani pred istražnim sudijom Osnovnog suda u Podgorici je u bitnom naveo da je u kritično vrijeme radio na rampi na velikoj pijaci, da S. zna jer drže lokal na platou Velike pijace, tj. prodaju neke predmete od pruća. Sa istima nije imao konflikta.Tog dana Đ. je prošao vozilom na rampi i nije platio, ali mu ništa nije rekao jer je bila velika gužva.Nakon toga je pošao da kupi hleb.Prolazeći pored njihove radnje, Đ. mu je dobacio ,,ne platih ti danas smradu, kako ćeš to pravdati “. Odgovorio mu je ,,bježi smradu”. Kada se vraćao od radnje za hleb ispred njega je stao Đ. i pitao ga ,,reče li ti meni ono” našta mu je kazao ,, jesam”. Tada ga je Đ. grubo odgurnuo rukom da je pao niz stepenice.Zatim su prišla i Đ. dva brata od strica i počeli da ga udaraju bezbol palicama, šakama i nogama.Od tih udaraca zadobio je povrede, bio sav krvav. Nije se mogao odbraniti od njih trojice ali kako je tu bio prisutan veliki broj građana, neki od njih su uspjeli da S. odvoje od njega, nakon čega je pošao do kućice gdje radi i&nbsp; uzeo nož, koji inače tu drži.Kako je bio sav krvav namjera mu je bila da ide da mu se ukaže pomoć i kada je krenuo vidio je ponovo Đ. kako mu prijeti palicom, pa su ponovo krenuli jedan prema drugom i potukli se. U toj tuči vjerovatno ga je zakačio nožem. Ne zna na koji način jer je bio van sebe. Ističe da se ne sjeća svih detalja jer je bio dobro izudaran.Napominje da mu je žao što je do ovoga došlo jer za to nije bilo ozbiljnih razloga, da su se u međuvremenu izmirili.<br>
<br>
Optuženi K. je u svojoj odbrani pred istražnim sudijom ovog suda u bitnom ponovio svoj iskaz dat pred istražnim sudijom osnovnog suda, s tim što je pojasnio da je S. Đ. i ranije prilikom ulaska na rampu izbjegavao plaćanje donošenjem nekakvih potvrda da je oslobođen plaćanja, davanjem krupnih novčanica a ulaz košta 50 feninga i tome slično. Tog dana ničim ga nije isprovocirao, već naprotiv Đ. njega kako je to objasnio u svom iskazu pred istražnim sudijom Osnovnog suda.Pojasnio je da je Đ. fizički nasrnuo na njega usled čega je pao niz stepenice.Nije se još bio ustao kada su Đ. i njegova dva brata od strica nasrnuli na njega i udarali ga bezbol palicama,šakama i nogama svuda po tijelu, po glavi od kojih je zadobio povrede po glavi,rukama, potres mozga. Tada mu je nož bio u džepu i nije ga koristio. Nož je upotrjebio tek u drugoj fazi događaja, nakon što je sav krvav htio da krene u hitnu pomoć, kada je ponovo vidio S. Đ. sa bezbol palicom u ruci kako je krenuo prema njemu. Tada je izvadio nož, otvorio sječivo ali&nbsp; ne zna kako ga je uboo, jer mu se sve pomutilo od udarca koje je primio. Napominje da ne zna ni svoj ni njegov položaj u trenutku kada ga je uboo nožem, a siguran je da ga je samo jednom ubo.<br>
<br>
Optuženi K. M. na glavnom pretresu od 13.11.2006.g. ponavlja svoj iskaz dat u predhodnom postupku stim što pojašnjava da ranije nije imao nikakvih sukoba sa Đ. sem verbalnih rasprava oko plaćanja ulaznica za parking.Tog dana ga nije ni vidio kada je prošao na rampi.Kada je pošao da kupi hleb sreo se sa Đ. koji mu je nešto dobacio i kazao mu što ga gleda.Nije se zaustavljao, već nastavio da ide da bi osjetio udarac od kog je pao.Odmah su sva trojica S. počeli da ga udaraju na stepeništu bezbol palicama i čivilukom dok je bio u ležećem položaju.Razdvojili su ih neki ljudi i krenuo je prema rampi sa namjerom da pođe u hitnu pomoć.Kada je došao do rampe sa udaljenosti od oko 20m S. M. mu je prijetio rekavši da se neće na ovome palicama.Ne zna kako je uzeo nož, da li u samoodbrani,kako je povrijedio Đ., da li mu je nož ispao završiti i sva trojica ponovo kreću pud njega sa bezbol palicama.Udarali su ga tim.Od stanja u kakvom je bio usled povreda zadobijenih od udaraca koje su mu zadali ne može se sjetiti šta se dešava, ko mu prilazi, Đ. sigurno čim ga je zakačio nožem a vjerovatno i druga dvojica S.a.<br>
<br>
Optuženi K. M. na glavnom pretresu ponavlja svoj iskaz dat u prethodnom i ranijem toku postupka i pojašnjava da je radio na rampi na pijaci, da je kritične prilike S. Đ. prošao vozilom i da mu nije platio. Nije na to obraćao pažnju niti je reagovao. Kada je pošao do kioska da kupi hleb došlo je prvo do verbalnog sukoba između njega i Đ. jer mu je Đ. uputio riječi koje su bile provokativne, kojih se ne može sjetiti zbog proteka vremena ali je iste naveo pred istražnim sudijom. U jednom trenutku Đ. ga je udario rukom i gurnuo na stepenište a zatim su prišla i njegova braća M. i M. i udarali su ga sva trojica bezbol palicama a sada se zbog proteka vremena ne može sjetiti da li su ga još nečim udarali.Nakon što su ga optuženi S. Đ., M. i M. napali i izudarali, ljudi koji su bili prisutni su ga tako povrijeđenog odveli do rampe.Sa rampe je uzeo nož jer je taman krenuo da doručkuje i to je bio razlog uzimanja noža. Kada je tako povrijeđen krenuo da ide u bolnicu i bio u blizini rampe S.i su ponovo krenuli prema njemu i ponovo su ga napali i udarali bezbol palicama i nekim čivilukom. U toj tuči on je nožem povrijedio S. Đ. ali se ne može sjetiti kako i na koji način, a pogotovo zbog stanja u kojem se nalazio. Ističe da se tada osjećao ugroženim zbog napada koji je uslijedio na njega od strane braće S.. Ne može se sjetiti kako zbog proteka vremena tako i zbog stanja u kojem se nalazio te prilike gdje su ga tačno po drugi put napali S., zna da je to bilo na platou pijace a koliko je to udaljeno od rampe ne zna kazati. Između prvog i drugog napada koji je uslijedio od strane S. prošlo je nekih 2-3 minuta a možda i manje. Ne može se izjasniti jer se toga i ne sjeća u kom je položaju bio S. Đ. kada ga je povrijedio nožem.Nakon kritičnog događaja pomirio se sa S.ima i sada razgovaraju.<br>
<br>
Optuženi S. Đ. u svojoj odbrani pred istražnim sudijom Osnovnog suda u Podgorici je u bitnom naveo da je dana 12.05.2001.g. oko 12,30 časova došao na veliku pijacu da posjeti svoje rođake koji na pijaci imaju lokal za prodaju proizvoda domaće radinosti.Kolima je prošao na rampi koja je bila podignuta i nije platio jer je momak koji je radio na rampi bio udaljen i bio je u nekoj gužvi. Nekoliko puta znalo se desiti da mu ne plati odmah na rampi nego kasnije istog dana ili sjutra dan. Otišao je kod rođaka u njihov lokal. U jednom trenutku primijetio je da prema njima ide momak koji radi na rampi i gleda prema njemu. Pozvao ga je rukom, jer mu nije znao ime, da bi mu platio rekavši ,,ja prođoh a nijesam ti platio”.Nakon toga taj momak je počeo da ga vrijeđa i psuje, kazao mu je ,,ne seri,ne smrdi” i još nešto slično što ga je iznenadilo.Zatim se taj momak zaletio prema njemu i pokušao da ga udari. Izbjegao je taj udarac i nakon toga ga je odgurnuo i momak je pao niz stepenice. Stvorila se gužva i ljudi koji su tu bili prisutni su ih razdvojili.Nakon toga taj momak ga ponovo vrijeđa i kreće prema njemu i pokušava da ga udari.U jednom trenutku ga je uhvatio za vrat i ugrizao u predjelu lijeve ruke.Ponovo su ih razdvojili prisutni ljudi.Ponovo taj momak kreće ka njemu i u jednom trenutku vidi mu nož u ruci.Kada je došao blizu njega pokušao je da pobjegne, međutim on je nekako uspio da ga ubode u predjelu leđa,pozadi.Od toga je pao.Kada su to vidjela njegova braća od strica, pritrčali su sa bezbol palicama i sa istim počeli da ga udarajuda bi mu ispao nož.Kada se i on malo povratio, uzeo je bezbol palicu koja je jednom od njih dvojice ispala i sa istom počeo da ga udara po tijelu dok ga prisutni ljudi nijesu odmakli od tog momka.Navodi da je još jednom pokušao da ga ubode i da ga nijesu udarali bezbol palicama po ruci da bi vjerovatno nastavio ali mu je ovako ispao nož.<br>
<br>
Optruženi S. Đ. u svojoj odbrani pred istražnim sudijom Višeg suda u Pogorici u bitnom ponolja iskaz dat pred istražnim sudijom Osnovnog suda s tim što pojašnjava da je sa K. bio u dobrim odnosima, da je kritične prilike izbjegavao svađu i fizički obračun koliko je mogao. Kada je vidio da mu prilazi sa nožem u ruci odlučio je da bježi. Međutim, sustigao ga je i uboo. Kada ga je ubo leđima mu je bio okrenut.Od uboda nožem pao je jer je osjetio neku toplinu.Tada su pritrčala njegova braća od strica i kada je drugi put&nbsp; zamahnuo nožem da ga udari, njegov brat M. ga je udario drvenim čivilukom po leđima.Nije vidio da je M. udarao K. bezbol palicom, već M. po ruci da pusti nož. Poslije je on uzeo bejzbol palicu i kada je ustao udarao je K. u predjelu leđa koliko je mogao, a takođe ga je udarao pesnicom u predjelu glave. Napominje da K. nijednom nije pao od tih udaraca. Objašnjavajući razliku u svom kazivanju naveo je da je M. udario K. čivilukom, a M. bejzbol palicom.Tuča se odvijala na par metara od njihovog lokala pa se vjetovartno i druga bezbol palica našla na mjestu tuče. Bezbol palica kojom je on udarao K. je vjerovatno palica kojom je M. udarao K.<br>
<br>
Optuženi S. Đ. na glavnom pretresu od 13.11.2006.g. ponavlja svoj iskaz dat u predhodnom postupku s tim što je pojasnio da je K. možda udario i nogom u tuči koja je bila između njih.Tokom tuče obojica su pali na pločnik i zadavali udarce jedan drugom.U rukama nijesu imali ništa. Razdvojili su ih njegova dva brata od strica i ljudi koji su tu bili.Oni ga&nbsp; nijesu udarali.Nakon što su ih razdvojili, K. su ljudi koji su ih razdvojili odveli do kućice na rampi, a on ostaje na platou.Nakon nekoliko minuta, misli da je M. kazao ,,pazi ima nož“.Okrenuo se i vidio K. kako trči u njegovom pravcu sa nožem u ruci.Krenuo je da bježi između dva vozila ali ga je K. sustigao i zadao mu udarac nožem u predjelu leđa.Od tog udarca je pao jer ga je to zaboljelo.Vidio je da je u pitanju britva tj. nož na sklapanje.Vidio je da ponovo otvara nož i da mu utoliko s leđa trčeći prilazi M. i udara ga drvenim čivilukom otpozadi po glavi, a M. bezbol palicom po ruci u kojoj drži nož.Od tog udarca bezbol palica pada na pod.Tada uzima bezbol palicu i udara K..Nakon što je K. ispao nož, kontakt među njima se prekinuo<br>
<br>
Optuženi S. Đ. na glavnom pretresu ponavlja svoj iskaz dat u prethodnom i ranijem toku postupka stim što pojašnjava da je rampa od lokala njegove braće od stričeva M. i M. udaljena nekih 10 metara, i da je to treći ili četvrti lokal od rampe, a stepenište je stepenište od lokala, a kiosk za prodaju hleba se nalazio odmah do lokala njegove braće od stričeva, tako da je K. morao proći pored njihovog lokala da bi mogao doći do kioska za hleb. Koliko se sjeća K. je pao na stepenice lokala koji se nalazi između lokala njegove braće M. i M. i kioska za hleb. K. je pošao prema rampi nakon prvog događaja koji se desio između njega i K.a i vratio se ponovo posle nekih par minuta, stim što ne može opredjeliti koliko je to vremena. Kada ga je K. M. ubo nožem u predjelu leđa nalazili su se ispred lokala njegove braće S. M. i M., i koliko se sada sjeća jedan od njih dvojice je bio pored njega, a drugi u lokalu. Dok je bježao između jednog kombi i putničkog vozila,K. ga je sustigao i ubo nožem. Mjesto gdje je povrijeđen - uboden nožem od strane K.a je udaljeno&nbsp; nekih 10-15 metara od rampe. Nakon što ga je K. ubo nožem pao je, a K. je ponovo krenuo na njega da ga napadne nožem. Nakon što ga je K. ubo nožem uspio je da se podigne i kako je na platou vidio bezbol palicu koja je ispala M. ili M. uzeo&nbsp; je tu bezbol palicu i udarao K. po ruci, ramenima i glavi, da bi mu izbio nož iz ruke. Bio je u ležećem položaju kada je K. ponovo pokušao da ga ubode nožem.Navodi da se nakon kritičnog događaja izmirio sa K. M., tako da sada razgovaraju.<br>
<br>
Optuženi S. M. u svojoj odbrani pred istražnim sudijom Osnovnog suda u bitnom navodi da sa svojim bratom M. i bratom od strica Đ. drži lokal na velikoj pijaci gdje prodaju proizvode od pruća i drveta. K. zna jer je radio na rampi na ulazu u pijacu. Tog dana sjedao je sa M. i&nbsp; Đ. u lokalu. U jednom momentu vidio je da je pored njih prošao K.&nbsp; i&nbsp; Đ. mu je dobacio ,,prošao sam ti danas, ošćeš da mi naplatiš” našta mu je&nbsp; K. rekao „bježi smradu“. Nakon toga između njih dolazi do koškanja i svađe. Uz pomoć prisutnih ljudi uspjeli su da ih smire tako da među njima nije bilo udaranja. K. je otišao i ubrzo se vratio sa nožem u ruci. Zaletio se prema Đ., koji je kada je vidio nož u njegovoj ruci, počeo da bježi ali ga je K. sustigao i uboo u predjelu leđa od kojeg uboda je Đ. pao. Pokušao je još jednom da ga ubode međutim M. ga je nečim udario po leđima a i on je pritrčao sa bezbol palicom i nekoliko puta ga udario po šaci da bi mu ispao&nbsp; nož.Nakon što mu je nož ispao i M. ga je uzeo.<br>
<br>
Optuženi S. M. svojoj odbrani pred pred istražnim sudijom ovog suda u bitnom je naveo kao pred istražnim sudijom Osnovnog suda u Podgorici s tim što je pojasnio da je K. nakon što mu je ispao nož možda još jednom udario u predjelu nadlaktice. Nije vidio da li je K. još neko drugi udarao.Događaj se odigrao na nekih 3-4m ispred njihove prodavnice.U svojoj radnji prodaju bezbol palice,i za druge svrhe ih ne upotrebljavaju. Ne zna odakle je druga palica na licu mjesta. Nije vidio da je Đ. nakon što je ustao udarao K.a, niti da ga je udarao M. .&nbsp;&nbsp;<br>
<br>
Optuženi S. M. na glavnom pretresu od 22.11.2006.g. ponavlja svoj iskaz dat u predhodnom postupku s tim što je pojasnio da je bio učesnik drugog dijela dogođaja koji se odigrao nakon što je K. uboo Đ. nožem.M. je prvi drvenim čivilukom udario K. dok se nalazio nad Đ..Zatim ga je on uhvatio za ruku u kojoj je držao nož, a M. mu kazao da ga udari po toj ruci da bi ispustio nož.Udario ga je samo jedanom bezbol palicom.Nije ga udarao po glavi.Oba događaja su se desila ispred njihovog lokala.U prvom dijelu događaja kada je bila tuča između K. i Đ., on i M. nijesu koristili bezbol palice niti druga sredstva.<br>
&nbsp; Optuženi S. M. na glavnom pretresu ponavlja svoj iskaz dat&nbsp; u predhodnom i ranijem toku postupka stim što pojašnjava da prilikom prvog dijela događaja on i M. nisu udarali K. M. Nakon što je K. uputio pogrdne riječi S. Đ. došlo je prvo do verbalne svađe među njima a zatim do tuče u kojoj su oni razmijenili nekoliko udaraca, a obzirom da je na tom mjestu bilo prisutno još ljudi stvorila se gužva. M. i on su pokušali da ih razdvoje i da na taj način spriječe dalju tuču među njima a isto to su radili i prisutni građani. Nije vidio da je K. padao u tom prvom dijelu događaja. Vidio je kada je K. nožem ubo S. Đ. jer se to desilo negdje ispred njihove radnje, a to je vidio jer se u tom trenutku nalazio van lokala tj. ispred istog na udaljenosti od nekih 2-3 metra od mjesta gdje je K. nožem ubo S. Đ.. Vidio je da kada je S. Đ. stajao na ulici da mu je u jednom trenutku prišao K. i da Đ. počinje da bježi i da&nbsp; prilikom tog bježanja je okrenut leđima K. Odmah pošto se Đ. okrenuo leđima prema K.u da bi pobjegao od njega, K. ga je sustigao i ubo nožem. Ne može se sjetiti da li je bilo daljeg fizičkog kontakta između S. Đ. i K. M.nakon što je K. ubo nožem S. Đ.. Kada je K. ubo nožem Đ. oni su se nalazili na ulici ispred njihovog lokala. Ne može se sjetiti da li je Đ. neko od njih dvojice upozorio da K. ima nož u ruci. Koliko se sjeća Đ. je pao na ulicu nakon što ga je K. ubo nožem u predjelu leđa. Ne sjeća se da li je K. više pokušavao da nožem ubode Đ.. Mjesto gdje je K. ubo nožem Đ. je po njegovoj procjeni udaljeno nekih 30-40 metara od rampe.&nbsp; Na tom platou ispred njihove radnje bilo je parkirano puno vozila, a sam ovaj događaj ubadanja nožem S. Đ. od strane K. M. se desio na putu između tih parkiranih vozila i lokala, a to je put koji vodi prema Velikoj pijaci. S. Đ. nakon&nbsp; ovog prvog dijela događaja nije išao prema rampi.<br>
<br>
<br>
Optuženi S. M. u svojoj odbrani pred istražnim sudijom Osnovnog suda u Podgorici u bitnom navodi da je na velikoj pijaci sa svojim bratom M. i Đ. držao radnju za prodaju proizvoda od pruća i drveta. Negdje oko 12,30 časova sa svojim bratom M. i bratom od strica Đ. sjedao je u svom lokalu i u jednom momentu pored njih je prošao K. koji radi na naplatnoj rampi i gleda prema njima.Đ. mu je tada uputio riječi ,,što mi ne naplati jutros” našta je K. počeo da ga vrijeđa i kazao mu ,,ne smrdi”.Nakon toga došlo je do prepirke između njih i do tuče.Razdvojili su ih, da bi K. nastavio da prijeti da će im baciti bombu u lokal.Zatim je krenuo da odlazi pa se ponovo vratio sa nožem i krenuo prema Đ..Kada je Đ. to vidio pokušao je da pobjegne ali ga je K. sustigao i ubo u predjelu leđa.Tada je Đ. pao, a K. je imao namjeru i dalje da ga ubode nožem i tada je on pritrčao i udario K.a sa čivilukom po leđima od čega je posrnuo, pa je pokušao da mu zavrne ruku da bi mu uzeo nož. Tada je prišao njegov brat M. sa bejzbol palcom i udario K. po ruci kako bi ispustio nož. Kada mu je nož ispao, on ga je uzeo i bacio u obližnje žbunje.<br>
<br>
Optuženi S. M. u svojoj odbrani pred istražnim sudijom ovog suda u bitnom je naveo kao pred istražnim sudijom Osnovnog suda u Podgorici s tim što je pojasnio da nijednom nije udario K. bezbol palicom već samo čivilukom po leđima u treutku kada je K. bio nad Đ. sa nožem u ruci i zamahnuo drugi put da ga ubode. Zatim je K.a uhvatio za ruku u kojoj je držao nož i pokušao da mu je zavrne. Tada je pritrčao M. i bezbol palicom nekoliko puta udario K.a po ruci u kojoj je držao nož, usled čega je ispustio nož. Pošto je ispustio nož, on ga je uzeo i bacio u obližnje žbunje.Nije vidio da su&nbsp; Đ. i M. više udarali K..&nbsp;<br>
<br>
Optuženi S. M. na glavnom pretresu ponavlja svoj iskaz dat u predhodnom i ranijem toku postupku s tim što je pojasnio&nbsp; da koliko se sada može sjetiti Đ. je nakon što ga je K. ubo nožem u predjelu leđa, pao na leđa i dok je tako ležao na ulici K. je bio nad njim, tj. nadvio se nad njim pri tom držeći i dalje nož u ruci kao da hoće da ga ponovo ubode tim nožem i kada je to vidio reagovao je tako što je K. M. drvenim čivilukom udario u predjelu glave i leđa a to se desilo ispred njihove radnje na ulici. Ističe da se u tuču uključio tek onda kada je vidio da je K. nožem ubo njegovog brata Đ., da je još jednom pokušao da ga ubode i prepao se za njegov život. Pošto smo uspjeli da uzmemo nož iz ruke K.a, bacio ga je u žbunje i pozvali su policiju. Objašnjava da zbog proteka vreman se tačno ne može sjetiti kako je došlo do tuče između Đ. i K. u tom prvom dijelu događaja, zna da su se verbalno sporečkali, misli da je Đ. udario K.a rukom a oni su priskočili da spriječe dalju svađu i tuču i nakon toga je K. otišao do rampe i odmah se vratio&nbsp; tj. vratio se posle onoliko vremena koliko mu je bilo potrebno da pođe do rampe i da se vrati do njihovog lokala a inače ta rampa je udaljena od lokala nekih 10-15 metara, možda i malo više. Ne može se sjetiti da li je S. Đ. nakon što ga je K. ubo nožem udarao K.. Koliko se sada može sjetiti pošto je K. ubo nožem Đ. u predjelu leđa, Đ. je krenuo prvo da pada licem prema ulici i tako je i pao, da je pokušao da se ustane ali je K. bio nad njim sa nožem i on je tada udario K., a dalje ne zna objasniti kakav je položaj u kome se nalazi S. Đ..<br>
<br>
U dokaznom postupku sud je proveo dokaze – neposredno saslušao svjedoka L. Dr N.,vještaka medicinske struke B. Dr B., a na saglasan predlog stranaka pročitao iskaze svjedokinja Đ. S. i G. V., nalaz i mišljenje vještaka medicinske struke B. Dr B.a, nalaz i mišljenje Komisije vještaka u sastavu Dr M. S., Dr G. Ž. i psihologa S. I. B., službenu zabilješku MUP-a CB Podgorica broj Ku-1030/01 od 14.05.2001. godine, dva izvještaja KC CG ljekara specijalista na ime K. M.a od 12.05.2001. i 15.05.2001.godine, izvještaj ljekara specijaliste KC CG i dva uputa za radiološku službu KC CG Podgorica od 12.05.2001. godine na ime S. Đ., potvrdu o privremenom oduzimanju predmeta MUP-a CB Podgorica od 12.05.2001.godine, izvod iz kaznene evidencije UP PJ Podgorica broj 11-245/10-18616/2-2708 od 08.07.2010. godine za optuženog K. M.a, izvod iz kaznene evidencije UP PJ Podgorica broj 29-245/07-2167/2-484 od 05.02.2007. godine za optužene S.&nbsp; Đ., S. M. i S. M., te izvršio uvid u predmetni nož i bezbol palicu.<br>
<br>
Svjedok Đ. S. u svom iskazu datom pred istražnim sudijom ovog suda, pri kom je ostala i na glavnom pretresu, u bitnom navodi da se bavi uličnom prodajom na platou Velike pijace, na dijelu gdje su postavljene kućice za prodaju razne robe, te da prije tog platoa postoji rampa za vozila na kojoj radi momak kojeg zna iz viđenja jer ga gleda svaki dan, a tek je kritičnog dana saznala da se preziva K.. Nekoliko metara od mjesta gdje ona prodaje postoji kiosk koji drže braća koje je znala iz viđenja, da su izbjeglice iz Peći i da da se bave prodajom predmeta izrađenih od drveta i pletenog pruća. 12. maja negdje poslije 12,00 časova pored nje je prošao K. sa naplatne rampe i pošao prema kiosku gdje se prodaje hleb.U prolasku je nešto dobacio ovim momcima iz Peći, a oni su njemu nešto odgovorili.K. je produžio da kupi hleb. Vidjela je da je najstriji i najkrupniji od ove trojice braće iz Peći krenuo prema K.u.Nije vidjela šta se desilo između njih kada je prišao K. ali je od koleginice M. N. čula da je ovaj momak počupao za uvo K.. Međutim, odmah nakon toga mogla je pratiti cijeli događaj iz neposredne blizine, pa je jasno vidjela da je ovaj koji je prišao K.u, K.a udario pesnicom i da K. posrće. Ovaj momak iz Peći je nastavio da ga udara i rukama i nogama, da bi u tom trenutku pritrčala i njegova dva brata sa bezbol palicama i sva trojica počinju da udaraju K.a. Vidjela je da je neko od njih donio drveni vješaonik i sa tim ga udarali. Primijetila je da ovaj najveći ga drži u „grif“ a ostala dvojica ga udaraju bezbolkama. Nakon toga vidjela je da je K. pao na zemlju i izgledalo je kao da se ne može ustati.Prišao je jedan taksista da ga vodi u hitnu pomoć jer je K. sav krvav u predjelu glave. Takođe, čuje da K. i ovaj što ga je prvi udario prijete jedan drugome, a zatim da K. kaže da se neće na ovome završiti. Ovaj mu je odgovorio, ali nije čula šta da bi u tome trenutku obojica krenuli ponovo jedan prema drugome. Sreli su se iza jednog kombi vozila i ponovo nastaje tuča između njih dvojice. Druga dvojica dolijeću sa bezbol palicama i udaraju ga i vidi da je K. na zemlji ali kako joj je kombi vozilo zaklonilo vidik ne može da uoči sve detalje. Ponovo su ih razdvojili, a K. je neko odveo sa lica mjesta. Najstariji od braće je takođe ,,nestao“ sa lica mjesta dok su ostala dvojica pokupili razbacane stvari i stavili ih u auto. Dalje pojašnjava da nije mogla vidjeti trenutak kada je najstraiji od braće povrijeđen, jer kako je navela vidik joj je zaklanjalo kombi vozilo. Nije vidjela da je bilo kakav događaj, tj. tuča među njima bila ispred naplatne rampe.Napomenula je da se sama prijavila policiji da svjedoči sa željom da ispriča šta se sve desilo.<br>
<br>
Svjedok G. V. u svom iskazu datom pred istražnim sudijom ovog suda, pri kom je ostala i na glavnom pretresu, u bitnom navodi da se bavi uličnom prodajom na platou ispred Velike pijace, gdje se prodaja vrši na improvizovanom štandu i iz vozila. Ona prodaju vrši iz vozila, a do nje se nalazi kiosk koji drže neka braća iz Peći za koje je kasnije saznala da se prezivaju S., a prodaju razne predmete od pletenog pruća. Prje ulaska na palto postavljena je ulazna rampa radi naplate ulaska vozila a na kojoj radi K. M.. Dana 12.maja nešto poslije 12,00 časova primjetila je da je u pravcu kioska za prodaju hleba koji je lociran niže prema stepeništu koje vode prema pijaci, prošao K.. Kako je bila zauzeta jer joj je bila prisutna mušterija, to joj je pažnja bila usmjerena ka tome, ali je u jednom trenutku čula povišene glasove. Nije vidjela kada je najstraiji od braće S. pošao za K.em, a kasnije je saznala da je to najbolje vidjela i pratila njihova koleginica M. N.. U trenutku kada joj je galama skrenula pažnju vidjela je da ovaj S. udara K. na stepeništu ispred kioska za prodaju hleba,da K. od udaraca posrće, a ovaj nastavlja da ga udara i rukama i nogama. Tada pritrčavaju druga dva brata S.a sa bezbol palicama i jasno vidi da sva trojica udaraju K. koji je pao na beton.K. ne pruža nikakav otpor. Takođe, vidjela je da je jedan od njih donio dugački drveni vješaonik, koji je kasnije vidjela da je slomljen što znači da je neko njime udarao K., ali to nije vidjela. Ističe da je jasno vidjela da obojica mlađih S.a bezbol palicom udaraju K. dok ovaj leži potrbuške na beton. Nakon toga stvara se velika gužva i neki momci uspijevaju da ih razdvoje i vidi da je K. bio krvav u predjleu glave. Najstariji S. se u jednom trenutku izgubio i ona više nije mogla da ga vidi. Obratila se ovoj dvojici koji su se naknadno uključili u tuču i molila ih da se vrate i smire. Jedan od njih joj je kazao da ga pusti na miru.Tada je čula K. da kaže ,,na ovome se neće završiti“. Bila mu je okrenuta leđima i nije mogla vidjeti šta se dešava iza nje.U jednom trenutku vidi da se iza njenih leđa stvara gužva i da ova dvojica mlađih S.a su ponovo jurnuli prema njoj i potrčali do mjesta gdje se ponovo stvorila gužva. Nakon što se okrenula vidjela je da sva tri brata ponovo udaraju K. između dva vozila vlasništvo M. N. od kojih je jedno bilo kombi vozilo. Od tog mjesta bila je udaljena nekih 4 metra i nije prilazila jer je doživjela šok, ali je jasno vidjela da K. leži na betonu i da ga sva trojica braće S. udaraju. U rukama su imali bezbol palice i neku dasku ali zbog gužve i stanja u kojem se nalazila nije mogla precizno da se izjasni ko K. udara bezbolkama a ko tim drugim predmetom. Nakon što su ih razdvojili, vidjela je da K. nije stabilan na nogama, a da stariji S. pita nekog čovjeka ima li mu kakve povrede na leđima. Zavrnuo je majicu i vidjela mu je krv niz pantalone i rez iznad kaiša od pantalona.Nije vidjela trenutak kada je i čime uboden i ističe da u nijednoj fazi ovog događaja kod nikoga od učesnika nije vidjela nož u ruci.&nbsp;&nbsp;&nbsp;<br>
<br>
Svjedok L. Dr N. na glavnom pretresu u bitnom navodi&nbsp; da nakon što je izvršio uvid u izvještaj KC CG od 15.05.2001. godine na ime K. M. može da kaže da sve što je u izvještaju navedeno je tačno, a to iz razloga što je taj izvještaj sačinio na osnovu anamnestičkih podataka i kliničkog nalaza i na osnovu toga konstatovao da je K. M. zadobio potres mozga, krvni podliv u predjelu leđa, razderno nagnječne rane u predjelu glave i to čeono sa lijeve strane i potiljačno u srednjoj liniji kao i što je isti lično napisao.<br>
<br>
Iz nalaza i mišljenja vještaka medicinske struke B. Dr B., njegovog izjašnjenja na glavnom pretresu od 19.02.2007.g. i 06.07.2011.g., te medicinske dokumentacije, utvrđuje se da je S. Đ. kritične prilike zadobio laku tjelesnu povredu - ubodnu ranu u slabinsko-krsnom dijelu kičme dužine oko 4 cm koja je nastala djelovanjem čvrstog, šiljatog, pljosnatog, oštrog predmeta svojim vrhom i oštricom na slabinsko-krsni predio leđa u njegovom središnjem kičmenom dijelu u jednom navratu dijelom upravno, dijelom i povlačenjem tim predmetom po pomenutom dijelu leđa i pod&nbsp; određenim kosim uglom u odnosu na površinu povrijeđenog dijela leđa povrijeđenog, na šta ukazuje opis same rane ubodine (dužine oko 4 cm - ovalnog izgleda). Vještak je mišljenja da imajući u vidu navode u medicinskoj dokumentaciji o lokaciji i izgledu rane, te navode iz spisa predmeta može se uzeti u obzir da je rana nastala djelovanjem zamahnutog noža na predio leđa povrijeđenog odnosno u momentu kada je povrijeđeni svojim leđima, tačnije donjim dijelom leđa i zadnjim dijelom tijela bio okrenut ka toj sili odnosnu nožu. K. M. kritične prilike je zadobio dvije rane razderotine kože glave, potres mozga, nagnječine glave i više krvnih podliva kože leđa. Povreda na glavi u vidu rana razderotina kože u lijevom čeonom predjelu lica i središnjem dijelu potiljka nastale su djelovanjem zamahnute tupo tvrde sile neravne površine slabijeg ili srednjeg intenziteta djelovanja koja je djlovala u dva navrata, jedno za drugim na predio lijeve strane čeonog dijela lica i na potiljačni predio glave, odnosno u momentu kada je povrijeđeni jedan put bio licem okrenut ka toj sili a drugi put svojim potiljkom okrenut ka toj sili a imajući u vidu navode u spisima predmeta, može se uzeti u obzir mogućnost nastanka takvih povreda glave djelovanjem zamahnute drvene bezbol palice. O redosljedu nastajanja povreda glave ne može se preciznije izjasniti. Nakon djelovanja te sile na glavu došlo je do prenošenja sile kretanja i na unutrašnju strukturu tkiva i organa glave i nastajanja potresa mozga. Povreda na glavi u vidu nagnječine glave nastala je na sličan način kao i povreda u vidu rana stim što je sila djelovanja bila manje intenzivna odnosno slabijeg intenziteta djelovanja i drugog ugla pod kojim je djelovala na glavu a o pravcu&nbsp; djelovanja te sile ništa se preciznije ne može reći jer nema podataka o mjestu te povrede glave. Povrede u vidu krvnih podliva, tačnije 6-7 krvnih podliva kože leđa duguljastog (uzdužnog) izgleda dužine do 13 cm nastale su djelovanjem zamahnutog tvrdog duguljastog predmeta slabijim ili srednjim intenzitetom djelovanja u momentu kada je povrijeđeni leđima bio okrenut ka toj sili. I te povrede su mogle nastati djelovanjem drvene bezbol palice na predio leđa povrijeđenog odnosno u momentu kada je povrijeđeni leđima bio okrenut ka toj sili i iste su nastale vrlo brzo jedna za drugom i kratko vrijeme prije ili iza povrede glave u vidu rane razderotine kože potiljačnog predjela glave.Ove povrede je mogao zadobiti dok je bio u stojećem stavu a ne isključuje se mogućnost da ih je mogao zadobiti i prilikom ležanja na kakvoj podlozi pod uslovom da je leđima bio okrenut ka sili koja je dovela do nastajanja istuh. Na osnovu naprijed navedenog mišljenja je da se radi o višestrukim povredama glave i leđa povrijeđenog od kojih je povreda u vidu potresa mozga obična teška tjelesna povreda, a u zbiru sa ostalim navedenim povredama predstavlja običnu tešku&nbsp; tjelesnu povredu.<br>
U svom izjašnjenju na glavnom pretresu od 06.07.2011.g. vještak je naveo da imajući u vidu karakteristike povreda glave kod K. M., tj. imajući u vidu rane razderotine kože poglavine i glave, te potres mozga mišljenja je da je povrijeđeni K. M. nakon zadobijanja povreda glave mogao biti očuvane motorike i mogao je da se kreće izvjesno vrijeme a koliko tačno ne može da kaže jer to zavisi od slučaja do slučaja, tj. od sposobnosti jednog ljudskog organizma, njegove konstitucije, istreniranosti, fizičke kondicije i mnogo čega drugog. Navedene manifestacije su kod povređenog K. mogle nastupiti odmah nakon zadobijanja povreda, pa i u periodu od nekoliko sati. Kada kaže manifestacije povreda glave tu se misli na zadobijene povrede rana razderotina pomenutih predjela glave i manifestacija potresa mozga. Konkretne manifestacije za potres mozga karakteristične su u vidu ne sjećanja događaja povređivanja, u vidu povraćanja. Nadalje vještak je izjavio da postoji mogućnost da je prilikom pregleda od strane ljekara urgentnog centra KC CG a prilikom uzimanja podataka od povređenog, povrijeđeni ispričao događaj povređivanja, a da je naknadno usled razvijanja ostalih karakteristika potresa mozga, došlo do gubitka pamćenja u dijelu događaja koji se odnosi na povređivanje i ti slučajevi opisani su u medicini i oni se dešavaju, čak ima slučajeva da se povrijeđeni ne sjećaju ni kako se zovu i odakle su.<br>
<br>
Iz nalaza i mišljenje Komisije vještaka u sastavu Dr M. S., Dr G. Ž. i psihologa S. I. B. se utvrđuje da su vještaci nakon pregleda optuženog i nakon uvida u kompletne spise predmeta&nbsp; mišljenja da je K. M. osoba prosječnih intelektualnih sposobnosti, da ne boluje od trajnog duševnog oboljenja niti težeg duševnog poremećaja i može se smatrati duševno zdravom osobom. Nadalje iz nalaza se utvrđuje da usled potresa mozga je došlo do poremećaja svijesti koje ima karakteristike pomućenja svijesti.Prilikom traume glave nastaje tzv. Posttraumatsko konfuzno stanje koje karakteriše pomućenje svijesti sa prisustvom amnezije-nesjećanja okolnosti krivičnog djela.U stanju poremećaja svijesti sa stepenom konfuzije bitno se remeti sposobnost shvatanja značaja djela i mogućnost upravljanja postupcima.Ponašanje okrivljenog u vrijeme izvršenja djela je psihopatološki motivisano konfuznim stanjem nakon potresa mozga.U vrijeme izvršenja krivičnog djela optuženi K. M. se nalazio u stanju kvalitativnih poremećaja svijesti sa karakteristikama posttraumatskog konfuznog stanja uzrokovanim potresom mozga što odgovara privremenoj duševnoj poremećenosti. Vještaci su mišljenja da sposobnost ispitanika da shvati značaj krivičnog djela koje mu se stavlja na teret, kao i njegova sposobnost da upravlja svojim postupcima u vrijeme izvršenja krivičnog djela su bile bitno smanjene. Motivacija za krivično djelo proizilazi iz afektivno nagonske sfere, a realizacija krivičnog djela zaobilazi svjesni dio ličnosti zbog poremećaja svijesti sa konfuznim stanjem uzrokovane potresom mozga.<br>
<br>
U službenoj zabilješci MUP-a CB Podgorica broj Ku-1030/01 od 14.05.2001. godine je konstatovano da su službena lica CB Podgorica dana 12.05.2001.g. negdje oko 12,45 upućena od strane dežurne službe na Veliku pijacu kod rampe broj 1 gdje je po prijavi građana došlo do narušavanja javnog reda i mira. Nakon dolaska na lice mjesta zatečena su lica S. M. i S. M., koji su učesnici tuče, od kojih su obaviješteni da je negdje oko 12,35 časova došlo do fizičkog obračuna između S. M., S. M. i S. Đ. sa jedne strane i K. M.a sa druge strane pri čemu su S.i upotrijebili bezbol palice prema K. M.u sa kojima su ga udarali. Kod K.a je primjećen nož sa kojim je prema izjavi S. M. povrijeđen S. Đ. koji je prije njihovog dolaska napustio lice mjesta i u uputio se u KBC CG. Na licu mjesta takođe nisu zatekli lice K. M.a koji je inače zaposlen na ulaznoj rampi na Velikoj pijaci a koji je po izjavi očevidaca prebačen u KBC CG radi ukazivanja ljekarske pomoći. Očevidci događaja su svjedoci Đ. S., G. V. i M. N. koje rade na Velikoj pijaci u blizini rampe broj 1. Naknadnim pretresom terena na licu mjesta pronašli su nož ukupne dužine oko 25 cm koji je u tuči upotrijebljen od strane K. M.a i sa bezbol palicom predat.<br>
<br>
Iz potvrde o privremenom oduzimanju predmeta MUP-a CB Podgorica od 12.05.2001. godine se utvrđuje da su od optuženog S. M. oduzete dvije bezbol palice.<br>
<br>
Iz izvoda iz kaznene evidencije UP PJ Podgorica broj 11-245/10-18616/2-2708 od 08.07.2010. godine se utvrđuje da optuženi K. M. nije evidentiran u kaznenoj evidenciji.<br>
<br>
Iz izvoda iz kaznene evidencije UP PJ Podgorica broj 29-245/07-2167/2-484 od 05.02.2007. godine utvrđuje se da optuženi S.&nbsp; Đ., S. M. i S. M. nisu evidentirani u kaznenoj evidenciji.<br>
<br>
Uvidom u predmetni nož i bezbol palicu utvrđuje se da se radi o nožu na sklapanje dužine sječiva 10 cm, te o bezbol palici sa oznakom ,,Profesional“ izrađenoj od drveta.<br>
<br>
Sud je navedene dokaze cijenio svaki pojedinačno dovodeći ih u međusobnu vezu jedan sa drugim, a sve u cilju potpunog rasvjetljavanja ove krivično pravne stvari, utvrđujući da se događaj desio upravo onako kako to u svjedočkim iskazima iznose svjedokinje G. V. i Đ. S..<br>
<br>
Pravno kvalifikujući činjeničnu građu u odnosu na optuženog K. M. sud nalazi da je K. M. krivično djelo koje mu se optužbom stavlja na teret izvršio u nužnoj odbrani a ovo sa sledećih razloga:<br>
<br>
Svjedokinja Đ. S. jasno identifikuje napadača i opisuje radnje napada kada kaže "Vidim da na jednom stepeništu pored ovog kioska za prodaju hleba ovaj što je prišao K.u udara ga pesnicom i K. posrće. On međutim nastavlja da ga udara i rukama i nogama da bi u tom trenutku pritrčala dva njegova brata sa bezbol palicama i sada sva trojica počinju da ga udaraju. Vidim da je neko od njih donio vješaonik i sa tim ga udaraju. Primjetila sam da ga ovaj najveći od njih što ga je prvi udario drži u grif a ova dvojica ga udaraju bezbolkom. Vidim da je pao na zemlju".<br>
<br>
Baš kao i svjedokinja Đ. S. i svjedokinja G. V. određeno se iskazuje da nakon što joj je galama skrenula pažnju primjećuje da najstariji i najkrupniji S. udara K. na stepeništu ispred kioska za hleb.Vidi da K. posrće a da S. nastavlja da ga udara rukama i nogama kao i da tada pritrčavaju druga dva S. brata noseći bezbol palice u rukama i jasno vidi da sva tri lica udaraju K.a koji je pao na beton. Na ovaj način svjedok identifikuje napadače, njihove postupke, kao i predmete kojima se služe u protivpravnom napadu na K. M..<br>
<br>
Opisujući do tančina prvi dio događaja oba svjedoka u potpunosti opovrgavaju navode odbrane S. Đ. koji iznosi čitav niz postupaka ("nakon toga se on zaletio...., pokušao da me udari šakaom...., on ponovo kreće na mene i pokušava da me udari u jednom trenutku me uhvatio za vrat čak me i ugrizao u predjelu lijeve ruke...") koje prema njemu preduzima K. M..<br>
<br>
Sud nalazi da niti Đ. S. a ni G. V. ne primjećuju da se K. zalijeće, napada, hvata za vrat, grize za ruku, pokušava udariti S. Đ. iako događaj prate iz neposredne blizine što se vidi iz izraza koje koriste davajući svjedočki iskaz (vidim, primjetila sam, sa sigurnošću tvrdim, jasno vidjela).<br>
<br>
Šta više svjedokinja G. V. položaj optuženog K., te njegove radnje u prvom dijelu događaja jasno definiše u rečenici "On ne pruža bilo kakav otpor".<br>
<br>
Za sud krucijalna pitanja na koje je bio dužan dati odgovor&nbsp; su da li napad na djelatnost S. Đ., S. M. i S. M. nakon prvog dijela događaja prestaje ili se nastavlja, kao i u kom momentu i pod kojim uslovima i okolnostima realnog napada optuženi K. koristi nož.<br>
<br>
Sud nalazi da napadna djelatnost S. Đ., S. M. i S. M. ne prestaje posle prvog dijela događaja, pa samim tim ne obustavlja se ni napad na K. M. već napad poprima obilježja kontinuiteta a ovo iz sljedećih razloga:<br>
<br>
Sud je za utvrđenje odlučne činjenice da li postoji kontinuitet napada ili je on prestao pošao od utvrđenja druge bitne činjenice a to je gdje se posle prvog dijela događaja nalaze S. Đ., S. M. i S. M., kao i optuženi K. M., kao i koje postupke i radnje posle prvog dijela događaja preduizimaju navedena lica.<br>
<br>
Svjedokinja G. V. opisujući drugi dio događaja započinje rečenicom "I ovaj S. se u tom trenutku negdje izgubio, ja ga ne vidim". Svjedokinja dakle u svom vidnom polju ne vidi S. Đ. ali ima ostalu dvojicu braće S. pred sobom i jasno se izražava i izjašnjava o njihovim postupcima. Analizom iskaza ove svjedokinje sud utvrđuje da i S. M. i S. M. ne odustaju od daljeg napada već nasuprot nasrću u njenom pravcu "Ja se obraćam ovoj dvojici (S. M. i S. M.) koji su se naknadno uključili u tuču i molim ih da se vrate". Sud nalazi iz iskaza ovog svjedoka kao vrlo jasno od čega ih ista odvraća obzirom da se svjedokinja G. V. o položaju K.a određuje čulno i na osnovu čula sluha zaključuje "Ja sam u tom trenutku leđima okrenuta njemu (K.) ne vidim šta se dešava iza mene". Da i pored upozorenja da je već neko zvao policiju S. M. i M. ne prihvataju molbu svjedokinje G. V., sud utvrđuje iz činjenice da M. i M. ponovo jurišaju prema njoj ("Ova dvojica mlađih S.a su ponovo jurnuli prema meni").<br>
<br>
Sud nalazi da svjedokinja Đ. S. neopaža&nbsp; ili drugačije predstavlja čitav niz radnji koje u navodima svoje odbrane iznose optuženi S. Đ., M. i M.. Svjedokinja neopaža da S. Đ. preduzima radnju bježanja, radnju da ga K. trčeći za njim sustiže i ubada nožem, momenat da S. Đ. pada od uboda nožem, momenat da ga u ležećem položaju K. M. pokušava ponovo ubosti, radnju da M. zavrće ruku K. dok ga M. udara bezbol palicom po ruci, već drugi dio događaja opisuje na način kako ga ona vidi,&nbsp; odnosno da vidi K. M. i S. Đ. kako su krenuli jedan prema drugom, te vidi da se sretaju iza jednog kombi vozila i da ponovo nastaje tuča između njih dvojice, te da ostala dvojica S.a koji su prethodno udarali K.a "dolijeću" i da ga ponovo udaraju" bezbolkama te primjećuje da K. leži na zemlji.<br>
<br>
Iz ovakvog izjašnjenja sud utvrđuje da Đ. S. neopaža čitav niz radnji koje u svojim odbranama predstavljaju S. Đ., S. M. i S. M., ne iz razloga što joj je vidik zaklonjen (jer je svjedokinji Đ. S. vidik zaklonjen tek kada primjećuje K.a na zemlji a što se vidi iz njenog svjedočkog iskaza "primjećujem K.a na zemlji. Vidim da ga udaraju, ali kako sam rekla od vozila koja mi zakljanjaju vidik ne mogu da primjetim sve detalje"), već iz razloga što se radnje koje navode S.i nijesu ni desile ili se ne dešavaju tj. odvijaju na način kako to S. Đ., S. M. i S. M. predstavljaju u navodima svojih odbrana.<br>
<br>
Da optuženi S. Đ., S. M. i S. M. neistinito predstavljaju događaj sud nalazi u čitavom nizu činjenica koje optuženi iznose dajući svoju odbranu a koji nemaju uporišta u ostalim izvedenim dokazima. Tako se optuženi S. M. i M. predstavljaju kao lica koja u prvom dijelu događaja učestvuju kao mirotvorci, odnosno da razdvajaju sukob između njihovog brata S. Đ. i K. M.a. Niko od ostalih prisutnih lica događaja bez obzira da li su u svojstvu svjedoka ili neposrednih aktera događaja tu činjenicu neopaža. Nadalje, S. Đ. opisuje da kada zadobija udarac nožem od K. M.a&nbsp; jedan od dvojice braće je pored njega a drugi je u lokalu. Baš kao i prethodnu činjenicu niko od ostalih lica u događaju tu činjenicu ne vidi. Nadalje, medicinska dokumentacija za S. Đ. ne konstatuje povredu na ruci koju on zadobija tako što ga K. M. u jednom momentu ugriza. Nadalje sud cijeni kao neistinito kako se u njegovim rukama našla bezbol palica u drugom dijelu događaja, pa je tako čas ispala iz ruke jednom od braće a čas je podiže sa poda kao predmet koji se vjerovatno tu našao jer se događaj zbio na par metara od lokala u kome drže takvu vrstu proizvoda.<br>
<br>
Da optuženi S.i neistinito predstavljaju događaj najupečatljivije se vidi iz apostrofiranja činjenice da je K. M. udaran od strane S. M. palicom u predjelu ruke u kojoj K. drži nož. Sud nalazi da u medicinskoj dokumentaciji za K. M.a kao i u nalazu i mišljenju sudskog vještaka Dr B. B.a ne postoji ni pomena o povredi ruke u bilo kom njenom dijelu iako medicinska dokumentacija kao i nalaz i mišljenje, te izjašnjenje sudsko medicinskog vještaka detaljno opisuju sve povrede koje je zadobio K. M..<br>
<br>
Iz medicinske dokumentacije na ime K. M.a utvrđeno je da je isti zadobio dvije rane razderotine glave, potres mozga, negnječine glave i više krvnih podliva po koži, kao i da su povrede na glavi u vidu rana razderotina kože u lijevom čeonom dijelu lica i srednjem dijelu potiljka nastale djelovanjem zamahnute tupo tvrde sile neravne površine, slabog ili srednjeg intenziteta djelovanja a koja djeluje u dva navrata, odnosno u momentu kada je povrijeđeni bio jedan put licem okrenut ka toj sili a drugi put svojim potiljkom okrenut ka istoj. Povrede u vidu krvnih podliva, tačnije sedam krvnih podliva kože leđa duguljastog (uzdužnog izgleda) dužine do 13 cm vještak obrazlaže da su nastale djelovanjem zamahnutog tvrdog duguljastog predmeta slabijim i srednjim intenzitetom djelovanja u momentu kada je K. M. bio okrenut leđima ka toj sili, te da su iste nastale vrlo brzo jedna za drugom i kratko vrijeme prije ili iza povreda glave u vidu rane razderotine kože potiljačnog dijela glave.<br>
<br>
Kada se ovakav nalaz i mišljenje vještaka medicinske struke dovede u vezu sa odbranom optuženog K. M.a koja je u odlučnim činjenicama potvrđena iskazom svjedoka G. V. i Đ. S. a kojima je sud poklonio punu vjeru iste cijeneći kao vjerodostojne i istinite, sud kao nepobitnu činjenicu utvrđuje da tokom cijelog događaja S.i ne odlažu bezbol palice, nasuprot one se nalaze u njihovim rukama i nakon prvog dijela događaja i takvim svojim ponašanjem kao i nasrtajima prema K. demonstriraju spremnost da verbalni sukob sa K. rješavaju bezbol palicama, vješaonikom kao sredstvima koja su podobna da se tijelo teško povrijedi ili zdravlje teško naruši, a što oni u konkretnom slučaju i čine nanoseći K.u čitav niz tjelesnih povreda koje su u nalazu i mišljenju detaljno opisane.<br>
<br>
Sud nadalje nalazi da pod ovako utvrđenim uslovima i okolnostima realnog napada optuženi K. koristi nož nanoseći S. Đ. ubodnu ranu, te utvrđuje da između radnji kontinuiranog napada S. Đ., S. M. i S. M. i odbrane koju preduzima K. M. postoji vremenski kontinuitet, pa samim tim i istovremenost napada i odbrane jer istovremenost napada i odbrane (po pravnoj maksimi) postoji kada između naizmjeničnih radnji napada i odbrane postoji vremenski kontinuitet.<br>
<br>
Sud nadalje nalazi da je ovako postupanje optuženog K. bilo nužno neophodno utvrđujući istovremeno da se neophodnost ogleda u srazmjernosti napada koji preduzimaju braća S. i odbrane koju preduzima K. M.. Razlog ovakvog utvrđenja sud nalazi dominantno u srazmjernosti kako intenziteta napada i odbrane tako i sredstava kojima se taj napad odnosno odbrana vrši (bezbol palica, odnosno nož).<br>
<br>
Sud neophodnost odbrane cijeni sa aspekta napadnutog K. M.a kao i uslova i okolnosti tj. situacije u kojoj se K. M. kritičnog događaja našao. Sud nalazi da napadnuti K. obzirom na situaciju u kojoj se nalazio nije bio u stanju da odabere način odbijanja napada koji je adekvatan za napadača, te da rizik u tom pogledu snosi i napadač a ovo tim prije što sva trojica S.a vrlo dobro znaju koje i kakve postupke preduzimaju u događaju kada sa bezbol palicama besomučno tuku K. M. i u stojećem i u ležećem položaju.<br>
<br>
Sud nalazi da optuženi K. M. nije bio u stanju da odabere način odbijanja napada kroz ocjenu nalaza i mišljenja Komisije vještaka neuropsihijatrijske struke iz koga se utvrđuje da se u vrijeme izvršenja krivičnog djela optuženi K. M. nalazio u stanju kvalitativnih poremećaja svijesti sa karakteristikama posttraumatskog konfuznog stanja uzrokovanog potresom mozga a što odgovara privremenoj duševnoj poremećenosti, kao i da je sposobnost ispitanika da shvati značaj djela kao i njegova sposobnost da upravlja svojim postupcima u vrijeme izvršenja krivičnog djela bila bitno smanjena, a ovo tim prije što je motivacija za krivično djelo proizašla iz afektivno nagonske sfere a realizacija krivičnog djela zaobišla svjesni dio ličnosti zbog poremećaja svijesti sa konfuznim stanjem uzrokovanim potresom mozga.<br>
<br>
Sud takođe nalazi i utvrđuje da optuženi K. M. nije skrivio protivpravni napad nalazeći istovremeno da verbalna razmirica između K. i S. Đ. ne smije niti može predstavljati ozbiljan povod a pogotovo objektivan razlog za napad koji S. Đ. prema K. M.u preduzima.<br>
<br>
Sud nalazi da intervencija od strane nezainteresovanih lica usleđuje tek u momentu kada se K. M. već napadnut i izudaran od strane braće S. nalazi bespomoćan na podu, pa samim tim na izvjestan način bezkoristan.<br>
<br>
Sublimirajući činjeničnu građu, sud nalazi za potrebu da iskaže svoj stav u pogledu kvalifikacije napada kako u prvom tako i u drugom dijelu događaja. Ona bi glasila ne samo u konstataciji da je napad protivpravan, realan i stvaran, već obzirom na utvrđenje brojnosti lica i sredstava kojima se napad preduzima i nastavlja poprima obilježje brutalnosti. Potvrdu ovakvog utvrđenja sud nalazi u iskazu svjedoka Đ. S. "ja sam imala osjećaj da se ovaj K. ne može dići sa zemlje".<br>
<br>
Na osnovu svega izloženog po nalaženju ovog suda proizilazi konačan zaključak da je optuženi K. preduzeo odbranu radi zaštite svog tjelesnog integriteta a shodno tome da je djelo izvršeno u nužnoj odbrani u smislu člana 9. stav 1. KZ SRJ.<br>
<br>
Sud je cijenio i ostale provedene dokaze, pa je našao da su bez uticaja za drugačije presuđenje predmetne stvari.<br>
<br>
Optuženim S. Đ., S. M. i S. M., je stavljeno na teret&nbsp; izvršenje krivičnog djela teška tjelesna povreda iz člana 36. stav 1. KZ RCG.<br>
<br>
Sud je shodno članu 362. stav 1. tačka 3. ZKP-a, prema optuženim S. Đ., S. M. i S. M. odbio optužbu&nbsp; zbog krivičnog djela teška tjelesna povreda iz člana 36. stav 1 KZRCG kao u stavu II. izreke presude, usled apsolutne zastarelosti krivičnog gonjenja.<br>
<br>
Naime, kako je za&nbsp; krivično djelo teška tjelesna povreda iz člana 36. stav 1 KZ RCG zaprijećena&nbsp; kazna zatvora od šest mjeseci do pet godina, da je krivično djelo izvršeno 12.05.2001.godine, to je u konkretnom slučaju nastupila apsolutna zastarelost krivičnog gonjenja, jer je čl. 95. st. 1. tačka 4. KZ SRJ propisano da krivično&nbsp; gonjenje se ne može preduzeti kad protekne pet godina od izvršenja krivičnog djela za koje se po zakonu može izreći kazna zatvora preko tri godine, a čl. 96. st. 6. KZ SRJ da zastarelost krivičnog gonjenja nastaje u svakom slučaju kad protekne dvostruko vrijeme koje se po zakonu traži za zastarelost krivičnog gonjenja.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;<br>
Kako je optuženi K. M. oslobođen od optužbe, a prema optuženim S. Đ., S. M. i S. M. optužba odbijena za krivična djela koja im se optužbom stavljaju na teret to je sud&nbsp; shodno članu 203. ZKP-a odlučio da troškovi krivičnog postupka padaju na teret budžetskih sredstava ovog suda.<br>
<br>
Na osnovu izloženog odlučeno je kao u izreci presude.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; VIŠI SUD U PODGORICI<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 11.07.2011.godine<br>
<br>
<br>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; PREDSJEDNIK VIJEĆA-SUDIJA<br>
Vera Popović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Biljana Uskoković<br>
<br>
<br>
PRAVNA POUKA:<br>
<br>
Protiv ove presude može se izjaviti žalba Apelacionom sudu Crne Gore,&nbsp; u roku od 15 dana, od dana prijema pismenog otpravka presude, a preko&nbsp; Višeg suda u Podgorici.<br>
<br>
Tačnost otpravka tvrdi i ovjerava<br>
namještenik suda Vera Popović<br>
__________________________<br>
<br>
<br>

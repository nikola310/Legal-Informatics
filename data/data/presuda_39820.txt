<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 0.375in 1.0in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.149/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.139/12. od 12.9.2012.godine, protiv okrivljenog A.R iz Rožaja zbog krivičnog djela protivpravno zauzimanje zemljišta iz čl. 254.st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja  i orkivljenog dana    25.9.2012.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p4"></p>
<p class="p2">
<span>	Okrivljeni A. R JMBG, od oca A. i majke H. rodj. K., rodjen.g. u s. G. Vrbica, Opština Berane, živi u Rožajama, završio Osnovnu školu, oženjen, nezaposlen, korisnik socijalne pomoći, državljanin CG, maternji jezik crnogorski, slabog imovnog stanja, osudjivan presudom Opštinskog suda Rožaje K.br.578/75. od 24.10.1975.godine, zbog krivičnog djela šumska kradja iz čl. 246 a, st. 1. Krivičnog Zakonika na kaznu zatvora u trajanju od 20 dana ( osuda brisana ),  presudom Opštinskog suda Rožaje K.br.302/82. zbog krivičnog djela iz čl. 46. st.2. KZ SRCG na kaznu zatvora u trajanju od 120 dana uslovno za jednu godinu, presudom ovog suda K.br.29/99. od 11.3.1999.godine zbog krivičnog djela iz čl. 37.st.2. KZ RCG na novčanu kaznu u iznosu od 2.000 dinara (osuda brisana), presudom Opštinskog suda Sarajevo K.br.406/08. od 21.10.2008.godine zbog krivičnog djela iz čl.222.st.2. KZ u vezi čl. 55. KZ BiH, i čl. 373.st.1. KZ BiH, na kaznu zatvora u trajanju od 6 mjeseci.</span>
</p>
<p class="p2"></p>
<p class="p2">
<span>					K R I V    J E</span>
</p>
<p class="p2"></p>
<p class="p2">
<span>	Što je:</span>
</p>
<p class="p2">
<span>	Dana 21.9.2011.godine u mjestu zv. „Carine“ opština Rožaje, protivpravno zauzeo tudje – državno zemljište i to dio katastarske parcele br.13/1/1, zv. „Balta“ po kulturi pašnjak IV klase, upisana u posjedovnom listu br. 97. KO Ibarac 2. na ime Države Crne Gore, koja mjeri i graniči i to:  sa sjeverne strane parcelom Almira Hajdarpašića u dužini od 12,60 m, sa istočne strane putem u dužini od 21,50m, sa južne strane zemljištem države Crne Gore, u dužini od 20,50 m, i sa zapadne strane zemljištem Nedžada Hajdarpašića i Ismeta Honsića u dužini od 20 m, na način što je zemljište ogradio sa četiri strane drvenom ogradom na kojoj je postavljena metalna mreža, a na zemljištu postavio drveni objekat veličine 4,00 x 5,00 m, poljski wc i kućicu za psa, usled čega je zauzeo ukupnu površinu zemljišta od 343 m2  i time manifestovao volju protivpravnog zauzimanja zemljišta,</span>
</p>
<p class="p2">
<span>	-čime je izvršio krivično djelo protivpravno zauzimanje zemljišta iz čl. 254.st.1. Krivičnog Zakonika.</span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 4.13.15.32.39.42. Krivičnog Zakonika, čl. 226.229.239.st.2. i čl. 374. Zakonika o Krivičnom Postupku,  </span>
</p>
<p class="p2">
<span>				O S U D J U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 600 eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će istu zamijeniti kaznom zatvora, tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p2">
<span>	Da plati ovom sudu na ime troškova krivičnog postupka iznos od 82,50 eura i na ime paušala iznos od 40 eura.</span>
</p>
<p class="p2">
<span>	Obavezuje se okrivljeni da predmetno zemljište u naznačenim mjerama i površini preda vlasniku Državi Crnoj Gori. </span>
</p>
<p class="p2">
<span>	Sve ovo u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>					O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.139/12. od 12.9.2012.godine, protiv okrivljenog A. R iz Rožaja, zbog krivičnog djela protivpravno zauzimanje zemljišta iz čl. 254.st.1. KZ.</span>
</p>
<p class="p2">
<span>	Na glavnom pretresu ODT iz Rožaja istakao je da je priznanjem okrivljenog i izvedenim dokazima utvrdjeno da je isti izvršio krivično djelo  koje mu se optužbom stavlja na teret. Predložio je da sud istog oglasi krivim za izvršeno krivično djelo i osudi ga na novčanu kaznu u iznosu od 600 eura, kao minimalnu kaznu  propisanu za ovo krivično djelo. </span>
</p>
<p class="p2">
<span>	Okrivljeni A. R. na glavnom pretresu je izjavio da priznaje izvršenje krivičnog djela i krivicu za krivično djelo za koje je optužen.</span>
</p>
<p class="p2">
<span>	U vezi izvršenje krivičnog djela istakao je:  da je bolestan i da je veoma slabog imovnog stanja. U septembru mjesecu 2011.godine obratio se Predsjedniku opštine Rožaje da mu dodijeli jednu parcelu u mjestu zv. „Carine“  da bi na istoj sagradio objekat za stanovanje. Na tom zemljištu je sagradio drveni objekat u kojem živi sa suprugom. Više puta se obraćao zahtjevom Opštini Rožaje, kao i Vladi Crne Gore, da mu se to zemljište dodijeli bez naknade, jer je uživalac materijalnog obezbjedjenja. Njegovim zahtjevima se nije udovoljilo. Na drugi način nije mogao obezbijediti objekat za stanovanje. </span>
</p>
<p class="p2">
<span>	Na glavnom pretresu sud je izveo dokaze: čitanjem izvještaja br. 1.  čuvara šuma  K.R,  po saglasnosti stranaka pročitao nalaz i mišljenje vještaka geometra Zejnilović Ruždije iz Berana od 06.8.2012.godine, pročitao izvod iz kaznene evidencije na ime okrivljenog, dok nije izveo dokaz saslušanjem u svojstvu svjedoka K. R, jer se izvodjenje ovog dokaza pokazalo suvišnim u odnosu na utvrdjeno činjenično stanje. </span>
</p>
<p class="p2">
<span>	Sud je cijeneći priznanje okrivljenog za izvršeno krivično djelo, izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude.</span>
</p>
<p class="p2">
<span>	Iz priznanja okrivljenog i objašnjenja za izvršeno krivično djelo proizilazi da je isti u septembru mjesecu 2011.godine, nemajući ovlašćenje od nadležnog organa zauzeo predmetnu parcelu u naznačenim mjerama i granicama te i površini, na način što je na istoj postavio  predmetne objekte. Njegovo priznanje za izvršeno krivično djelo kao i objašnjenje sud je u svemu prihvatio kao tačno, objektivno  i isto uzeo kao dokaz jer je u svemu potvrdjeno izvedenim dokazima. </span>
</p>
<p class="p2">
<span>	Iz nalaza i mišljenja vještaka geoemtra Zejnilović Ruždije, proizlazi da je predmetna parcela zv. „Balta“ evidentirana kao vlasništvo Države Crne Gore u posjedovnom listu br. 97. KO Ibarac 2. Da se radi na kat. parceli br. 13/1/1. po kulturi pašnjak IV klase i da je ukupna površina koju je okrivljeni zauzeo 343 m2, a na istoj su postavljen objekat drveni veličine 4 x 5 m, poljski wc i kućica za psa. Ovaj nalaz i mišljenje sud je prihvatio kao stručan, i objektivan, jer je potvrdjen ostalim izvedenim dokazima, te i sa priznanjem okrivljenog za izvršeno krivično djelo. </span>
</p>
<p class="p2">
<span>	Iz izvještaja čuvara šuma proizilazi da je okrivljeni na predmetnom zemljištu sagradio drveni objekat u septembru mjesecu 2011.godine i da ne posjeduje odobrenje od nadležnog organa za predmetnu parcelu. Ovaj dokaz sud je prihvatio kao tačan i ničim nedoveden u sumnju. </span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela protivpravno zauzimanje zemljišta iz čl. 254.KZ izvršenog na način, vrijeme i mjestu opisano u izreci presude. Naime, okrivljeni je bez pravnog osnova, neposjedovanjem odluke nadležnog državnog organa zauzeo predmetnu parcelu na kojoj je postavio predmetne objekte, i prema toj parceli se odnosi kao da je u njegovom vlasništvu. </span>
</p>
<p class="p2">
<span>	Cijeneći psihički odnos okrivljenog prema izvršenom krivičnom djelu sud je našao da je okrivljeni u konkretnom slučaju postupao sa umišljajem, jer je bio svjestan da se radi o parceli u državnom vlasništvu i da nema odluku nadležnog organa radi zauzimanja iste, te je pristao na nastupanje zabranjene posledice. </span>
</p>
<p class="p2">
<span>	Za izvršeno krivično djelo sud je okrivljenog oglasio krivim pošto je našao da nema elemenata koji bi isključivali njegovu krivičnopravnu odgovornost i osudio ga na novčanu kaznu u iznos od 600 eura. </span>
</p>
<p class="p2">
<span>	Prilikom odmjeravanja kazne okrivlenom u granicama zakonom propisanim za ovo krivično djelo, a imajući u vidu sve okolnosti koje utiču da kazna bude manja ili veća (olakšavajuće i otežavajuće) , iz čl. 42. KZ, sud je kao olakšavajuće okolnosti okrivljenom uzeo u obzir njegovo priznanje za izvršeno krivično djelo, pobude iz kojih je to uradio, njegovo zdravstveno i imovno stanje, porodične prilike, te imajući u vidu njegovu dosadašnju osudjivanost, koja mu u konkretnom slučaju nije uzeta kao otežavajuća okolonost, sud je istog za izvršeno krivično djelo osudio na novčanu kaznu, ubijedjen da će se istom postići svrha kažnjavanja iz čl. 4. u vezi čl. 32.</span>
</p>
<p class="p2">
<span>	U smislu čl. 226. i 229. ZKP, okrivljeni je obavezan da plati ovom sudu na ime troškova krivičnog postupka iznos od 82,50 eura, a koji se odnose na ime naknade za vještačenje od strane vještaka geometra, kao i da plati 40 eura na ime paušala, a ovo imajući u vidu trajanje i složenost krivičnog postupka. </span>
</p>
<p class="p2">
<span>	U smislu čl. 239.st.2. ZKP sud je obavezao okrivljenog da predmetnu parcelu u naznačenim mjerama, granicama i površini preda vlasniku Državi Crna Gora.	</span>
</p>
<p class="p2">
<span>	</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 25.9.2012.godine.</span>
</p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2">
<span>PRAVNA POUKA: Protiv ove presude može se </span>
</p>
<p class="p2">
<span>Izjaviti žalba u roku od 8 dana od dana prijema</span>
</p>
<p class="p2">
<span>Iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p1">
<span>	</span>
</p>
<p class="p5"></p>
<p class="p5"></p>


</body>
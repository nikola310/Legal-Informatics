&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K broj 317/12<br>
&nbsp;<br>
&nbsp;<br>
<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
U IME CRNE GORE<br>
<br>
OSNOVNI SUD U BARU, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog B.B.,&nbsp; zbog krivičnog djela – falsifikovanje isprave iz čl. 412. st.2. u vezi st. 1. Krivičnog zakonika, po optužnom predlogu Osnovnog državnog tužilaštva iz Bara Kt. br. 465/12 od 20.07.2012.godine, nakon održanog glavnog javnog pretresa u prisustvu zastupnika optužbe savjetnika kod ODT u Baru Sanje Vujović, okrivljenog i branioca okrivljenog G.S., advokata iz U., dana 17.08.2012. godine donio je i istog dana&nbsp; javno objavio<br>
&nbsp;<br>
&nbsp;<br>
PRESUDU<br>
&nbsp;<br>
Okrivljeni<br>
&nbsp;<br>
B.B., od oca H. i majke L., rodjen …godine u…, K., sa stanom u mjestu rodjenja, Albanac, neoženjen, bez djece, lošeg imovnog stanja,<br>
&nbsp;<br>
K r i v&nbsp;&nbsp;&nbsp; j e:<br>
&nbsp;<br>
Što je:<br>
&nbsp;<br>
Dana 15.07.2012 godine u 22,20 časova, na graničnom prelazu Gat V Luke Bar u Baru, prilikom kontrole od strane policije na putničkom brodu „Sveti Stefan" koji saobraća na liniji Bar - Bari upotrijebio za identifikaciju lažne javne isprave - ličnu kartu B. br. … i vozačku dozvolu br…., koji dokumenti glase na njegovo ime.<br>
&nbsp;<br>
-čime je izvršio krivično djelo - falsifikovanje isprave iz čl. 412 st. 2 u vezi st. 1 Krivičnog zakonika.<br>
&nbsp;<br>
Pa ga sud primjenom čl. 4, 32, 36, 42, 45, 46 i 51 Krivičnog zakonika i čl. 369, 370 i 374 ZKP-a<br>
&nbsp;<br>
O S U Đ U J&nbsp; E<br>
&nbsp;<br>
Na kaznu zatvora u trajanju od 30&nbsp; (trideset) dana u koju kaznu mu se uračunava vrijeme provedeno u pritvoru&nbsp; od 15.07.2012. godine do 17.08.2012. godine.<br>
&nbsp;<br>
Prema optuženom se&nbsp; na osnovu čl. 75 st.1 KZ&nbsp; izriče<br>
&nbsp;<br>
&nbsp;<br>
MJERA BEZBJEDNOSTI<br>
&nbsp;<br>
&nbsp;<br>
Oduzimanje lične karte Belgije br.… i vozačke dozvole br…., koje glase na&nbsp; ime B.B..&nbsp;<br>
&nbsp;<br>
Okrivljeni&nbsp; je dužan da plati troškove krivičnog postupka u iznosu od &nbsp;50,00 eura&nbsp; u roku od 15 dana od pravosnažnosti presude, pod prijetnjom izvršenja.<br>
&nbsp;<br>
&nbsp;<br>
O b r a z l o ž e n j e<br>
&nbsp;<br>
&nbsp;<br>
Optužnim predlogom Osnovnog državnog tužilaštva u Baru Kt. br. 465/12 od 20.07.2012. godine okrivljenom je stavljeno na teret izvršenje krivičnog djela bliže opisanog u izreci presude.<br>
&nbsp;<br>
Okrivljeni B.B. je u prethodnom postupku u bitnom naveo da je lišen slobode dana 15.07.2012. godine oko 22,00 časova u Luci Bar, na graničnom prelazu, te da su tačni navodi u krivičnoj prijavi UP PJ br. KU 386/12 da je 15.07.2012. godine oko 22,00 časova na graničnom prelazu Luke Bar u Baru, upotrijebio lažnu javnu ispravu, ličnu kartu ispisanu na njegovo ime navodno izdatu od nadležnih organa Belgije br. …i vozačku dozvolu navodno izdatu od državnih organa Belgije br….. Ova dokumenta je &nbsp;nabavio od njemu nepoznatog lica u Prištini za iznos od 1.000,00 eura, zatim je sa istima došao u Baru i 15.07.2012. godine, oko 22,00 časa je &nbsp;htio da se ukrca na brod za Italiju i da tako sa ovim dokumentima otputuje u zemlji zapadne Evrope radi traženja posla. Na glavnom pretresu dana 17.08.2012. godine je izjavio &nbsp;da je&nbsp; tačno da je dana 15.07.2012. godine oko 22,00&nbsp; časa na graničnom prelazu Gat V Luke Bar u Baru, prilikom kontrole od strane policije na putničkom brodu&nbsp; “Sveti Stefan“ koji saobraća na liniji Bar – Bari pokazao ovlašćenim licima &nbsp;ličnu kartu Belgije i vozačku&nbsp; dozvolu koji glasi na njegovo ime. Tačno je da je predmetna dokumenta upotrebio na način što je &nbsp;policijskim službenicima dao na uvid iste. Ličnu kartu Beglije i vozačku dozvolu pribavio od nepoznatog lica u Prištini za iznos od 1.500 eura,a to lice poznaje samo iz vidjenja. Znao je da su predmetna dokumenta lažna, medjutim, to nepoznato lice je njemu obećalo da može nesmetano da&nbsp; putuje sa istima i da neće imati problema. Njegova namjera je bila da ide&nbsp; da radi u Italiju, jer je &nbsp;jako loših materijalnih uslova. Kaje se zbog učinjenog krivičnog djela i obećao je &nbsp;da se ovo više neće ponoviti. Pojasnio je da je i ranije &nbsp;u prethodnom postupku rekao da je navedena dokumenta pribavio za 1.500 eura i da je imao namjeru da otputuje za Italiju, tako da ne zna zbog čega je u zapisniku &nbsp;navedeno 1000,00 eura, a kada je rekao u zapadne zemlje Evrope, tada je mislio na Italiju.<br>
&nbsp;<br>
U dokaznom postupku provedeni su sledeći dokazi: pročitani su potvrda o privremeno oduzetim predmetima Uprave policije -PJ Bar br.SL od 15.07.2011 godine, na ime B.B., službena zabilješka sačinjena u formi zapisnika Uprave policije Bar br. 205/12 od 15.07.2012 godine, izvještaj Forenzičkog centra Danilovgrad, izvršen je uvid u ličnu kartu Belgije br. …i vozačku dozvolu br…., navodno izdate od nadležnih državnih organa&nbsp; Belgije na ime B.B..<br>
&nbsp;<br>
Iz potvrde o privremeno oduzetim predmetima Uprave policije -PJ Bar br.SL od 15.07.2011 godine, na ime B.B. proizilazi da je od B.B. oduzeta lična karta Belgije…, vozačka dozvola Belgije … i putna isprava Kosova br…..<br>
&nbsp;<br>
Iz službene zabilješke sačinjena u formi zapisnika Uprave policije Bar br. 205/12 od 15.07.2012 godine proizilazi da je sačinjena dana 15.07.2012. godine &nbsp;od strane policijskog &nbsp;službenika &nbsp;Ekspoziture Granične policije Bar Knežević Sanje, u kojoj je konstatovano da je dana &nbsp;15.07.2012 godine, u 20.00 časova na graničnom prelazu Luka Bar -Gat V počeo ukrcaj putnika i vozila na putnički brod „Sveti Stefan“ koji saobraća na redovnoj liniji Bar- Bari -Bar. U 22.20 časova, punktu za kontrolu putnika pješaka pristupilo je lice koje je na uvid prezentovalo PI Kosova broj …na ime B.B.. B.B. je kod sebe imao ličnu kartu Belgije broj … i vozačku dozvolu Belgije broj…. Kontrolom navedenih dokumenata posumnjalo se u ispravnost lične karte i vozačke dozvole te&nbsp; su iste podvrgnute detaljnoj kontroli upotrebom UV svjetla i izračunavanjem mehaničkog koda, što je i pokazalo da se radi o falsifikovanim dokumentima, a i lice im je saopštilo da je navedena dokumenta nabavio na Kosovu od njemu nepoznate osobe za sumu od 1.500 eura. O lišenju slobode obaviješten je ODT u Baru. PI Kosova, vozačka dozvola i lična karta su privremeno oduzete, a licu izdata potvrda o privremeno oduzetim stvarima. Lice sa dokumentima predato je OPS PJ Bar.<br>
&nbsp;<br>
Iz izvještaja Forenzičkog centra Danilovgrad utvrdjeno je da su dostavljeni obrazci belgijske lične karte br. …i vozačke dozvole br…., koje glase na ime B.B., nijesu autentični obrasci za isto.<br>
&nbsp;<br>
Uvidom u ličnu kartu Belgije br. …i vozačku dozvolu br…., u koje je konstatovano da su izdate od nadležnih državnih organa&nbsp; Belgije utvrdjeno je da su u istima&nbsp; upisani podaci okrivljenog i postavljena njegova fotografija.<br>
&nbsp;<br>
Sud je donio rješenje da se neće pribavljati izvod iz kaznene evidencije za okrivljenog, jer je isti rodjen na teritoriji druge države, pa bi pribavljanje ovog dokaza&nbsp; vodilo odugovlačenju&nbsp; krivičnog postupka.<br>
&nbsp;<br>
Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni je na graničnom prelazu Gat V Luke Bar u Baru, prilikom ukrcaja na brod "Sveti Stefan" koji saobraća na liniji Bar-Bari, prilikom indetifikacije pokazao kao&nbsp; svoje ličnu kartu Belgije br. …i vozačku dozvolu br….. Dakle, prilikom kontrole putnih isprava okrivljeni&nbsp; je kao prave pokazao lažne javne isprave - ličnu kartu Belgije br. …i vozačku dozvolu br…., koji dokumenti glase na njegovo ime i u koje je bila postavljena njegova fotografija. Činjenično stanje utvrđeno je iz jasnog i potpunog priznanja okrivljenog koji nije sporio da je prilikom kontrole od strane policije na putničkom brodu „Sveti Stefan" koji saobraća na liniji Bar - Bari upotrijebio za identifikaciju lažne javne isprave - ličnu kartu Belgije br. …i vozačku dozvolu br….,koji su glasili na njegovo ime, te provedenih materijalnih dokaza&nbsp; i to: službene zabilješke sačinjena u formi zapisnika Uprave policije Bar br. 206/12 od 15.07.2012 godine, potvrde o privremeno oduzetim predmetima Uprave policije -PJ Bar br.SL od 15.07.2011 godine, kao i&nbsp; iz izvještaja Forenzičkog centra Danilovgrad iz kog je utvrdjeno da dostavljeni obrazci belgijske lične karte br…i vozačke dozvole br…., koje glase na ime B.B., nijesu autentični obrasci za iste. Sud je naprijed navedene pismene dokaze cjenio&nbsp; kao jasne i objektivne, pa im je poklonio punu vjeru. Dakle, dovodjenjem u vezu odbranu optuženog sa provedenim pismenim dokazima, izvodi se jasan i nesumnjiv zaključak da je optuženi postupajući na način predstavljen u izreci presude ostvario sva objektivna obilježja&nbsp; krivičnog djela falsifikovanje isprave iz čl. 412. st.2. u vezi st.1. Krivičnog zakonika. &nbsp;<br>
&nbsp;<br>
Utvrđeno je da je optuženi krivično djelo učinio sa direktnim umišljajem, jer je bio svjestan da posjeduje&nbsp; lažne javne isprave- ličnu kartu Belgije br. …i vozačku dozvolu br…., a utvrđena je i njegova namjera da ličnu kartu i vozačku dozvolu,upotrijebi kao prave. Okrivljeni je u svojoj odbrani izjavio da je znao da su predmetne isprave lažne, ističući da je radnje oko pribavljanja istih njemu&nbsp; izvršilo nepoznato lice. Navedene isprave nijesu &nbsp;izdate &nbsp;od strane državnih organa Belgije, a kako nijesu izdate od subjekta koji je označen kao njihov izdavalac, iste su lažne javne isprave.<br>
&nbsp;<br>
Sud je precizirao optužni predlog u pogledu vremena izvršenja krivičnog djela na način što umjesto “oko 22,00 časova” treba da stoji “u 22,20 časova”, što je utvrdjeno iz &nbsp;službene zabilješke sačinjene u formi zapisnika Uprave policije Bar br. 205/12 od 15.07.2012 godine. Ocjenjeno je da se navedenim preciziranjem ne narušava identitet optuženog predloga&nbsp; i presude.<br>
&nbsp;<br>
Sud je okrivljenog osudio na kaznu zatvora u trajanju od 30 (trideset) dana. Za krivično djelo falsifikovanje isprave iz čl. 412 st.2 u vezi st. 1 Krivičnog zakonika propisana je kazna zatvora u trajanju od 3 mjeseca do 5 godina. Na strani okrivljenog cijenjene su sve olakšavajuće i otežavajuće okolnosti iz čl. 42 Krivičnog zakonika. Od olakšava­jućih okolnosti sud je cijenio lične prilike&nbsp; okrivljenog jer je mlad čovjek, kao i činjenicu da je pokušaj da okrivljeni otputuje u Republiku Italiju bio motivisan željom da radom u inostranstvu obezbijedi uslove za svoju&nbsp; egzistenciju. Otežavajućih okolnosti na strani okrivljenog nije bilo. Imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, a u nedostatku otežavajućih okolnosti, ocijenjeno je da će se i sa kaznom zatvora ispod zakonskog minimuma postići svrha kažnjavanja, zbog čega je okrivljenom primjenom čl. 45 i 46 Krivičnog zakonika ublažena kazna. Izrečena kazna zatvora po ocjeni suda odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.<br>
&nbsp;<br>
Na osnovu čl. 51 Krivičnog zakonika u kaznu zatvora okrivljenom je uračunato vrijeme provedeno u pritvoru od&nbsp; 15.07.2012. godine do 17.08.2012. godine.<br>
&nbsp;<br>
Na osnovu čl. 75 st.1 Krivičnog zakonika okrivljenom je izrečena mjera bezbjednosti oduzimanja lične karte Belgije br. …i vozačke dozvole br. …koje glase na&nbsp; ime B.B., kao predmeta koji su upotrijebljeni&nbsp; za izvršenje krivičnog djela.<br>
&nbsp;<br>
Odluka o troškovima krivičnog postupka zasniva se na odredbi čl. 229 ZKP-a. Dosudjeni iznos se odnosi na troškove za&nbsp; rad suda koji su određeni prema trajanju, složenosti krivičnog postupka i imovinskim prilikama okrivljenog.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
OSNOVNI SUD U BARU<br>
Dana 17.08.2012. godine<br>
&nbsp;<br>
&nbsp;<br>
&nbsp;ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S U D I J A<br>
Amira Nikičić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ljiljana Joković&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba<br>
Višem sudu u Podgorici u roku od 8 dana od dana prijema<br>
pismenog otpravka, preko ovog suda u dva primjerka.<br>
&nbsp;<br>
DNA:- 1 x ODT<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - 1 x okrivljenom<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - 1 x braniocu okrivljenog<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - u spise<br>

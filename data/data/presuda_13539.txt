<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 172/10</span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnici  Osnovnog državnog tužilaštva iz Rožaja Kt.br.129/09 od 02.08.2010.g. podnijeta protiv okrivljenog A. D. iz Rožaja, zbog krivičnih djela falsifikovanje isprave iz čl. 412. st. 2. u vezi st. 1.   Krivičnog zakonika i prevare iz čl. 244. st. 1. Krivičnog zakonika,  nakon održanog glavnog i javnog pretresa dana 03.11.2012.g.  u prisustvu Osnovnog državnog tužioca Hajrana Kalača i okrivljenog a u odsustvu  uredno pozvanog  oštećenog N. K., donio je i  dana 04.12.2012.g. javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p3">
<span>						I</span>
</p>
<p class="p3"></p>
<p class="p3">
<span>	Okrivljeni A.D., JMB ., od oca I.   i majke E., rodj. M., rodjen ..g. u  selo Balotiće, Opština Rožaje gdje i   živi, državljanin Crne Gore, pismen, završio SSS,  privatni preduzetnik,  ostvaruje mjesečnu zaradu u iznosu od 400,00 eura, oženjen, otac  petoro maloletne djece,   srednjeg  imovnog stanja, neosudjivan.</span>
</p>
<p class="p3"></p>
<p class="p3"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p3">
<span>	</span>
</p>
<p class="p3">
<span> 	da je u mjesecu januaru 2009.godine u Rožajama u namjeri da sebi pribavi protivpravnu imovinsku korist, lažnim prikazivanjem činjenica doveo u zabludu oštećenog K. H. iz Peći da mu na štetu svoje imovine isplati iznos od 1.750 Eura, na način što je istom obećao da će mu odjaviti autobus marke "Setra" sa reg. br. RO AB-256 koji je bio registrovan u Ministarstvu unutrašnjih poslova i javne uprave Crne Gore - filijale u Rožajama, radi registracije istog na teritoriji Opštine Ulcinj, ali preuzetu obavezu nije izvršio, </span>
</p>
<p class="p3"></p>
<p class="p3">
<span> 	- čime bi  izvršio krivično djelo prevara iz čl. 244. st. 1. Krivičnog zakonika. </span>
</p>
<p class="p3"></p>
<p class="p3">
<span>	pošto nije dokazano da je izvršio djelo za koje je optužen.</span>
</p>
<p class="p3"></p>
<p class="p3">
<span>	Troškovi krivičnog postupka u iznosu od 387,00 eura padaju na teret budžetskih sredstava. </span>
</p>
<p class="p3"></p>
<p class="p3">
<span>	Oštećeni K. H. se radi ostvarivanja imovinsko-pravnog zahtjeva upućuje na građansku parnicu. </span>
</p>
<p class="p3">
<span>	</span>
</p>
<p class="p3">
<span>					  II</span>
</p>
<p class="p3"></p>
<p class="p3">
<span>	Prema okrivljenom A. D. </span>
</p>
<p class="p3"></p>
<p class="p3">
<span>				OPTUŽBA SE ODBIJA </span>
</p>
<p class="p3"></p>
<p class="p3">
<span>	da  je dana 29.01.2009.godine u Rožajama napravio lažnu javnu ispravu potvrdu o odjavi vozila, navodno izdatu od Ministarstva unutrašnjih poslova Crne Gore- Odjeljenja bezbjednosti Rožaje, na način što je istu potpisao nečitkim potpisom i ovjerio je neautentičnim pečatom navedenog organa i istu predao oštećenom K. H. u namjeri da je upotrijebi kao pravu, </span>
</p>
<p class="p3"></p>
<p class="p3">
<span> 	- čime bi  izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika. </span>
</p>
<p class="p3"></p>
<p class="p3">
<span>	pošto je ODT u toku glavnog pretresa odustao od optužbe.</span>
</p>
<p class="p3"></p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužnicu  Kt.br. 129/09 od 02.08.2010.g., protiv okrivljenog  A. D.iz Rožaja  zbog krivičnog djela falsifikovanje isprave iz čl. 412. st. 2. u vezi st. 1.Krivičnog zakonika (KZ) i  krivičnog djela prevare iz čl. 244. st. 1. KZ.</span>
</p>
<p class="p3"></p>
<p class="p3">
<span>	Na glavnom pretresu  ODT   Hajran Kalač  je  izjavio da  odustaje od daljeg krivičnog gonjenja protiv okrivljenog Alije Dautovića zbog krivičnog djela falsifikovanje isprave iz čl. 412. st. 2. u vezi st. 1. KZ, dok  ostaje pri optužbi zbog krivičnog djela prevara iz čl. 244. st. 1. KZ  koju je precizirao  u pogledu datuma izvršenja djela kao u dispozitivu ove presude i predložio da sud okrivljenog oglasi krivim zbog navedenog krivičnog  djela i osudi ga na kaznu zatvora u trajanju od tri mejseca. </span>
</p>
<p class="p3"></p>
<p class="p3">
<span>	Na glavnom pretresu nije pristupio uredno pozvani oštećeni N..K  pa  je sud pretres održao u njegovom odsustvu. Pošto oštećeni nije bio prisutan na glavnom pretresu na kojem je ODT odustao od optužbe protiv okrivljenog zbog krivičnog djela falsisifkovanje isprave iz čl. 412. st. 2. u vezi st. 1. KZ,  to se  u smislu čl. 60. st. 2. Zakonika o krivičnom postupku (ZKP), smatra da neće da nastavi gonjenje.</span>
</p>
<p class="p3"></p>
<p class="p3">
<span>	Okrivljeni je u svojoj odbrani istakao, da nije  prevario oštećenog N. K.  januara mjeseca 2009.g., jer mu nije obećao da će mu odjaviti autobus u  MUP-u - Filijala Rožaje radi registracije istog na teritoriji Opštine Ulcinj, niti je od njega uzeo novac u iznosu od 1.750,00 eura za odjavu autobusa.  Istakao je da  je januara mjeseca 2009.g. svratio do perionice "Demić" u Rožajama,  da opere vozilo i dok su radnici prali vozilo ušao je u restoran,  koji se nalazi u sklopu perionice, da popije  kafu.  U restoranu je vidio M. D. koji je sjedio  sa dva nepoznata lica. Pošto ga je M. pozvao de sjedne za njihovim stolom, sjeo je kod njih i u razgovoru saznao da je jedno od ovih lica vlasnik nekog autobusa koji je registrovan u Rožajama i da  ima punomoćje da može da isti otuđi trećem licu, pa se interesovao kako može da odjavi ovaj autobus. Kazao im je da pođu  do "Servistransa" da izvrše prepis tehničkog pregleda, a zatim pođu do  Ispostave policije da odjave vozilo i da će  im on  pomoći u tome,  stim da oni pođu sa njim i da im pokaže gdje treba da završe ove poslove.   Oni su ga zamolili da im on to odradi da bi ostali da ručaju i , predali mu punomoćje i ostalu dokumentaciju a jedan od njih zv. Ibro  mu je  rekao da  pođe do T. K. da od njega uzme saobraćajnu dozvolu i reg. tablice za autobus. Nakon toga je pošao kod T. i  uzeo ovu dokumentaciju, a zatim je izvršio prepis tehničkog pregleda u "Servistransu" za koji je platio 37,00 ili 38,00 eura, i pošao u policiju  da bi odjavio autobus. U policiji su mu kazali da punomoćje nije  ovjereno na teritoriji Crne Gore, već u Republici Kosovo, te da ne može da odjavi autobus jer nijesu sigurni u autentičnost punomoćje. Kada se vratio u restoran kazao je ovim licima da ne može da se odjavi autobus u Rožajama i  Ibru je vratio kompletnu dokumentaciju sa reg. tablicama i saobraćajnom  dozvolom koju je uzeo kod T., a ovaj drugi  čovjek - oštećeni  koji nije znao da govori crnogorski jezik mu je dao 50,00 eura da bi mu nadoknadio troškove za gorivo i troškove koje je imao za prepis tehničkog pregleda. Nakon toga  je sin oštećenog preko Vester-Uniona poslao 200,00 eura na njegovo ime pa je  pošao u poštu i uzeo ovaj novac i predao ga oštećenom uz priznanicu  koju je uzeo u pošti. Nakon 7-8 mjeseci ponovo se našao u istom restoranuu sa ova dva čovjeka gdje su razgovarali o uobičajenim temama a ne i o odjavi autobusa.  Po proteku nekoliko dana  I. ga je zvao telefonom te su se našli u istoj kafani gdje su razgovarali  u vezi ovog događaja. Istakao je da nije od oštećenog uzeo 1.750,00 eura da bi mu odjavio autobus, već samo 50,00 eura za poslove prepisa tehničkog pregleda i troškove za gorivo. Nikakvu potvrdu o odjavi autobusa nije pribavljao , niti je istu predao Ibrahimu ili oštećenom. Predložio je da ga sud oslobodi od optužbe, jer nije izvršio djelo koje mu je stavljeno na teret. </span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze, po saglasnosti stranaka  pročitao iskaz svedoka - oštećenog N. K.i dat na zapisniku iz istrage Ki.br. 51/10 od 30.07.2010.g. i  na ranijim pretresima,  pročitao  iskaz svedoka M. D., dat u istrazi na zapisnik Ki.51/10 od 19.07.2010.g.  i na ranijem pretresu, pročitao iskaz svedoka  H. K., dat u istrazi na zapisnik Ki.51/10 od 19.07.2010.g.  i na ranijem pretresu, pročitao nalaz i mišljenje vještaka grafolofa  Zdravka Jankovića, br. 253/12 od 18.10.2012.g. </span>
</p>
<p class="p3">
<span>pročitao  fotokopiju potvrde  MUP-a OB Rožaje od 29.01.2009.g.  i dopis MUP-a i javne uprave filijala za javne poslove Rožaje 26 br 233-285 od 12.04.2010.g. i dopis PJ Bar Ispostava Ulcinj 28 br. 03-233-2081/3 od 09.10.2012.g, izvršio uvid u dopis Ispostave Ulcinj od 26.06.2012.g.  i dopis  PJ  Podgorica od 03.10.2012.g.   i uvid u izvod iz kaznene  evidencije na ime okrivljenog, dok je odbio predlog ODT-a  da se  sasluša svedok S. I. koji nije dostupan  sudu, a iz  dokaza izvedenih na pretresu je utvrđeno činjenično stanje  koje je dovoljno za presuđenje, tako da bi se odlganjem pretresa radi saslušanja ovoga svedoak samo nepotrebno  odugovlačio postupak, a činjenično stanje bi ostalo neizmijenjeno. </span>
</p>
<p class="p3">
<span>	</span>
</p>
<p class="p3">
<span>	Svedok - oštećeni  N. K. je na zapisniku Ki.br. 51/10 od 30.07.2010.g. izjavio, da je vlasnik turističke agencije "Kosovo M"  iz Peći. Posedovao je autobus koji je bio registrovan u Rožajama. Pošto je autobus prodao jednom čovjeku iz Đakovice morao je da ga odjavi  u Rožajama. Znao je da I. S. ima agenciju u Peći koja se bavi ovim poslovima pa se  početkom 2009.g. dogovorio se sa njim, da mu  odjavi ovaj autobus za iznos od 1.500,00 eura i tom prilikom mu je predao ovaj iznos,  saobraćajnu dozvolu i reg. tablice od autobusa. I. mu je kazao da će mu ovaj posao završiti A.D. iz Rožaja. Pošto  mu Ibrahim ni nakon  određenog vremena nije odjavio autobus pokušao je da stupi u kontakt sa njim, ali je on susret izbegavao. Krajem januara mjeseca su se sreli i zajedno došli u Rožaje  da bi mu  završio  odjavu autobusa. U Rožajama su se sreli sa A. kojeg on nije poznavao. Sedeli su u jednoj kafani  vlasništvo D.. I. je kazao da je dao 1.500,00 eura A., a A. je rekao da treba još 250,00 eura da bi uzeo potvrdu o odjavi autobusa, pa je pozvao sina telefonom da mu sa Kosova  pošalje preko West-uniona  250,00 eura koje je A. podigao u pošti. Vidio je da je Ibrahim toga dana dao A. saobraćajnu dozvolu i tablice. Kada je A. donio 250,00 eura iz pošte, donio je i potvrdu da je odjavljen autobus i  predao mu istu. Kada je  ovaj čovjek iz Đakovice, kome je prodao autobus, trebao isti da registruje u Ulcinju, rečeno mu je da je potvrda o odjavi falsifikovana, nakon čega je više puta dolazio u Rožaje, da bi mu A. vratio novac, što on nije učinio.</span>
</p>
<p class="p3"></p>
<p class="p3">
<span>	Na glavnom pretresu oštećeni N. K., je ponovio iskaz dat u istrazi, stom razlikom što je naveo da je Ibrahimu u početku dao 1.000,00 eura a kasnije još 500,00 eura, što ukupno iznosi 1.500,00 eura u koji iznos ulazi  i  200,00 eura, koje mu je preko Wester-union poslao sin, a   koje je A. podigao u Pošti u Rožajama, pored kojih je Ibrahimu predao još 50,00 eura. Naglasio je da ga je prevario Ibrahim jer se sa njim dogovarao da mu odjavi autobus a sa Ibrahimom se dogovarao A.. Potvrdu o odjavi autobusa mu je predao I. i rekao mu da je ista orginal. I. nikada ranije nije pominjao okrivljenog A. prije nego što su sjedelu u kafani. </span>
</p>
<p class="p3"></p>
<p class="p3">
<span>	Svedok  M. D. je izjavio, da je u toku 2009.g. sjedio u Rožajama  u restoranu koji drže njegova braća u istoj zgradi u kojoj se nalazi i perionica vozila. U restoranu su  sjedeli  oštećeni i  I.-I. S.  kojeg zna od ranije koji ga je pozvao da sjedne za njihovim stolom, što je i učinio. Za susednim stolom je sjedio okrivljeni A. D. koji je čuo da Ibro priča o odjavi nekog autobusa koji je registrovan  u Rožajama, te se uključio u razgovor. Nakon toga je A. uzeo neke papire od njih  i pošao da im nešto  završi, te  kada se vratio pričao im je da punomoćje nije uredu i da treba da dođe vlasnik autobusa u vezi odjave istog. Sjeća se da je oštećeni pitao A. da li može na njegovo ime da mu neko uplati novac iz Kosova za Rožaje i on mu je dozvolio, nakon čega je oštećeni zvao telefonom nekog na Kosovo da mu uplati 100 ili 200,00 eura na A. ime. Ne sjeća se da li je bilo govora da je odjava autobusa završena ili nije. Vidio je da A.predaje neke papire - obrasce tehničkog pregleda Ibru tj. Ibrahimu S., koji je uzeo iste. Oštećeni se tom prilikom dogovarao sa I.  da mu odjavi autobus, a ne  sa okrivljenim A.. Nakon  mjesec ili dva Ibrahim je ponovo dolazio u restoran sa jednim advokatom iz Peći koji se interesovao  u vezi ovog događaja, te mu je ispričao kako se desio događaj, a tu nije bio prisutan A.. </span>
</p>
<p class="p3"></p>
<p class="p3">
<span>	</span>
</p>
<p class="p3">
<span>	Svedok   H. zv. T.  K., je istakao  da je početkom 2009.g. kod njega došao jedan čovek sa  Kosova i pitao ga da li može da mu odjavi autobus u Rožajama. Kazao mu je da će da vidi u Ispostavi Rožaje, kakva je mogućnost oko odjave tog autobusa. Tom prilikom ovaj čovjek mu je  predao  reg. tablice i saobraćajnu dozvolu od ovog autobusa. Nakon toga je pošao u Ispostavu Rožaje, gdje mu je kazano da autobus ne može da se odjavi što je telefonom saoštio ovom čovjeku. Nakon toga isti mu je saoštio telefonom da papire vrati A. D., što je on i učinio kada je A. došao kod njega i vratio mu saobraćajnu dozvolu i reg. tablice. Šta je dalje bilo u vezi  odjave autobusa nije mu  poznato. </span>
</p>
<p class="p3"></p>
<p class="p3">
<span>	Iz nalaza i mišljenje vještaka grafolofa  Zdravka Jankovića, br. 253/12 od 18.10.2012.g., vidi se da sporni potpis (rubrika: "službeno lice - V.Pođanin"  konstantovan na kopiji sporne Potvrde izdate dana 29.01.2009.g. od strane MUP-a RCG OB Rožaje  kojom se potvrđuje da je motorno vozilo registarskih oznaka RO AB 256 uredno odjavljeno i upućeno na Kosovo, nije autentičan potpis Alije Dautovića. </span>
</p>
<p class="p3"></p>
<p class="p3">
<span> 	Iz fotokopije  potvrde MUP-a OB Rožaje od 29.01.2009.g., vidi se da je 29.01.2009.g. odjavljeno vozilo autobus reg. oznake RO AB 256 SETRA 315, marka KE SS BOHRER  koje je bilo u vlasništvo DOO "SHABAN SHKODARNI. Vozilo je uredno odjavljeno i upućeno na kosovo. Novi vlasnik S. Ibrahim Peć  l.k. 194115 Peć/Kosovo. U  potvrdi  je m navedeno službeno lice V. Pođanin i ista je potpisana i ovjerena. </span>
</p>
<p class="p3"></p>
<p class="p3"></p>
<p class="p3">
<span> 	Iz  dopis MUP-a i javne uprave filijala za javne poslove Rožaje 26 br 233-285 od 12.04.2010.g. , vidi se da potvrda od 29.01.2009.g. o odjavi autobusa  nije izdata od Filijale za Upravne unutrašnje poslove Rožaje.</span>
</p>
<p class="p3"></p>
<p class="p3">
<span>	Iz  dopisa PJ Bar -  Ispostava Ulcinj 28 br. 03-233-2081/3 od 09.10.2012.g,  dopisa Ispostave Ulcinj od 26.06.2012.g.  i dopisa  PJ  Podgorica od 03.10.2012.g., vidi se da S. I. ne živi na teritoriji ovih Opština.  </span>
</p>
<p class="p3"></p>
<p class="p3"></p>
<p class="p3">
<span>	Iz  izvoda iz kaznene  evidencije na ime okrivljenog, vidi se da isti ne prolazi kroz kaznenu evidenciju Ispostave Rožaje. </span>
</p>
<p class="p3"></p>
<p class="p3">
<span>	Cijeneći odbranu okrivljenog i sve izvedene dokaze, kako pojedinačno, tako i u  međusobnoj vezi  u smislu čl. 370. st. 3. ZKP , sud je našao da nije dokazano da je okrivljeni izvršio krivično djelo  prevare iz čl. 244. st. 1. KZ, te je isti oslobođen od optužbe primenom čl. 373. st. 1. tač. 2. ZKP.</span>
</p>
<p class="p3"></p>
<p class="p3">
<span>	Naime, iz iskaza svedoka - oštećenog N. K., utvrđeno je da se  oštećeni početkom 2009.g. dogovorio sa I. S. da mu  odjavi autobus koji je bio registrovan u MUP-u Crne Gore - Filijala u Rožajama i za tu uslugu mu je isplatio  iznos od 1.500,00 eura, koju obavezu I. nije ispunio. Iz iskaza oštećenog takođe je utvrđeno da se on  nije dogovarao sa okrivljenim A. da mu odjavi autobus, niti je A. predao navedeni iznos novca, tako da ga je prevario Ibrahim, a ne okrivljeni. Iskaz oštećenog u ovom dijelu, sud je prihvatio kao objektivan, uvjerljiv i potkrijepljen iskazima  svedoka M. D., a djelimično i H. K., koje je sud prihvatio kao jasne i objektivne, tako da nema sumnje u drugačije činjenično stanje. Međutim iskaz oštećenog, dat u istrazi  u dijelu u kojem navodi da mu  je  Ibrahim S. kazao da će mu  ovaj posao završiti tj. autobus odjaviti A. D., da mu  je A. donio i predao u kafani  potvrdu o objavi autobusa i da je Ibrahim  dao Aliji 1.500,00 eura da bi mu završio ovaj posao, tj. da mu je rekao u njegovom prisustvu da mu je dao 1.500,00 eura, sud nije prihvatio,  obzirom da je njegov iskaz u ovom dijelu neuvjerljiv, neobjektivan i ne nalazi oslonca u iskazu okrivljenog i svedoka M. D. iz kojih proizilazi da okrivljeni nije donio i predao oštećenom navedenu potvrdu o odjavi autobusa, niti je Ibrahim predao A.navedeni iznos novca a djelimično i u iskazu oštećenog dat na pretresu, kada je naveo da Ibrahim nikada ranije nije pominjao A., prije nego što su sedeli u lokalu, tako da mu nije ni mogao kazati da će mu A. završiti posao kada mu je predao 1.500,00 eura, niti mu je mogao dati navedeni iznos, tako da je očigledno da  oštećeni  sa  ovakvim kazivanjem nastoji da oteža položaj okrivljenog u postupku i dokaže njegovu krivicu. Nema uticaja na drugačije utvrđenje to što je okrivljeni prihvatio da na njegovo ime, sin oštećenog, uplati 200,00 eura, sa Kosova preko Wester-union, jer je time samo  činio uslugu oštećenom koji nije mogao na drugačiji način  u kratkom roku  da obezbijedi novac dok je bio u Rožajama i preda ga  Ibrahimu. </span>
</p>
<p class="p3"></p>
<p class="p3">
<span>	Imajući  u vidu iskaze imenovanih svedoka koji su u bitnom potvrdili iskaz okrivljenog, te dovodeći iste u vezu sa nalazom i mišljenjem vještaka grafologa Zdravka Jankovića iz kojeg se utvrđuje da okrivljeni nije potpisao navedenu potvrdu o odjavi vozila  i u vezi sa ostalim izvedenim dokazima, zaista se nedvosmisleno zaključuje da okrivljeni  u konkretnom slučaju nije   postupao prevarno prema oštećenom, jer  se sa istim nije dogovarao da mu odjavi autobus radi registracije istog na teritoriji Ulcinj, niti je od njega primio  novac da bi mu učinio tu uslugu. </span>
</p>
<p class="p3"></p>
<p class="p3">
<span>	Iz ovakvog iznijetog i utvrđenog činjeničnog stanja nesumljivo proizilazi da nije dokazana teza optužbe  da je okrivljeni lažno prikazivao činjenice oštećenom da će mu odjaviti autobus koji je bio registrovan u MUP-u CG Filijala Rožaje radi registracije na teritoriji Opštine Ulcinj, i time ga doveo u zabludu da mu na štetu svoje imovine ispati iznos od 1.750,00 eura, tim  prije što u postupku nije dokazano ni da se okrivljeni  dogovarao sa  oštećenim u vezi odjave autobusa, niti da mu je oštećeni isplatio navedeni iznos novca, pa samim tim nije dokazano ni da je izvršio krivično djelo prevare iz čl. 244. st. 1. KZ za koje je optužen. </span>
</p>
<p class="p3"></p>
<p class="p3"></p>
<p class="p3">
<span>	Pošto nije dokazano da je okrivljeni izvršio navedeno krivično djelo to je sud istog oslobodio od optužbe primenom čl.373. st. 1. tač. 2. ZKP.</span>
</p>
<p class="p3"></p>
<p class="p3"></p>
<p class="p3">
<span>	Troškovi krivičnog postupka u iznosu od 387,00 eura, koji se odnose na ime troškova za vještačenje  i za prevođenje. padaju na teret budžetskih sredstava na osnovu čl. 230. st. 1. ZKP u vezi čl. 226. st. 2. tač. 1. i st. 6.  istog zakona.	</span>
</p>
<p class="p3"></p>
<p class="p3">
<span>	Na osnovu čl. 239. st. 2. ZKP, oštećeni N. K., radi ostvarivanja  imovinsko-pravnog zahtjeva upućuje na građansku parnicu. </span>
</p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude, pod I. </span>
</p>
<p class="p3"></p>
<p class="p3">
<span>	Pošto je ODT Hajran Kalač u toku glavnog pretresa odustao od optužbe u odnosu na okrivljenog, zbog krivičnog djela falsifikovanje isprave iz čl. 412.st. 2. u vezi st. 1. KZ, to je sud, primjenom čl. 372. st. 1. tač. 1. ZKP, odbio optužbu u odnosu na okrivljenog zbog ovog krivičnog djela, te je odlučio kao u dispozitivu ove presude pod II. </span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana  04.12. 2012.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 15  dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p4"></p>


</body>
<div style="text-align: justify">
	&nbsp;OSNOVNI SUD U PLAVU<br>
	K. br. 31/2012<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Plavu, sudija&nbsp; Hilmija Sujković, sa zapisničarem Senadom Radončić, u krivičnom predmetu okrivljenog L. M., iz sela G. R., opština P., zbog krivičnog djela šumska kradja iz čl. 324 st.2 u vezi st. 1. Krivičnog Zakonika, po optužnom predlogu Osnovnog Državnog Tužilaštva u Plavu , Kt. 1/2012 od 15.05.2012godine, po održanom usmenom, javnom, glavnom pretresu u prisustvu okrivljenog i ODT u Plavu Feratović Erdana, donio je i javno objavio dana 24.09.2012.&nbsp; godine<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni L. M., JMBG ..., od oca M. i majke R., rodj. R., rodjen ... god. u selu G. R., opština P.,&nbsp; gdje i prebiva, državljanin Crne Gore, po zanimanju prosvjetni radnik, oženjen, otac četvoro djece, pismen, završio Višu pedagošku školu, srednjeg imovnog stanja, osudjivan presudom Osnovnog suda Plav K.br. 115/93 od 02.12.1993 godine, zbog krivičnog djela iz čl. 144. st. 1. KZ CG, na kaznu zatvora u trajanju od 90 dana - uslovno za 1 godinu,<br>
	&nbsp;</div>
<div style="text-align: center">
	K r i v&nbsp;&nbsp;&nbsp; j e</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U toku druge polovine 2010 i prve polovine 2011 godine, u&nbsp; selu G. R., opština P., u privatnoj šumi zv. "G." vlasništvo oštećenog N. S., upisanoj u posjedovnom listu br. ... KO G. R., pod parcelarnim br. ... i ... , na ime ranijeg vlasnika L. G., u dijelu od 1/4, radi kradje motornom testerom oborio 205 hrastovih stabala u ukupnoj bruto drvnoj masi od 33,39 m3, odnosno neto masi 28,38 m3 i vrijednosti 283,80 eura ,&nbsp; nakon čega je ogrijevno drvo od ovih stabala otjerao sa lica mjesta i iskoristio za svoje potrebe,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime je izvršio krivično djelo šumska kradja iz čl. 324 st.2 u vezi st. 1. . Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud za izvršeno krivično djelo na osnovu navedenog zakonskog propisa te primjenom čl:4, 32, 36, 39, 42, 52, 53 i 54 KZ i čl. 374 ZKP i z r i č e.<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti ako okrivljeni za vrijeme od 1 (jedne) godine dana po pravosnažnosti presude ne učini novo krivično djelo&nbsp;<br>
	&nbsp;</div>
<div style="text-align: center">
	i<br>
	&nbsp;<br>
	O S U D J U J E</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na novčanu kaznu u iznosu od 600,00 (šeststotina) eura , koju je dužan platiti u roku od 3 mjeseca po pravosnažnosti presude, a ukoliko se novčana kazna ne plati u odredjenom roku ista će se zamijeniti kaznom zatvora računajući svakih započetih 25,00 (dvadesetpet) eura , novčane kazne za jedan dan zatvora.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da naknadi troškove krivičnog postupka u ukupnom iznosu od 248,00 (dvijestotinečetrdesetosam) eura, u roku od 15 dana po pravosnažnosti presude pod prijetnjom prinudnog izvršenja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je dužan da na ime pričinjene štete po osnovu posječenog i iskorišćenog ogrijevnog drveta&nbsp; oštećenom N. S. plati iznos od 283,80&nbsp; (dvijestotineosamdesettrieuraiosamdesetcenti) , u roku od 15 dana po pravosnažnosti presude, dok se za ostali dio odštetnog zahtjeva oštećeni upućuje da isti ostvaruje u parnici.<br>
	&nbsp;</div>
<div style="text-align: center">
	O b r a z l o ž e n j e</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno&nbsp; državno tužilaštvo u Plavu optužnim predlogom Kt.br. 1/2012 od 15.05.2012. godine,&nbsp; optužilo je L. M., iz sela G. R., opština P., za krivično&nbsp; djelo šumska kradja iz čl. 324 st.2 u vezi st. 1. . KZ<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U završnoj riječi ODT u Plavu Feratović Erdan&nbsp; je s obzirom na nalaz i mišljenje vještaka šumarske struke, dipl.ing. šumarstva K. P., precizirao&nbsp; podneseni optužni predlog u pogledu broja, ukupne drvne mase i vrijednosti bespravno posječenih hrastovih stabala, pa je pri tako preciziranom optužnom predlogu ostao u svemu i predložio sudu da okrivljenog L. M. oglasi krivim za navedeno krivično djelo i osudi ga na kaznu zatvora u trajanju od 6 (šest)&nbsp; mjeseci - uslovno za 1 (jednu) godinu&nbsp; i na novčanu kaznu u iznosu od 600,00 eura.&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni N. S. nije dao završnu riječ jer nije pristupio na glavni pretres od 24.09.2012. godine, iako je uredno pozvan , ali je na glavnom pretresu od 14.09.2012. god. istakao da se pridružuje krivičnom gonjenju protiv okrivljenog L. M. i na ime pričinjene štete u pogledu posječenog i iskorišćenog ogrijevnog drveta&nbsp; postavio odštetni zahtjev&nbsp; u iznosu od 283,80 eura, kako je to u svom nalazu utvrdio vještak šumarske struke dipl.ing. K. P., dok je u pogledu odštetnog zahtjeva koji se odnosi na stvarno pričinjenu štetu i troškove postupka zadržao pravo da isti ostvaruje u parnici.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Izjašnjavajući se o optužnom predlogu ODT u Plavu, okrivljeni L. M.&nbsp; priznaje da je u vrijeme i na mjestu&nbsp; kako mu se javnom optužbom stavlja na teret izvršio sječu hrastovih stabala u broju i ukupnoj drvnoj masi kako je to u svom nalazu i mišljenju utvrdio vještak šumarske struke, dipl.ing. šumarstva K. P.,&nbsp; ali ne priznaje da je to učinio radi kradje već zbog toga što je šuma u kojoj je izvršio ovu sječu njegovo lično vlasništvo. Naime, izjašnjavajući se o pravu vlasništva na šumi u kojoj je izvršio predmetnu sječu hrastovih stabala kao i o razlozima koji su ga rukovodili na ovu sječu, okrivljeni L. M. je istakao da je u toku jeseni 1988 godine,&nbsp; kod L. G., iz P. , sina pokojnog L. B., pored ostalih nepokretnosti kupio još i parcelu zv. "Š." površine 30 ari , po kulturi šuma. O ovoj kupoprodaji su se dogovorili usmeno nakon čega je G. za kupljene nepokretnosti platio cjelokupnu kupoprodajnu cijenu i to tako što mu je pored 1.400.000,00 dinara , dao još i plac u P. površine 10 ari . Zbog toga je sa sinom M. u pomenutoj šumi u toku 2010 i 2011 godine&nbsp; izvršio sječu hrastovih stabala u količini od oko 40 m3, stim što je prije sječe M. kazao da je šuma u kojoj vrše sječu&nbsp; njegovo vlasništvo i pri tom mu još pokazao i granične znake ove šume. Dalje je naveo da mu je poznato da je i oštećeni N. S., od sada pok. L. B., u mjestu "Š." takodje kupio gaj površine 22 ara , ali da se radi o drugoj parceli a ne onoj na kojoj je izvršio sječu. Na kraju je istakao da mu se oštećeni N. S. nikada nije obratio u vezi ove sječe i da je za činjenicu da isti svojata šumu u kojoj je izvršio sječu saznao tek nakon što je zbog ove sječe pozvan radi saslušanja u ODT Plavu. U završnoj riječi je još jednom ponovio da i pored toga što je u spornoj šumi izvršio sječu hrastovih stabala u broju i količini kako je to u svom nalazu utvrdio vještak šumarske struke nije izvršio krivično djelo koje mu se javnom optužbom stavlja na teret jer je ova šuma njegovo lično vlasništvo pa je stim u vezi predložio da ga sud za ovo krivično djelo oslobodi od optužbe.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio odbranu okrivljenog L. M. u dijelu u kojem priznaje da je u šumi zv. "Š." u toku 2010 i 2011 god. izvršio sječu hrastovih stabala u broju i količini kako je to u svom nalazu utvrdio vještak šumarske struke dipl.ing šumarstva K. P., odnosno u broju i količini kako mu je preciziranom javnom optužbom stavljeno na teret, pa je našao da je ista u svemu u skladu sa izvedenim dokazima te ju je kao takvu u ovom dijelu u cjelosti i prihvatio.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Medjutim, njegovu odbranu u dijelu u kojem negira izvršenje krivičnog djela koje mu je javnom optužbom stavljeno na teret tvrdnjom da je šuma u kojoj je izvršio sječu njegovo vlasništvo a ne vlasništvo oštećenog N. S., sud nije prihvatio, jer je našao da je ista ne samo nejasna i nelogična već i protivrječna, kako samoj sebi tako i izvedenim dokazima.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, sud je radi provjere odbrane okrivljenog kojom negira izvršenje predmetnog krivičnog djela, odnosno radi što pravilnijeg i zakonitijeg rješavanja ove krivične stvari, u dokaznom postupku izveo sledeće dokaze: saslušao u svojstvu svjedoka oštećenog N. S. i svjedoke L. G., L. D.1, Č. E., L. M. i L. D.2,izvršio uvidjaj suda na licu mjesta i vještačenje od strane vještaka geometra D. B. i dipl.ing. šumarstva K. P., pročitao nalaze i mišljenja pomenutih vještaka i izvještaje reonskog lugara Uprave za šume P.- Područne jedinice P., Č. E. &nbsp;br. ... od 14.11.2012. i br. ... od 20.04.2012. god.i izvršio uvid u posjedovni list br. ... KO G. R., izdat od Uprave za nekretnine - Područne jedinice P., dana 04.11.2011 god. pod br. ... i izvod iz kaznene evidencije za okrivljenog L. M.&nbsp; izdat od Uprave policije&nbsp; - Ispostave policije P., br. ...&nbsp; od 18.05.2012 godine, pa je svestranom ocjenom izvedenih dokaza, svakog pojedinačno i u njihovoj medjusobnoj vezi,&nbsp; i njihovim uporedjivanjem sa navodima javne optužbe i odbranom okrivljenog utvrdio da isti u svemu negiraju ovakvu njegovu odbranu te da je samim tim okrivljeni L. M.&nbsp;&nbsp; i izvršio krivično djelo šumska kradja iz čl. 324 st.2 u vezi 1. KZ, koje mu je&nbsp; javnom optužbom stavljeno na teret .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovakvo svoje utvrdjenje i odluku u pogledu krivice i krivično pravne odgovornosti okrivljenog L. M., za navedeno krivično djelo, sud je zasnovao na sledećim razlozima:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U toku krivičnog postupka je nesporno utvrdjeno, kako na osnovu priznanja okrivljenog tako i na osnovu svih ostalih izvedenih dokaza da je predmetnu sjeću hrastovih stabala u spornoj šumi u toku druge polovine 2010 i prve polovine 2011 godine, izvršio okrivljeni L. M.. I pored toga što je na osnovu odbrane okrivljenog i iskaza oštećenog N. S. &nbsp;i svjedoka L. D.1 utvrdjeno da se sporna šuma u kojoj je okrivljeni izvršio sječu zove "Š." a na osnovu posjedovnog lista br. ... KO G. R. i nalaza i mišljenja vještaka geometra D. B. "G." , na osnovu istih dokaza i činjenica utvrdjenih uvidjajem suda na licu mjesta je dalje, takodje nesporno utvrdjeno, da se radi o jednoj istoj šumi,&nbsp; upisanoj u posjedovnom listu br. ... KO G. R. na suvlasnike: L. M.2 u dijelu od 1/4, L. G. u dijelu od 1/4, L. D.3 u dijelu 1/8, L. D.4 u dijelu 1/8 i L. V. u dijelu 1/4. Konačno, na osnovu nalaza i mišljenja vještaka šumarske struke dipl.ing. šumarstva K. P. je nesporno utvrdjeno i to da je prilikom predmetne sječe okrivljeni L. M. u ovoj šumi ukupno oborio 205 hrastovih stabala, bruto drvne mase 33,39 m3,&nbsp; odnosno neto mase 28,38 m3 i vrijednosti 283,80 eura.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Medjutim, obzirom da je okrivljeni L. M., negirao izvršenje krivičnog djela koje mu je javnom optužbom stavljeno&nbsp; na teret, odnosno negirao ne samo da je šuma u kojoj je izvršio sječu 205 hrastovih stabala vlasništvo oštećenog N. S. već&nbsp; i da je ovom sječom sebi&nbsp; htio pribaviti protivpravnu imovinsku korist, to je samim tim u toku krivičnog postupka bila sporna ova činjenica pa ju je kao takvu trebalo nesumnjivo utvrditi tj. dokazati.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da bi provjerio osnovanost odbrane okrivljenog u pogledu ove odlučne činjenice a samim tim i utvrdio pravo stanje stvari, sud je, kao što je već navedeno, saslušao okrivljenog i izveo sve potrebne dokaze, pa je njihovom uporednom analizom i ocjenom našao da je odbrana okrivljenog u ovom dijelu ne samo nejasna i nelogična već i suprotna , kako sama sebi tako i izvedenim dokazima,&nbsp; te je kao takvu nije ni prihvatio.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tako je oštećeni N. S., u svom iskazu koji je sud u potpunosti prihvatio kao jasan, potpun, logičan i uvjerljiv,&nbsp; u svemu obezvrijedio odbranu okrivljenog&nbsp; u dijelu u kojem negira izvršenje krivičnog djela koje mu je javnom optužbom stavljeno na teret, istakavši da je šuma u kojoj je okrivljeni L. M. izvršio sječu hrastovih&nbsp; stabala, njegovo lično vlasništvo&nbsp; i da je sječu svih ovih stabala okrivljeni izvršio bez njegove saglasnosti i odobrenja. Naime, izjašnjavajući se o bespravnoj sječi stabala u svojoj šumi zv. "Š." odnosno u knjigama "G." kao i razlozima koji su ga rukovodili da za ovu sječu prijavi okrivljenog L. M. , oštećeni N. S. je naveo da je ovu šumu njegov otac , pok. N. P., još 1971 godine kupio kod&nbsp; takodje sada pok. L. B., za iznos od 400.000 dinara. I pored toga što je ovu šumu u potpunosti isplatio prodavcu, njegov otac&nbsp; istu nije nikada preveo na svoje ime tako da se ona&nbsp; i dalje vodi na B. sina L. G.. Ovo iz razloga jer njih dvojica prilikom kupoprodaje predmetne šume nijesu sačinjavali nikakav pisani ugovor već su se o tome dogovorili usmeno, kako se inače u to vrijeme često radilo. Obzirom da je pomenuta šuma imala ukupnu površinu od 22100 m2 i da je pok. L. B. bio suvlasnik 1/4&nbsp;&nbsp; ove šume, to je njegovom ocu P. prodao samo&nbsp; njegov dio šume u površini od 5520 m2. Pošto je za života svog oca zajedno sa njim često izlazio u ovu šumu i pomagao mu prilikom njenog krčenja i čišćenja, to je iz tog razloga dobro znao njene medje tj. granice. Kako je krajem oktobra mjeseca 2011 godine, nakon obavještenja na radiju i televiziji, odlučio da obilježi svu svoju imovinu koju posjeduje u selu G. R., optšina P., pa i ovu šumu, to je iz tog razloga i došao u pomenuto selo iz P. , gdje inače živi i radi. Medjutim, obzirom da je prilikom obilaska ove šume utvrdio da je ista praktično u potpunosti posječena i da su na licu mjesta ostali samo panjevi, odmah je pošao do pomedjaša L. D.1, kako bi se informisao u vezi ove sječe. Pošto mu je on tom prilikom kazao da je sječu stabala u njegovoj šumi izvršio okrivljeni L. M., pošao je do njegove kuće i tamo zatekao njegovu majku. Nakon što je iznerviran ovakvim njegovim postupkom majci okrivljenog u ljutini kazao da će ga zaklati zbog toga te nakon što se zbog ovih izgovorenih riječi odmah pokajao, pošto je u Ispostavu policije P. i prijavio ovaj slučaj. Poslije toga se vratio u P. a nakon ponovnog&nbsp; dolaska iz P. je sa reonskim lugarem Č. E. u dva navrata izlazio na licu mjesta kojom prilikom je pomenuti lugar izvršio pregled i premjer panjeva od bespravno posječenih stabala i o tome sačinio zapisnik.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odbranu okrivljenog kojom negira izvršenje krivičnog djela koje mu je javnom optužbom stavljeno na teret tvrdnjom da je šuma u kojoj je izvršio sječu hrastovih stabala njegovo vlasništvo a ne vlasništvo oštećenog N. S. , je u svom iskazu u potpunosti obezbrijedio i svjedok L. G., raniji vlasnik ove šume,&nbsp; istakavši da je ovu šumu njegov pokojni otac L. B. za života prodao sada pokojnom N. P. tako da je sada njen stvarni vlasnik P. sin N. S.,&nbsp; iako se ona i dalje vodi na njega. Naime, naveo je da je u jesen 1988 godine , okrivljenom L. M. prodao svoju cjelokupnu nepokretnu imovinu koja se nalazi u selu G. R., osim&nbsp;&nbsp; šume zv. "Š."&nbsp; koja se tada nazivala još i "P." i parcele zv. "G. M.". Ovu šumu i&nbsp; parcelu nije prodao okrivljenom iz razloga što je iste još za života njegov otac L. B., prodao ocu oštećenog N. S., sada pok. N. P., što je za njega bila svetinja. To je prilikom pogodbe jasno kazao i stavio do znanja okrivljenom L. M., tako da je ova činjenica bila dobro poznata i njemu i ostalim seljanima. Naime, pošto&nbsp; su se o&nbsp; kupoprodaji&nbsp; imovine on i okrivljeni dogovorili usmeno i o tome nijesu pravili nikakav pisani kupoprodajni ugovor , to je prilikom ove kupoprodaje istom jasno kazao da šuma zv. "Š." i parcela "G. M." koje&nbsp; se takodje vode na njega ne ulaze u prodajnu masu obzirom da je ove dvije parcele njegov otac još za života prodao N. P.. Dalje je naveo da je njegov otac, ocu oštećenog N. S., prodao 1/4 pomenute šume&nbsp; u površini od 5525 m2 , obzirom da su vlasnici ostale 3/4 iste šume bili njegova braća i da je prilikom prodaje svog dijela šume kupcu N. P. lično na licu mjesta pokazao njene medje.&nbsp; Na kraju je na pitanje&nbsp; oštećenog &nbsp;N. S.&nbsp; istakao da mu je poznato da okrivljeni L. M. njegovom ocu za života nije nikada iz šume zv. "Š." donosio drva za ogrijev jer bi mu to otac&nbsp; sigurno&nbsp; ispričao nakon što je 1974 godine preselio kod njega u P..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o pravu vlasništva na spornoj šumi, odbranu okrivljenog L. M. u dijelu da je ova šuma njegovo vlasništvo a ne vlasništvo oštećenog N. S. je u svojoj izjavi negirao i&nbsp; svjedok L. D.1,&nbsp; istakavši da se&nbsp; sedamdesetih godina pričalo po selu da je L. B., koji mu je inače stric, ovu šumu prodao N. P., ocu oštećenog N. S.. Ova šuma je inače&nbsp; sastavni dio šume upisane u posjedovnom listu ... KO G. R., površine 22100 m2,&nbsp; na kojoj je L. B.&nbsp; sa svoja tri brata , od kojih je jedan njegov otac, bio suvlasnik na po 1/4 iste . Dalje je naveo da sporni dio šume prije predmetne sječe niko nije koristio niti radi sječe stabala niti radi sječe lista i&nbsp; to je tek u dvije zadnje godine učinio L. M., na način što je u ovoj šumi izvršio predmetu sječu stabala. Nakon što je u oktobru mjesecu 2011 godine, oštećeni N. S. došao iz P , kako bi radi zakazanog avionskog snimanja obilježio svoju imovinu, jednog dana je došao kod njega i pitao ga da li zna ko je&nbsp; posjekao njegov gaj. Pošto je lično vidio da je sječu spornog gaja izvršio okrivljeni L. M., to ga je o takvom svom saznanju i obavijestio. Nadalje je naveo da se sporna šuma u jednom dijelu graniči sa njegovom istoimenom šumom koju je naslijedio od svog oca i da je u požaru koji se dogodio prije tri godine najviše stradao njegov dio šume,&nbsp; dok je dio šume koji je pripadao stricu L. B. manje izgorio obzirom da su u ovom dijelu stabla bila veća.&nbsp; Na kraju je naveo da ni on sam&nbsp; ne zna tačne granice sporne šume,&nbsp; osim u dijelu koji se graniči sa njegovom šumom, te da iz tog razloga ove granice nije ni mogao&nbsp; pokazati L. D.2, kako to u svojoj odbrani tvrdi okrivljeni, čime je negirao njegovu odbranu i u ovom dijelu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ako se ovakvi iskazi oštećenog N. S. i svjedoka L. G. i L. D.1 dovedu u vezu sa iskazom svjedoka L. D.2 u dijelu da mu svjedok L. D.1,&nbsp;&nbsp; ne samo nije nikada na licu mjesta pokazivao granice sporne šume već mu je naprotiv&nbsp; na njegovo pitanje u pogledu ovih granica čak kazao da mu ove granice nijesu poznate, to i ova činjenica u sveukupnosti sa ostalim utvrdjenim činjenicama odbranu okrivljenog kojom negira izvršenje predmetnog krivičnog djela čini još neosnovanijom i neutemeljenijom. .Ovo ne samo zbog toga što je saslušanje pomenutog svjedoka na ove okolnosti predložio sam okrivljeni kako bi isti svojom izjavom u ovom dijelu potvrdio njegovu odbranu da je predmetnu sječu hrastovih stabala koja mu se stavljaju na teret ustvari izvršio u šumi koju je kupio kod L. G. , već i zbog toga što je iskaz svjedoka L. D.2 u tom dijelu u svom iskazu potvrdio i sam svjedok L. D.1. Naime, jasno je da je predlaganjem svog brata&nbsp; L. D.2, kao svjedoka, radi izjašnjenja na ove okolnosti okrivljeni L. M. htio potkrijepiti svoju odbranu ne samo u dijelu da je sječu predmetnih hrastovih stabala izvršio u šumi koju je kupio kod L. G. već i u dijelu da samim tim nije ni mogao izvršiti krivično djelo šumska kradja koje mu se javnom optužbom stavlja na teret. Medjutim, pomenuti svjedok i pored toga što je potvrdio odbranu okrivljenog u dijelu da je šuma u kojoj je izvršio spornu sječu njegovo privatno vlasništvo i da je istu kupio kod L. G., najvjerovatnije zbog prisustva svjedoka L. D.1 na glavnom pretresu i mogućnosti suočenja sa njim ipak nije htio potvrditi odbranu okrivljenog i u dijelu da mu je granice sporne šume na licu mjesta lično pokazao svjedok L. D.1 i da je on nakon toga ove granice pokazao okrivljenom.&nbsp; Pri tom za sud nije bitno što je pomenuti svjedok, kao što je već navedeno, u svom iskazu potvrdio odbranu okrivljenog L. M. u dijelu da je šuma u kojoj je izvršio bespravnu sječu predmetnih hrastovih stabala njegovo lično vlasništvo&nbsp; i da je istu sa svom ostalom imovinom&nbsp; kupio kod L. G., jer je jasno da je takvom svojom izjavom ustvari pokušao zaštititi okrivljenog od krivično pravne odgovornosti za izvršeno krivično djelo. Zbog toga sud iskaz svjedoka L. D.2 u ovom dijelu , za razliku od njegovog iskaza u dijelu gdje tvrdi da mu L. D.1 nije nikada pokazao granice sporne šume , nije prihvatio, pa i ova činjenica takodje ide u prilog neosnovanosti odbrane okrivljenog kojom negira izvršenje predmetnog krivičnog djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Konačno, ako se svemu izloženom dodaju i činjenice koje su utvrdjene na osnovu posjedovnog lista br. ... KO G. R. i nalaza i mišljenja vještaka geometra D. B. da je predmetnu sječu hrastovih stabala okrivljeni L. M. izvršio na parceli ... i ... zvanoj "G."&nbsp; površine 22.100 m2,&nbsp; po kulturi šuma IV klase ,upisanoj na ime L. M.2 u dijelu od 1/4, L. G. u dijelu u 1/4 , L. D.3 u dijelu od 1/8, L. D.4 u dijelu od 1/8 i L. V. u dijelu od 1/4, to i ova činjenica ne samo da potvrdjuje iskaze oštećenog N. S. i svjedoka L. G. u dijelu&nbsp; da je pomenuti svjedok svoj suvlasnički dio na ovoj šumi&nbsp; prodao oštećenom,&nbsp; a ne okrivljenom L. M.,&nbsp; kako on to tvrdi u svojoj odbrani, već ujedno i negira odbranu okrivljenog u pogledu prava vlasništva na spornoj šumi a samim tim i u pogledu njegovih tvrdnji da zbog toga nije ni mogao izvršiti predmetno krivično djelo. Naime, bez obzira na činjenicu što se pomenuti vještak geometar u svom nalazu i mišljenju nije mogao izjasniti kojem od&nbsp; suvlasnika koji su&nbsp; navedeni&nbsp; u posjedovnom listu br. ... KO G. R. pripada dio šume u kojoj je izvršena predmetna sječa jer&nbsp; u zvaničnoj evidenciji Uprave za katastar nema dokumentacije o fizičkoj diobi ove parcele tako da se najvjerovatnije radi o njenoj usmenoj diobi, na osnovu iskaza svjedoka L. G., jednog od suvlasnika cjelokupne parcele , da je svoj dio ove parcele tj. šume , koji se još uvijek vodi na njega njegov otac L. B. još 1971 godine na osnovu usmenog ugovora prodao ocu oštećenog N. S., sada pok. N. P.,&nbsp; te da iz tog razloga on ovu šumu nije niti&nbsp; htio niti mogao prodati okrivljenom L. M.&nbsp; kako on to tvrdi u svojoj odbrani, jasno proizilazi da je baš u ovom dijelu šume okrivljeni L. M.i izvršio sječu hrastovih stabala u broju i količini kako je to u svom nalazu našao vještak šumarske struke dipl.ing. šumarstva K. P.. I sama činjenica da nakon izvršene sječe hrastovih stabala u spornom dijelu šume od strane okrivljenog, osim oštećenog N. S. nije reagovao niko od ostalih suvlasnika, takodje ide u prilog&nbsp; utvrdjenju suda da je ovaj dio šume njegovo vlasništvo i da je on to učinio kao njen stvarni vlasnik .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što se tiče iskaza svjedoka Č. E., sud iskaz ovog svjedoka nije posebno niti cijenio niti obrazlagao obzirom da je isti nakon izvršene bespravne sječe samo na zahtjev oštećenog N. S. u dva navrata izlazio na lice mjesta i u svojim izvještajima konstatovao utvrdjeno stanje ne mogavši se pri tom izjasniti o pravu vlasništva na spornoj šumi, kao odlučnoj činjenici za pravilno rješavanje ove krivično pravne stvari.&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zbog svega izloženog sud je prihvatio ne samo iskaze oštećenog N. S. i svjedoka L. G. i L. D.1 u cjelosti već i iskaz svjedoka L. D.2 u dijelu u kojem tvrdi da mu svjedok L. D.1 nije nikada na licu mjesta pokazivao granice sporne šume, jer je našao&nbsp; da su isti u ovom dijelu ne samo jasni i&nbsp; logični već&nbsp; saglasni , kako medjusobno tako&nbsp; i&nbsp; sa nalazima i mišljenjima vještaka geometra D. B. i vještaka šumarske struke dipl.ing. šumarstva K. P.,&nbsp; koje je sud takodje prihvatio bez rezerve ocijenivši ih potpunim, objektivnim i u dovoljnoj mjeri stručno obrazloženim.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Istovremeno, sud odbranu okivljenog L. M. kojom negira izvršenje krivičnog djela koje mu je javnom optužbom stavljeno na teret , kao potpuno suprotnu prihvaćenim dokazima, nije mogao prihvatiti, već ju je kao neosnovanu i sračunatu na izbjegavanje krivično pravne odgovornosti u cjelosti odbacio. U prilog neprihvatanja odbrane okrivljenog kojom negira izvršenje predmetnog krivičnog djela ide i činjenica što je ovakva njegova odbrana, pored toga što je u najbitnijem suprotna iskazima oštećenog N. S. i svjedoka L. G., L. D.1 i L. D.2&nbsp; još i nejasna, nelogična i sama sebi protivrječna , što takodje upućuje na njenu neprihvatljivost. Naime, ukoliko se izvrši svestrana analiza odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret i ako se takva njegova odbrana dovede u vezu sa izvedenim dokazima, onda se nesporno dolazi do zaključka da je ista ne samo nejasna i nelogična već i protivrječna, kako sama sebi tako i izvedenim dokazima, pa i ova činjenica takodje ukazuje na njenu&nbsp; neosnovanost i sračunatost. Tako je ne samo nejasna već i nelogična odbrana okrivljenog L. M. u dijelu da je šuma u kojoj je izvršio sječu njegovo vlasništvo i da je istu kupio od ranijeg vlasnika L. G. , jer se i sam G. u svom svjedočkom iskazu i jasno i decidno izjasnio da je ovu šumu njegov pok.&nbsp; otac L. B. još za života prodao ocu oštećenog N. S., sada pok. N. P.. Nelogičnost odbrane okrivljenog u pogledu prava vlasništva na spornoj šumi je utoliko veća što i on sam u svojoj odbrani sa glavnog pretresa izražava sumnju u tom dijelu kazivanjem da se ni on sam ne može sa sigurnošću izjasniti čije je vlasništvo ova šuma i da je moguće ili da mu je njen raniji vlasnik L. G. prilikom usmene kupoprodaje pogrešno objasnio da je predmet kupoprodaje i ova šuma ili da je on sam tom prilikom pogrešno shvatio da i ova šuma ulazi u ukupnu prodajnu masu, jer se u takvoj situaciji postavlja ligično pitanje zbog čega takvu svoju sumnju nije ponovo provjerio kod L. G. prije nego što se odlučio na sječu stabala u njoj. Medjutim, okrivljeni i pored&nbsp; mogućnosti da na veoma lak&nbsp; i brz&nbsp; način provjeri ovu svoju sumnju u pogledu prava vlasništva na spornoj šumi, ne samo da to ne čini&nbsp; već se čak naprotiv odlučuje i na njenu totalnu sječu,&nbsp; pa i ova činjenica takodje ide u prilog neosnovanosti njegove odbrane&nbsp; kako u dijelu da je šuma u kojoj je izvršio ovu sječu njegovo vlasništvo tako i u dijelu da samim tim nije ni izvršio krivično djelo koje mu je javnom optužbom stavljeno na teret.&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz istog razloga sud nije prihvatio ni iskaz svjedoka L. M.3 u dijelu u kojem potvrdjuje odbranu okrivljenog L. M.da nije izvršio krivično djelo koje mu se javnom optužbom stavlja na teret, jer je očigledno da je i iskaz ovog svjedoka, sobzirom na njegovo blisko srodstvo sa okrivljenim L. M., koji mu je otac, takodje sračunat u cilju njegove zaštite od krivično pravne odgovornosti. Ovo utoliko prije što je iskaz pomenutog svjedoka, ne samo u najbitnijem suprotan odbrani okrivljenog već i zbog toga što je njegov iskaz&nbsp; u dijelu da je prije predmetne sječe&nbsp; i njemu i okrivljenom L.M.&nbsp; granice šume u kojoj su izvršili predmetnu&nbsp; sječu&nbsp; lično na licu mjesta pokazao svjedok L. D.2&nbsp; kojem je prije toga ove granice pokazao svjedok L. D.1, saglasno negirali oba pomenuta svjedoka, pa i ova činjenica takodje ide u prilog njegovoj neosnovanosti.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako iz svega izloženog proizilazi da u pogledu utvrdjivanja krivičnog djela koje je javnom optužbom stavljeno na teret okrivljenom L. M., nakon sprovedenog dokaznog postupka i ocjene izvedenih dokaza,&nbsp; nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio predmetno krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ocjenjujući pravno utvrdjeno činjenično stanje, sud nalazi da su u radnji okrivljenog sadržana sva bitna obilježja, kako subjektivna tako i objektivna, krivičnog djela šumska kradja iz čl. 324 st.2 u vezi sa st. 1.&nbsp; KZ , pa mu je za izvršeno krivično djelo&nbsp; izrekao krivične sankcije&nbsp; bliže opisane u izreci presude. Radnja izvršenja krivičnog djela koje je počinio okrivljeni se sastoji u obaranju 205 hrastovih stabala&nbsp; u šumi "G." vlasništvo oštećenog N. S. i to sa daljim ciljem odnosno sa namjerom da se takvim obaranjem za sebe ostvari protivpravna imovinska korist, što ustvari predstavlja subjektivni elemenat ovog djela. Objektivni elemenat koji zasniva ovo djelo se sastoji u količini oborenog drveta,&nbsp; jer je u konkretom slučaju okrivljeni izvršio obaranje 205 hrastovih stabala u količini od 33,39 m3&nbsp; , što znači količini većoj od 5 m3. koja količina i predstavlja elemenat krivičnog djela šumska kradja iz čl. 324 st.2 u vezi st. 1. KZ .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i vinost odnosno psihički odnos okrivljenog u odnosu na radnju izvršenja&nbsp; predmetnog krivičnog djela pa je našao&nbsp; da je okrivljeni prilikom izvršenja ovog djela postupao sa direktnim umišljajem.Naime, okrivljeni je bio svjestan ne samo činjenice da sječu vrši u šumi vlasništvo oštećenog N. S., već i&nbsp; da obaranjem stabala u tudjoj šumi bez predhodnog odobrenja&nbsp; vlasnika ove šume i sa namjerom da sebi pribavi protivpravnu imovinsku korist, čini krivično djelo, pa je i pored toga htio njegovo izvršenje.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom izbora, vrste i visine krivične sankcije koju treba primijeniti prema okrivljenom za učinjeno krivično djelo, sud je pored težine, načina izršenja i društvene opasnosti krivičnog djela, uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tako je od olakšavajućih okolnosti sud okrivljenom cijenio i uzeo obzir:&nbsp; da je porodičan čovjek, da je otac četvoro djece i da je srednjeg imovnog stanja, dok mu je kao otežavajuću okolnost uzeo njegovu raniju osudjivanost, pa je uzimajući u obzir sve navedene okolnosti kao i činjenicu da je od ranije osude proteklo više od 17 godina, našao da u konkretnom slučaju ima uslova da se prema okrivljenom ne primjeni kazna zatvora, kao jedna od kumulativno predvidjenih kazni, već da je dovoljno i samo upozorenje uz prijetnju kaznom. Kako su za krivično djelo šumska kradja iz čl. 324. st. 2 u vezi st. 1.. Krivičnog zakonika, koje je stavljeno na teret okrivljenom, propisane kumulativno i novčana i kazna zatvora, to mu je sud kao glavnu kaznu izrekao kaznu zatvora u trajanju od 6 mjeseci i istovremeno odredio da se ista neće izvršiti ako okrivljeni za vrijeme od 1 godine dana po pravosnažnosti presude ne učini novo krivično djelo, dok mu je kao sporednu kaznu izrekao novčanu kaznu u iznosu od 600,00 eura .<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je uvjerenja da su izrečene krivične sankcije srazmjerne težini izvršenog krivičnog djela i stepenu krivično-pravne odgovornosti okrivljenog te da će se u konkretnom slučaju i ovim vrstama i visinama krivičnih sankcija, u okviru opšte svrhe izricanja krivičnih sankcija predvidjene čl. 4 st.2. KZ, postići svrha kažnjavanja propisana čl. 32 i 52 istog Zakona.Osnovano se može očekivati da će izrečene sankcije pozitivno djelovati na prevaspitanje okrivljenog i da će iste uticati na njega da ubuduće ne vrši krivična djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka je zasnovana na odredbi čl. 229 st.1. ZKP. Visina troškova u ukupnom iznosu od&nbsp; 248,00&nbsp; eura , predstavlja izdatke iz budžetskih sredstava, od čega iznos od&nbsp; 110,00 eura predstavlja nagradu vještaku šumarske struke dipl.ing. šumarstva K. P., iznos od 88,00 eura nagradu vještaku geometru D. B. i&nbsp; iznos od 20,00 eura predstavlja troškove koji su učinjeni na ime izvršenog uvidjaja&nbsp; suda na licu mjesta, dok iznos od 30,00 eura predstavlja paušal koji je odmjeren sobzirom na složenost i trajanje krivičnog postupka te obzirom na imovno stanje okrivljenog , shodno čl. 226. st. 3. ZKP.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obzirom da je u toku glavnog pretresa na osnovu nalaza i mišljenja vještaka šumarske struke dipl.ing. K. P. nesumnjivo utvrdjeno da je okrivljeni L. M., izvršenjem predmetnog krivičnog djela oštećenom N. S., iz P., pričinio štetu po osnovu posječenog i iskorišćenog ogrijevnog drveta u iznosu od 283,80 eura, na koji iznos je oštećeni i postavio odštetni zahtjev, to je kod takvog činjeničnog stanja, na osnovu čl. 239. st. 2. ZKP,&nbsp; istog valjalo obavezati da na ime pričinjene štete oštećenom plati navedeni iznos,&nbsp; dok je za ostali dio odštetnog zahtjeva&nbsp; sud oštećenog uputio da isti ostvaruje u parnici.&nbsp; &nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu iznijetih razloga odlučeno je kao u izreci presude.<br>
	&nbsp;<br>
	&nbsp;</div>
<div style="text-align: center">
	OSNOVNI SUD U PLAVU ,<br>
	Dana 24.09.2012 godine,</div>
<div style="text-align: justify">
	&nbsp;<br>
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A<br>
	Senada Radončić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hilmija Sujković<br>
	&nbsp;<br>
	&nbsp;<br>
	PRAVNA POUKA:<br>
	Protiv ove presude nezadovoljna stranka<br>
	ima pravo žalbe u rokuod 8 dana od dana<br>
	prijema iste preko ovog suda Višem sudu<br>
	B. Polje .<br>
	&nbsp;<br>
	&nbsp;<br>
	DNA: -&nbsp;&nbsp; ODT u Plavu<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -&nbsp;&nbsp; okrivljenom L. M.&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;-&nbsp;&nbsp; oštećeni N. S.<br>
	&nbsp;</div>

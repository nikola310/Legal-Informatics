<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-family:'Arial'}
.span2{;font-family:'Arial';font-weight:800}
.span3{;font-family:'Arial'}
.span4{;font-size:11pt;font-weight:800}
.span5{;font-size:11pt}
.span6{;font-size:12pt}
.span7{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1"></span>
</p>
<p style="text-align:right">
<span class="span2">K.br.67/17</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span3"></span><span class="span3">Osnovni  sud u Pljevljima, kao prvostepeni  krivični sud, po sudiji Ljiljani Popović uz sudjelovanje zapisničara Krvavac Mirjane u krivičnom predmetu protiv optuženog Č. M. iz P. koga brani J. R. advokat iz P.,zbog krivičnog djela ugrožavanje sigurnosti iz čl.168 st.2 u vezi  st.1 Krivičnog zakonika Crne Gore i krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore po optužnom predlogu ODT Kolašin Kt.br.49/17 od 28.09.2017. godine, nakon održanog glavnog i javnog pretresa u prisustvu rukovodioca ODT Kolašin Grujić Vojislava,oštećenih Č. M. i Č. D.,optuženog Č. M. i njegovog branioca advokata J.R.dana 15.12.2017.godine donio je i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span3">         </span><span class="span2">Optuženi Č. M. JMBG </span><span class="span2">...</span><span class="span3"> od oca S.i majke V. rođene G., rođen u selu H., opština P.dana ....godine sa prebivalištem u selu H. opština P., crnogorskog državljanstva, oženjen, otac dvoje punoljetno djece, penzioner, pismen, završio srednju školu, govori crnogorskim jezikom, srednjeg imovnog stanja, osuđivan prsudom Opštinskog suda Pljevlja K.br.146/85 od 22.04.1986.godine zbog krivičnog djela iz čl.161  KZ SRCG na novčanu kaznu u iznosu od 4.000,00 dinara i presudom Opštinskog suda Pljevlja K.br.352/83 od 24.05.1984.godine zbog krivičnog djela iz čl.46 KZ SRCG na kaznu zatvora u trajanju od 30 dana, nevodi se krivični postupak za drugo krivično djelo. </span>
</p>
<p>&nbsp;</p>
<p>&nbsp;</p>
<p>
<span class="span3"></span><span class="span3"></span><span class="span3"></span><span class="span3"></span><span class="span3"></span><span class="span2">K R I V    J E</span>
</p>
<p>&nbsp;</p>
<p>
<span class="span3"></span><span class="span3"></span><span class="span2">Što je :</span>
</p>
<p>&nbsp;</p>
<p>
<span class="span2"></span><span class="span2"></span><span class="span3">Dana 15.04.2017.godine oko 15,00 časova na javnom mjestu- seoskom putu u selu H. opština P., svjestan svojih djela čije izvršenje je htio, znajući da su ista zabranjena, ugrozio sigurnost oštećenih Č. M. i Č. D., prijetnjom da će napasti na njihov život i tijelo i pritom neovlašćeno nosio vatreno oružje, na način što je prišao oštećenima koji su postavljali ogradu pored seoskog puta u blizini njihove kuće i nakon razgovora sa oštećenim iza pojasa izvadio pištolj marke „CZ M-57“ kalibra 7,62mm, fab.broja ..... koji je suprotno članu 33 Zakona o oružju neovlašćeno nosio </span><span class="span3">na javnom mjestu, repetirao ga i usmjerio u pravcu glave oštećenog Č. D. da bi nakon što im je prišao oštećeni Č. M. pištolj usmjerio u pravcu njegove glave istovremeno im prijeteći da će ih ubiti a što je sve kod oštećenih izazavalo osjećaj straha i nesigurnosti,-  </span>
</p>
<p>
<span class="span3"></span><span class="span3">čime je izvršio krivično djelo ugrožavanje sigurnosti iz čl.168 st.2  vezi st. 1 Krivičnog zakonika Crne Gore u sticaju sa krivičnim djelom nedozvoljeno držanje oružja i ekspolozivnih materija iz čl.403 st.1 Krivičnog zakonika Crne Gore,</span>
</p>
<p>
<span class="span2">                 </span>
</p>
<p>
<span class="span2"></span><span class="span2"></span><span class="span3">pa mu sud na osnovu citiranih zakonskih propisa te primjenom čl.4,5,13, 15, 32,33,36,42, 45 i 46 Krivičnog zakonika Crne Gore  </span>
</p>
<p>&nbsp;</p>
<p>
<span class="span2"></span><span class="span2">U t v r đ u j e: </span>
</p>
<p>&nbsp;</p>
<p>
<span class="span2">A.</span><span class="span3">Za krivično djelo ugrožavanje sigurnosti iz čl.168 st.2 u vezi st.1 Krivičnog zakonika Crne Gore kaznu zatvora u trajanju od 2 (dva) mjeseca, </span>
</p>
<p>&nbsp;</p>
<p>
<span class="span3">           </span><span class="span2">B.</span><span class="span3">Za krivično djelo nedozvoljeno držanje oružja i eksplozivnih materija  iz čl.403 st.1 Krivičnog zakonika Crne Gore kaznu zatvora u trajanju od 2(dva) mjeseca,            </span>
</p>
<p>&nbsp;</p>
<li>
<span class="span3">                     pa sud optuženog primjenom citiranih članova te čl.48Krivičnog zakonika Crne Gore i čl.226,229,239,370 i 374 ZKP-a </span>
</li>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span3"></span><span class="span3"> Na  jedinstvenu kaznu zatvora u trajanju od 3 (tri) mjeseca.</span>
</p>
<p>&nbsp;</p>
<p>
<span class="span3"></span><span class="span3"> Optuženi je dužan platiti Budžetu Crne Gore na ime na ime troškova krivičnog postupka iznos od 28,00 kao i na ime paušala  iznos od 27,50 €, </span>
</p>
<p>&nbsp;</p>
<p>
<span class="span3"></span><span class="span3">a ovo u roku od 15.dana po pravosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span class="span3"> </span><span class="span3">Oštećeni Č. M. i Č. D. radi ostvarivanja imovinsko pravnog zahtjeva upućuju se na parnicu.</span>
</p>
<p>&nbsp;</p>
<p>
<span class="span3">          </span><span class="span3">Na </span><span class="span3">osnovu</span><span class="span3"> </span><span class="span3">čl</span><span class="span3">.</span><span class="span3"> 75 st.1 </span><span class="span3">Krivičnog</span><span class="span3"> </span><span class="span3">zakonika</span><span class="span3"> </span><span class="span3">Crne</span><span class="span3"> Gore </span><span class="span3">prema</span><span class="span3"> </span><span class="span3">optuženom</span><span class="span3"> Č. M. </span><span class="span3">izriče</span><span class="span3"> se </span><span class="span3">i</span>
</p>
<p>&nbsp;</p>
<p>
<span class="span2">                                               MJERA BEZBJEDNOSTI</span>
</p>
<p>&nbsp;</p>
<p>
<span class="span3"></span><span class="span3">Trajno</span><span class="span3"> </span><span class="span3">oduzimanje</span><span class="span3"> </span><span class="span3">pištolja marke „CZ M-57</span><span class="span3">“ kalibra</span><span class="span3"> 7,62mm, fab.broja ... i 5 metaka istog kalibra </span><span class="span3">kao</span><span class="span3"> </span><span class="span3">predmeta</span><span class="span3"> </span><span class="span3">izvršenja</span><span class="span3"> </span><span class="span3">krivičnog</span><span class="span3"> </span><span class="span3">djela</span><span class="span3">.</span><span class="span3"></span>
</p>
<p>&nbsp;</p>
<p>
<span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"> </span>
</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span3"></span><span class="span3"> Osnovno državno tužilaštvo u K.,optužnim predlogom Kt.br. 49/17 od 28.09.2017.godine optužilo je Č. M. iz P. da je izvršio krivično djelo ugrožavanje sigurnosti iz čl.168 st.2 u vezi st.1 Krivičnog zakonika Crne Gore u sticaju sa </span><span class="span3">krivičnim djelom nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore a na način,mjesto i vrijeme bliže opisano izrekom ove presude.U završnoj riječi na glavnom pretresu rukovodilac ODT Kolašin nakon što je precizirao optužni predlog  predložio je da sud optuženog oglasi krivim i osudi po zakonu jer je izvedenim dokazima  utvrdjeno da je počinio krivična djela  koja su mu stavljena na teret kao i da sud prema optuženom izrekne mjeru bezbjednosti oduzimanje predmeta-pištolja marke CZ M57 kalibra 7,62 mm, fabričkog broja C179605 i 5 metaka istog kalibra. </span>
</p>
<p>
<span class="span3"></span><span class="span3"> </span>
</p>
<p>
<span class="span3"></span><span class="span3">Oštećeni Č. M.je istakao da se pridružuje krivičnom gonjenju protiv optuženog i da postavlja imovinsko pravni zahtjev prema optuženom ali da se o visini istog nemože izjasniti. </span>
</p>
<p>&nbsp;</p>
<p>
<span class="span3">           Oštećeni Č. D.je u završnoj riječi istakao da se pridružuje krivičnom gonjenju protiv optuženog i da prema njemu postavlja imovinsko pravni zahtjev u iznosu od 5.000,00 €.</span>
</p>
<p>&nbsp;</p>
<p>
<span class="span3"></span><span class="span3">Optuženi Č.M.  u odbrani datoj tužilaštvu naveo je da je dana 15.04.2017.godine oko 15,15 časova pošao od svoje kuće u selo H. do rođaka i komšije Č. M. i Č. D.čija kuća je od njegove udaljena oko sedamdesetak metara koji su ograđivali-pobijali gvozdeno kolje između njihove dvorišne ograde i zajedničkog puta-sokaka i bili udaljeni jedan od drugog oko 2 m u momentu kada je stigao do njih. Obratio se M. pitajući ga šta to ograđuje i stavlja metalni kolac na kanal od crijeva za vodu koj ide prema njegovoj kući i dalje do njegovih rođaka a M. mu odgovorio da nije primijetio da je stavio kolac na vodovodni kanal ali ako jeste da će ga maći. Dalje je kazao da je pitao M. zašto pobija stubove van ograde sužavajući mu put te da on to neradi već je to D. ideja i nastavili su da se raspravljaju oko ograde možda sve ukupno do pola sata ali između njih nije bilo međusobnog psovanja ni vrijeđanja a ni prijetnji. Dalje navodi da je njegova snaga D. bila negdje u blizini a i djeca su bila napolju pa je D. u jednom momentu prišla i molila ga da se nesvađaju i da ide kući ali je on ostao i dalje da razgovara sa njima u D. prisustvu i dok su razgovarali M. i D.su obustavili radove a on na D. uopšte nije obraćao pažnju i u jednom momentu D.mu se obratio riječima „Šta ti to nama prijetiš, sad ću ti zvati policiju“ a on je od D. tražio da se nemiješa u njegov i M. razgovor. Zatim mu je D. rekao nešto u smislu „Dosta si mi đeda tukao, nećeš ti biti više kadabahija“ a on je i dalje nastavio raspravu sa  M. pri čemu je D.opet rekao „Šta to prijetiš, sad ću zvati policiju da potežeš pištolj na oca i mene“ i potom je otišao ispod štale pa pretpostavlja da je tada zvao policiju. Tada je rekao M. da savjetuje D. i da ga smiri jer ga je ranije optuživao da mu je obio kolibu sa namjerom da mu ukrade kosačicu a odmah potom došao i njegov sin D. koji je bio u blizini i valjda čuo raspravu i rekao mu da se više ne raspravlja sa M. i D. je rekao da se ne petlja. D. je došao sa komšijom G. I. kome je nešto orao traktorom pa su nakon toga on, D. i D.krenuli svojoj kući a i I. je došao do njihove kuće da bi vratio D. da mu dovrši oranje. Nije kritične prilike M. i D. uputio riječi prijetnje „Oćeš li sad da te pucam majku ti jebem“, „Oćete li da vam se najebem majke danas, jebaću vam obojici majku danas“ i „Ti dobro znaš šta si uradio od mene a ja ću to danas da ti vratim“ niti je repetirao pištolj niti je sa sobom nosio pištolj tetejac koji inače pod dozvolom posjeduje preko 20 godina. Po dolasku policije dobrovoljno je policijskom službeniku predao svoj pištolj marke CZ M57 kalibra 7,62 mm sa jednim okvirom i 5 metaka istog kalibra i oružni list sa rokom važnosti do 10.03.2020.godine. Misli da su mu ovo Č. M. i D.  a posebno D.sve namjestili jer mu je ranije D.u više navrata </span><span class="span3">govorio znajući da ima pištolj pod dozvolom „Uzeću ti ga ili živ biti neću“ misleći na to da će mu namjestiti situaciju da mu nadležni organi oduzmu pištolj. Kazao je i to da ga je M. Č. prije 30 godina upucao iz pištolja za šta je odležao zatvorsku kaznu ali on nakon toga sa M. nije imao nikakav konflikt smatrajući da je situacija između njih razriješena a i on je čovjek u sedamdesetim godinama a da je htio da se sveti uradio bi to dok je bio mlađi. Smatra da je sve ovo napravio D. koji ima protiv njega nešto a prije dolaska policije kritičnog dana on i M. su se razjasnili i pružili ruku jedan drugom. Tvrdio je da kritične prilike nije nosio niti imao sa sobom pištolj a narednih dana izvršen je pretres od strane policije svih njegovih objekata kao i M. i nije pronađeno nikakvo oružje. Na glavnom pretresu je kazao da iskazi oštećenih 99 % nijesu istiniti te da on posjeduje pištolj marke tetejac od 1993.godine i nikada ga nije nosio već ga drži u kući a i nakon ovog događaja M.ga je 2 puta prijavljivao u policiju, jedan put da mu je navodno bacao smeće po livadi a drugi put je M. oborio njegovu vratnicu a onda njega prijavio zbog te vratnice u policiju. Put na kome je kritične prilike stajao i razgovarao sa oštećenim M., sa D. nije ni razgovarao je seoski put koji koristi 5 domaćinstava a nekada je bio glavni put koji je vodio ka B. i prolazi seoskom ispašom a M. je napravio štalu na seoskoj ispaši. Sa oštećenim M. nije u govoru već 50 a možda i više godina a sa D. nikada nije bio u govoru i kada bi se god nešto preporekli D. mu je govorio za pištolj „Uzeću ti ga ili živ biti neću“. Oštećeni nikada nijesu vidjeli niti mogli vidjeti njegov pištolj koji ima pod dozvolom i vjerovatno su im iz policije kada su ga oduzeli rekli da se radi o pištolju marke „T.“ – to je pištolj marke CZ M57 kalibra 7,62 mm koji ima od 1993.godine i od tada ima oružni list za taj pištolj. Između njegove i kuće G.I. vazdušnom linijom ima oko 700 m a od prilike toliko ima i pješice prečicom. Taj razgovor kritične prilike se desio negdje oko 15,00 časova i nije bilo nikakve svađe ni povišenog tona između njega i M. a sa D. nije ni razgovarao ni kontaktirao kritične prilike.</span>
</p>
<p>&nbsp;</p>
<p>
<span class="span3">           U završnoj riječi branilac optuženog  je istakao da optuženi nije kriv za krivična djela koja mu se stavljaju na teret optužnim predlogom te da nijednim dokazom izvedenim u postupku nije dokazano da je optuženi Č.M. izvršio krivična djela koja mu se stavljaju na teret predlažući da sud optuženog oslobodi od optužbe. Troškove postupka je tražio. </span>
</p>
<p>&nbsp;</p>
<p>
<span class="span3"></span><span class="span3">Optuženi Č. M. u završnoj riječi usvojio je u cjelosti odbranu svog branioca.</span>
</p>
<p>&nbsp;</p>
<p>
<span class="span3"></span><span class="span3">U dokaznom postupku sud je saslušao svjedoke-oštećen Č.M. i Č.D., saslušao svjedoke Č. D., G.I. i Č. D., pročitao potvrdu o privremeno oduzetim predmetima br.02-224/17-3297/4 od 18.04.2017. godine, pročitao zahtjev UP CB Pljevlja br.02-240/17-3290/1 od 18.04.2017. godine, pročitao naredbe Osnovnog suda u Pljevljima Kri.br.7/17 i Kri.br.8/17 obje od 18.04.2017.godine, pročitao zapisnike o pretresanju stana i drugih prostorija br.03-240/17,br. 03-240/17-3297/8 od br.03-240/17-3297/9 svi od 18.04.2017. godine, izvršio uvid u fotodokumentaciju UP CB Pljevlja br.192/17 od 21.04.2017.godine, pročitao presudu Okružnog suda u Bijelom Polju K.br.32/88 od 09.09.1988. godine, izvršio uvid u pištolj oduzet od optuženog dana 18.04.2017. godine,pročitao dopis MUP-Područna jedinica za građanska stanja i lične isprave Pljevlja 28 br.06-220/17-9786/2 od 22.11.2017. godine i pročitao izvod iz KE za optuženog. </span>
</p>
<p>
<span class="span3"></span><span class="span3">Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti u  smislu čl.370 ZKP-a a pri </span><span class="span3">tom cijeneći odbranu optuženog Č. M. ovaj sud je utvrdio činjenično stanje  bliže opisano izrekom ove presude. </span>
</p>
<p>&nbsp;</p>
<p>
<span class="span3">           Naime,optuženi negira izvršenje krivičnih djela stavljenih mu na teret navodeći da kritične prilike na seoskom putu u selu H. kod sebe nije imao niti nosio pištolj marke CZ-M57 koji pištolj je njegovo vlasništvo i za čije držanje posjeduje dozvolu kao i da kritične prilike nije isti repetirao niti prijetio oštećenim.</span>
</p>
<p>&nbsp;</p>
<p>
<span class="span3"></span><span class="span3">Radi provjere odbrane optuženog i utvrđivanja činjenica za donošenje odluke u ovoj krivično pravnoj stvari sud je izveo dokaze predložene optužnim predlogom i na glavnom pretresu. </span>
</p>
<p>&nbsp;</p>
<p>
<span class="span3"></span><span class="span3"> Svjedok-oštećeni Č. M. je kazao da je dana 15.04.2017. godine oko 12,00 časova zajedno sa sinom D. uputio se u selo H.kako bi postavili metalne kolčeve na mjestu postojećih drvenih kolaca od ograde a imali su namjeru i da očiste dvorište. Kazao je da su bili postavili dva kolca kako bi svoju dvorišnu ogradu pomjerili prema sokaku i dok su pripremali materijal kako bi kolac zabetonirali, dok je on kopao rupe za kolčeve iz pravca svoje kuće došao je Č. M. i prišao mu na nekih 3 m i rekao mu „Zbog čega ti zaograđuješ put da ja nemam kuda da prođem“ na šta mu je odgovorio da ograđuje svoje dvorište, da postoji sud i SUP te ukoliko nije u pravu da će biti osuđen a M. mu rekao na to da ga neće tužiti jer je bilo avionsko snimanje i postavljene biljege, da zna da je to njegovo vlasništvo i da mu pred sudom nemože ništa ali da će ga spriječiti na drugi način. Rekao je M.da radi šta hoće, bilo je to nešto oko 15,00 časova i u tom trenutku je došla M. snaha D.koja je rekla M. „Šta to radiš jesi li normalan, idi kući“ a M. joj rekao „Bježi tamo jebem ti majku božiju gubi mi se da te negledam“ i dok se D. gurala sa M.on se odmakao u pravcu svoje štale kako bi uzeo frakciju da zabetonira kolac.Od mjesta gdje su njih dvojica razgovarala udaljio se najviše 20 m u pravcu štale a u međuvremenu M. je prišao do same kapije od ulaza u dvorište pitajući ga šta misli a on mu rekao da ima namjeru da zabetonira metalno kolje i da mu se makne sa posjeda.Za to vrijeme D. je mutio beton u kolicima i bio udaljen od njih 7 do 8 metara pa je i D.rekao M. da se skloni sa njihove vratnice a M. je D. rekao „Ko si ti da mene prijavljuješ, da ti jebem majku da sam ja odvalio katanac na tvojoj kolibi“ i tada se M. uputio u pravcu D. i došao do D. na svega možda 2 m i tada iza pojasa izvadio pištolj marke „T.“,repetirao ga i usmjerio u pravcu D. čela govoreći„Sad ću ti ga mamu ti jebem u čelo sručiti“.Svjedok oštećeni M. je dalje kazao da je u strahu za dijete povikao „M. ne ubijaj mi dijete“ i krenuo put M. i D.,D. je to iskoristio i pobjegao ispod štale a M. je isti pištolj okrenuo put njegovog čela i govorio mu da on dobro zna šta mu je uradio prije 30 godina misleći na slučaj kada je on M. ranio u samoodbrani.Rekao je M. „Izvoli od mene radi šta hoćeš ali mi dijete nediraj“ a M.je ponavljao da će ih pobiti ko miševe i tada je ponovo došla njegova snaha D. koja mu je govorila da je poludio i da je došao da se svađa na tuđem imanju a M. je D.samo govorio da se gubi, psujući joj bogomajku i govoreći da će da se s njima obračuna. Tada su vozilom naišli G. I. i M. sin D. i D. je odmah po izlasku iz vozila počeo da galami na oca govoreći mu što je došao tu da se svađa, ubjeđujući ga da ide svojoj kući da bi ga potom uhvatio preko ruku i odgurao u pravcu njihove kuće. Svjedok-oštećeni je kazao da je M. tek kada mu je došao sin vratio pištolj za pojas i tvrdio da su D. i I. mogli vidjeti da je M. držao pištolj uperen u njegovo čelo. Zbog svega osjeća strah i ugroženost kako sopstvenog tako i života članova svoje porodice. Kritični događaj se desio na seoskom putu koji koriste kako sve kuće Č.tako i druge osobe i tvrdio da je kritične prilike okrivljeni prvo pištolj uperio </span><span class="span3">u D. pa onda u njega te da se razumije u oružje, služio je vojsku i zna da je kritične prilike okrivljeni imao pištolj marke „T.“ i da  to nije pištolj  koji on ima pod dozvolom već da je to bio kriveni pištolj mada nije vidio kako izgleda pištolj koji  okrivljeni ima pod dozvolom a poznato mu je da je okrivljeni dok nije dobio oružni list imao kriveni pištolj marke „T.“.</span>
</p>
<p>&nbsp;</p>
<p>
<span class="span3">           Svjedok-oštećeni Č.D. je izjavio da je dana 15.04.2017.godine sa ocem M. bio u mjestu H. u namjeri da postave metalne kolčeve i očiste dvorište i te kolčeve su postavljali uz postojeće drvene kolčeve i ograđivali svoje dvorište. Bili su postavili 2 kolca kako bi svoju dvorišnu ogradu pomjerili prema sokaku i dok je on pripremao materijal da zabetonira sledeći kolac došao je njihov rođak Č. M. sa kojim inače njegov otac nije u dobrim odnosima dugi niz godina jer je M. njegov otac prije 30 godina ranio iz vatrenog oružja. Kazao je da se sjeća da je M. sa njegovim ocem razgovarao oko postavljanja tog kolja, sjeća se da je u dva do tri navrata dolazila i M. snaha ali se mnogih detalja nesjeća jer je toga dana preživio stres. Zna da je M. kada je došao do njihove kapije njemu uputio riječi „Jebaću vam majku danas obojici“ a zatim iza desnog pasa izvadio pištolj njemu nepoznate marke, repetirao ga i držeći pištolj u desnoj ruci usmjerio ga u pravcu njegovog čela. Tada je bio od M.udaljen oko 2 m i M. im je govorio „Oćete li da vam se najebem majke danas“. Oštećeni je dalje kazao da je tada prišao njegov otac i rekao M. da mu ostavi dijete na miru i da puca u njega a M. je tada rekao da će im jebati majku obojici i okrenuo pištolj u pravcu njegovog oca. Iskoristio je taj momenat i pobjegao ispod štale i pozvao policiju. M. je držao uperen pištolj u pravcu njegovog oca i kada je dolazila njegova snaha D. i molila ga da ide kući i kada su došli njegov sin D. i G. I. koji je D.dovezao vozilom ali nije izlazio iz vozila već produžio u pravcu M. kuće. M. sin D. je rekao M. „Šta to radiš tu, kako te nije sramota, čuju te dva sela“ i tek tada je M.vratio pištolj za pojas i D. je sa suprugom nekako uspio da M. odvede kući. Usled ovog događaja ali i prethodnih i kasnih konflikata ima osjećaj straha i ugroženosti za svoj lični život i život svoje porodice. Kazao je da je kritični događaj trajao od 14,00 do 15,15 časova, da mu se čini da je pištolj bio ili sive ili crne boje te da se on ne razumije u oružje i kada je M. uperio pištolj u pravcu njegovog oca, otac i M.su bili na samoj vratnici.</span>
</p>
<p>&nbsp;</p>
<p>
<span class="span3">Nakon uvida u fotoelaborat UP CB Pljevlja br.192/17 od 21.04.2017. godine oštećeni Č. D. je kazao da mu pištolj koji je na fotografiji liči na pištolj koji je  optuženi imao kritične prilike ali da nemože biti siguran zato što ne poznaje oružje.  </span>
</p>
<p>&nbsp;</p>
<p>
<span class="span3">Cijeneći iskaz svjedoka oštećenih Č.M. i Č. D.sud je stekao ubjeđenje da su oštećeni detaljno,istinito i nepristrasno posvjedočili da je optuženi kritične prilike kod sebe imao pištolj marke „T.“, da je repetirao isti i sa repetiranim pištoljem prijetio oštećenim da će napasti na njihov život i tijelo tako što je repetirani pištolj uperio odnosno usmjerio prvo u pravcu glave oštećenog D. a nakon toga i u pravcu glave oštećenog M. istovremeno im prijeteći da će ih ubiti.U ovom dijelu iskaze oštećenih Č. M. i D.sud u potpunosti prihvata. Međutim, navode oštećenog M.da pištolj marke „T.“ koji je kritične prilike optuženi imao kod sebe i istim prijetio nije pištolj koji optuženi ima pod dozvolom već kriveni pištolj optuženog iste marke sud nije prihvatio smatrajući da je oštećeni ovaj navod dao samo da bi otežao položaj optuženog. Ovo iz razloga što pretresom kuće optuženog pronađen je samo jedan pištolj marke „T.“ i to pištolj za koji optuženi ima dozvolu nadležnog organa za držanje kao i sa razloga što je oštećeni D., sin oštećenog M., nakon uvida u </span><span class="span3">fotoelaborat UP CB Pljevlja kazao da pištolj koji je na fotografiji liči na pištolj koji je optuženi kritične prilike imao kod sebe i kojim je prijetio. </span>
</p>
<p>&nbsp;</p>
<p>
<span class="span3">Svjedok G. I. je kazao da ga  je dana 15.04.2017.godine oko 15,30 časova Č. D.koji je kod njega traktorom orao vrt zamolio da ga poveze do kuće i da su krenuli vozilom te da je D. odveo do puta koji se nalazi ispred kuće Č.M. i dolaskom primijetio Č. M. sa snahom D. i M. je nešto razgovarao sa Č. M. i D . Po njegovoj procjeni taj razgovor je bio potpun normalan i kako je bio u vozilu nije čuo o čemu su pričali već je po gestikulaciji primijetio da je razgovor normalan jer nije bilo ni vriske ni galame ni bilo kakvog fizičkog kontakta između ovih lica koja su jedna od drugih bila udaljena 1 do 1,5 m. Dalje je kazao da sa svojim vozilom nije ni prilazio blizu mjesta gdje su oni stajali i kada je D. izašao iz njegovog vozila on je produžio do kuće Č. M. koja je odatle udaljena oko 60 metara. Nikome od njih se nije obraćao niti ih pozdravio i odmah je ušao u kuću Č. M . NIje vidio da je bilo ko kod sebe toga dana imao oružje pa ni Č.M. koji je na sebi imao košulju i nije primijetio da je M. išta tražio u džepove pantalona i košulje. Poznato mu je da od ranije postoji sukob između Č . Objasnio je da ga je D. samo zamplio da ga odveze do kuće  pa ga je svojim vozilom marke A. 80 i povezao kući, D. nije bio završio oranje već je rekao da se nešto kod njegove  kuće svađaju, da se nešto dešava, pa ga je povezao ali nijesu žurili. On nije čuo nikakvu galamu toga dana ni svađu. M. i D.su stajali pored puta a D.i M. su isto bili pored puta jedni naspram drugih. D. je kući rekao M. da mu netreba da se svađa sa oštećenim. </span>
</p>
<p>&nbsp;</p>
<p>
<span class="span3">Cijeneći iskaz svjedoka G. I. sud je stekao ubjeđenje da ovaj svjedok nije posvjedočio sve što je kritične prilike vidio i čuo već da je ovakvim svojim kazivanjem htio da ostane po strani od događaja i da se tako nestavlja ni na stranu optuženog ni na stranu oštećenog.  </span>
</p>
<p>&nbsp;</p>
<p>
<span class="span3">Svjedokinja Č. D. je kazala da je dana 15.04.2017.godine bila u selu H. u porodičnoj kući svoga svekra, da su sa njom bila njena maloljetna djeca a njen suprug D. je otišao kod komšije G. I. da mu nešto zaore.Negdje oko 15,00 časova dok je čistila baštu začula je u jednom momentu glasove i razgovor i u trenutku pomislila da to njen svekar M. razgovara sa djecom dok nije zaključila da je po srijedi malo žustriji razgovor pa je  otišla do ispred kuće i vidjela da je njen svekar M. otišao uz sokak do mjesta gdje Č. M. i D.postavljaju kolčeve za ogradu.Od ranije zna da su M. i oni u negovoru pa je za svaki slučaj krenula do tog mjesta koje je udaljeno od njihove kuće 60 do 70 m da se njen svekar nebi uzrujavao pošto ima astmu i česta gušenja.Kada je prišla mjestu M. je stajao na sokaku i najnormalnije razgovarao sa M. u cilju sprečavanja daljeg postavljanja ograde na vodovodni kanal kojim crijeva vode do njihove kuće i dalje pa je zamilila svu trojicu da se ne raspravljaju a M.da pođe kući jer je bolestan.M.i M. su normalno razgovarali a D. je svo vrijeme upadao u razgovor i govorio M. „Šta si došao i šta hoćeš na mom zemljištu“ a M. je stajao na sokaku koji je svačiji. Vratila je kući djecu koja su bila došla do njih a onda pozvala supruga na telefon i on je odmah došao jer M.nije htio da je posluša i da ide kući. Komšija G. I. je dovezao D. koji je izašao iz auta na ovom mjestu a Ivan produžio do njihove kuće i D. je uzeo pod ruku M. i zamolio ga da ide kući. Nikakve prijetnje između bilo kojeg aktera nije čula niti vidjela, u njenom prisustvu M. nije prijetio M. i D. niti je imao kod sebe bilo kakav pištolj, jedino je u jednom momentu M. rekao M. „Zamoli D. da mi se ne obraća“.Nakon toga su otišli kući a D. se vratio kod G.da završi posao i negdje oko 16,00 časova došao je policajac Z. M. i još neka dvojica i </span><span class="span3">njen svekar je nakon razgovora sa njima ušao u spavaću sobu i predao M.pištolj pod dozvolom. Kritične prilike M. nije kod sebe imao pištolj pošto uopšte od njihovog dolaska sa lica mjesta do pred njihovu kuću nije vidjela da je ulazio u spavaću sobu. Kazala je da dok je događaj trajao dolazila je na lice mjesta 5 do 6 puta iz razloga što je svoju djecu vraćala kući pošto su za njom dolazila na licu mjesta i nesjeća se da joj je svekar govorio „Makse od mene jebem ti bogomajku“ niti se sjeća da je svekru rekla „Jesi li ti poludio“, M. je svo vrijeme bio na sokaku i nije se pomjerao. Nije vidjela da M. ima pištolj niti čula da je repetirao pištolj i dodala da je bašta koju je čistila od mjesta događaja udaljena možda oko 50 m, možda više,možda manje te iako je čula žustriji razgovor nije razumjela riječi koje su razmjenjivali oštećeni i njen svekar.Kada je čula D.glas krenula je na lice mjesta. Pištolj njenog svekra stoji u kući, u ormaru u spavaćoj sobi na najgornjoj polici ispod naslagane garderobe i u tu sobu slabo ko ulazi pa se ni soba ni ormar ne zaključavaju. Svjedok Č. D. je izjavio da je dana15.04.2017.godine oko 15,30 časova zamolio komšiju G. I. kod koga je orao njivu da ga poveze do kuće jer je čuo,pošto je to mjesto napremase od njegove kuće,neku galamu i raspravku pa ga je I. povezao i po dolasku na put ispred kuće Č. M. koja je od njegove kuće udaljena 70 do 80 m primijetio svog oca M. i rođake M. i D. i svoju suprugu D. pri čemu su njih trojica nešto razgovarali pa je izašao iz I. auta da vidi u čemu je problem a I. je odmah nastavio prema njihovoj kući da bi mu ostao kod djece koja su bila sama u kući. Kazao je da je prišao ocu i pitao u čemu je problem jer zna da od ranije M. ne govori sa njima dvojicom a otac mu odgovorio da M. i D. kopaju rupe za stubove na kanalu vodovonog crijeva koji vodi prema njihovoj kući i kućama rođaka. U momentu kada je došao razgovor između M., M. i D. je bio normalnog tona, niko nikoga nije psovao niti mu prijetio i tu se nije zadržao ni 5 minuta, rekao je M. da idu kući i M. je to prihvatio pa su on, M. i D. odmah otišli svojoj kući. M. kritične prilike kod sebe nije imao pištolj, nije bilo nikakvih prijetnji ni psovki a M. ima pod dozvolom pištolj T. M57 koji drži u spavaćoj sobi u kutiji sakriven i nigdje ga nenosi.Nije mu poznato kada je došla policija jer se vratio kod Ivana da završi oranje i nije bio prisutan kada je M. policiji predao pištolj, M. i supruga su mu rekli da je M. policajcu M. pištolj predao nakon što ga je iznio iz spavaće sobe gdje ga uvijek drži. Kritične prilike supruga ga nije zvala telefonom, čuo je galamu i raspravku jer je vjetrić duvao i nanosio glasove ali nije vidio ko galami  i ko se raspravlja, čuo je ot iz pravca svoje kuće pa je zato i krenuo. Kada je stigao na lice mjesta na putu su bili M., M., D. i D., stajali su i normalno pričali. M. ima pod dozvolom pištolj marke „T.“ od 1980 i neke a nema kriveni pištolj.   </span>
</p>
<p>&nbsp;</p>
<p>
<span class="span3">Sud je mišljenja da svjedoci Č. D. i Č.D. nijesu bili istiniti i objektivni u svom kazivanju već naprotiv da su svojim iskazima htjeli da ocu odnosno svekru-optuženom M. olakšaju položaj pred sudom odnosno da optuženi izbjegne odgovornost za počinjena krivična djela.U prilog ovakvog zaključka suda idu kontradiktornosti u njihovim iskazima kao što su navodi svjedokinje D. koja je kazala da dok je čistila baštu koja je od lica mjesta udaljena oko 50 m začula je žustriji razgovor da bi kazala kada je došla na lice mjesta da je razgovor između optuženog i oštećenih tekao normalno.Svjedok Č.D.je kazao da dok je orao kod G. I. čuo je neku galamu i raspravku koja je dolazila iz pravca njegove kuće da bi  nakon toga izjavio da kada je došao na lice mjesta razgovor između njegovog oca i oštećenih je bio normalnog tona što nije logično. Svjedokinja D. je tvrdila da je pozvala supruga na telefon i da je on odmah došao dok svjedok D. tvrdi da ga supruga nije zvala već da je vjetar nanio glasove galame i raspravke. Sve ovo ukazuje na logičan zaključak da su svjedoci D. i D. svojim iskazima htjeli da pomognu optuženom jer logično je da je </span><span class="span3">zbog raspravke i galame svjedokinja pozvala supruga da dođe na lice mjesta a on zbog iste te galame i raspravke došao na lice mjesta i odveo oca-optuženog kući.Dakle,zaključak suda je da je kritične prilike ipak bilo raspravke između optuženog i oštećenih i da se razgovor nije odvijao normalnim tonom jer se u tom slučaju nebi mogao čuti na udaljenosti kolika je udaljenost od mjesta događaja do bašte optuženog gdje se svjedokinja D. nalazila kao i do njive svjedoka G. gdje je svjedok D. orao traktorom. </span>
</p>
<p>&nbsp;</p>
<p>
<span class="span3">            Iz potvrde o privremeno oduzetim predmetima UP CB Pljevlja br.02-224/17-3297/4 od 18.04.2017.godine utvrđeno je da su od optuženog Č. M. privremeno oduzeti pištolj marke CZ M-57 kalibra 7,62 mm  fab.broja C-... sa jednim okvirom za isti i 5 (pet) komada metaka istog kalibra kao i oružni list br.190047705 za navedeni pištolj, a iz zapisnika o pretresanju stana i drugih prostorija UP CB Pljevlja br.03-240/17-službeno od 18.04.2017.godine koje pretresanje je izvršeno u kući Č. M. u selu H. nije bilo predmeta za oduzimanje. </span>
</p>
<p>&nbsp;</p>
<p>
<span class="span3">          Iz zapisnika o pretresanju stana i drugih prostorija UP CB Pljevlja od 18.04.2017.godine utvrđeno je da prilikom pretresa kuće Č. D.nijesu pronađeni predmeti koji podliježu privremenom oduzimanju.Iz zapisnika o pretresanju stana i drugih prostorija UP CB Pljevlja od 18.04.2017.godine utvrđeno je da prilikom pretresa kuće Č.G. nijesu pronađeni predmeti koji podliježu privremenom oduzimanju.Iz zapisnika o pretresanju stana i drugih prostorija UP CB Pljevlja od 18.04.2017.godine utvrđeno je da prilikom pretresa kuće Č. D. nijesu pronađeni predmeti koji podliježu privremenom oduzimanju. Iz zapisnika o pretresanju stana i drugih prostorija UP CB Pljevlja od 18.04.2017.godine utvrđeno je da prilikom pretresa kuće Č.M. u H. su pronađeni pištolj marke CZ M57 kalibra 7,62 mm fabričkog broja ... sa jednim okvirom za isti i 5 (pet) komada metaka istog kaliba kao i oružni list br.... na ime Č. M. i da su isti privremeno oduzeti. </span>
</p>
<p>&nbsp;</p>
<p>
<span class="span3">Iz akta  MUP-Područna jedinica za građanska stanja i lične isprave P.28 br.06-220/17-9786/2 od 22.11.2017.godine utvrđeno je da je optuženom Č.M. od strane CB Pljevlja izdat oružni list br.147/93 dana 13.09.1993. godine  na period od 10 godina za pištolj marke „Z.“ M 57, kalibra 7,62 mm, fabričkog broja ... kao i da je za navedeno oružje Č. M. izdat novi biometrijski oružni list br.... dana 10.03.2015.godine sa rokom važenja do 10.03.2020.godine. </span>
</p>
<p>&nbsp;</p>
<p>
<span class="span3">Uvidom u pištolj dostavljen od strane UP CB Pljevlja koji je od optuženog oduzet potvrdom o privremeno oduzetim predmetima UP CB Pljevlja br.02-224/17-3297/4 od 18.04.2017.godine utvrđuje se da se radi o pištolju marke CZ M57 fabričkog broja .... crne boje.</span>
</p>
<p>&nbsp;</p>
<p>
<span class="span3">Iz presude Okružnog suda u Bijelom Polju K.br.32/88 od 09.09.1988. godine utvrđeno je da je Č. M. oglašen krivim zbog krivičnog djela ubistvo u pokušaju iz čl.39 st.1 KZ SRCG u vezi sa čl.19 KZ SFRJ izvršenog na štetu Č. M. i osuđen na kaznu zatvora u trajanju od 4 (četiri) godine.  </span>
</p>
<p>&nbsp;</p>
<p>
<span class="span4">                            </span><span class="span3">Članom 33 stav 1. Zakona o oružju (''Sl.list RCG'' br. 10/15) propisano je:''zabranjeno je nošenje oružja na javnom mjestu''.Optuženi Č. M. je dana15.04.2017.godine na seoskom putu u selu H.nosio </span><span class="span3">pištolju marke CZ M57 </span><span class="span3">fabričkog broja .... za koji posjeduje oružni list za držanje ali ne i za nošenje obzirom da je zabranjeno nošenje oružja na javnom mjestu.</span>
</p>
<p>&nbsp;</p>
<li>
<span class="span5">            </span><span class="span6">Dakle, optuženi je suprotno čl.33 stav 1. Zakona o oružju (''Sl.list RCG'' br. 10/15) dana 15.04.2017. godine nosio pištolj bliže opisan izrekom ove presude na javnom mjestu-lokalnom putu u selu H .</span><span class="span6">Optuženi je ovakvim svojim ponašanjem ostvario sva bitna obilježja krivičnog djela nedozvoljeno držanje oružja i eksplozivnih materija iz čl.403. st.1. Krivičnog zakonika, pri čemu je optuženi bio svjestan da je predmetni pištolj oružje i da je zabranjeno nošenje oružja na javnom mjestu pa kako je isti pištolj nosio na javnom mjestu, to je krivično djelo izvršio s umišljajem i za isto je kriv.</span>
</li>
<p>&nbsp;</p>
<p>
<span class="span3">         Radnja krivičnog djela ugrožavanje sigurnosti iz čl.168 Krivičnog zakonika Crne Gore sastoji se u upotrebi ozbiljne pretnje da će se napasti na život ili tijelo nekog lica ili njemu bliskog lica čime se ugrožava sigurnost tog lica. Posledica ovog krivičnog djela jeste ugrožena sigurnost lica kome su prijetnje upućene koja se ogleda u njegovom osjećanju nesigurnosti.U postupku je jasnim,kategoričnim i istinitim iskazom oštećenih Č.M. i Č. D. na nesumnjiv način utvrdjeno da je optuženi dana 15.04.2017.godine na seoskom putu u selo H.  prijetnjom da će napasti na život i tijelo oštećenih ugrozio sigurnost oštećenih Č. M. i Č. D. tako što je prišao oštećenim koji su postavljali ogradu pored seoskog puta u svom dvorištu i u blizini svoje kuće i nakon razgovora sa oštećenim iza pojasa izvadio pištolj marke CZ M57 kalibra 7,62 mm fabričkog broja .... isti repetirao i usmjerio prvo u pravcu glave oštećenog D. a nakon što im je prišao oštećeni M.optuženi je pištolj usmjerio u pravcu glave oštećenog M. istovremeno im prijeteći da će ih ubiti koje prijetnje su kod oštećenih izazavale osjećaj ugroženosti i straha za ličnu sigurnost.Navedene riječi prijetnje koje je optuženi uputio oštećenim kritičnog dana jesu objektivno podobne da izazovu i osjećaj ugroženosti i osjećaj straha za ličnu sigurnost i bezbjednost pogotovo pošto su izgovorene nakon što je optuženi repetirao pištolj i usmjeravao isti u pravcu glave oštećenog D. a potom i oštećenog M . Pritom optuženi je bio svjestan da oštećenim upućuje riječi prijetnje, da kod oštećenih izaziva osjećaj i straha i uznemirenosti prijetećim riječima i repetiranjem pištolja koji je neovlašćeno nosio na javnom mjestu i usmjeravanjem istog u pravcu njihovih glava ali je uprkos tome  repetirao pištolj, prvo ga usmjerio u pravcu glave oštećenog D. a potom i oštećenog M. istovremeno oštećenim upućujući prijetnje da će ih ubiti, dakle,  bio je svjestan svog djela i htio njegovo izvršenje i tako djelovao sa direktnim umišljajem u kojim radnjama optuženog Č. M. stoje svi bitni elementi bića krivičnog djela ugrožavanje sigurnosti iz čl.168 st.2 u vezi st.1 Krivičnog zakonika Crne Gore pa ga je sud kao umišljajnog učinioca i za ovo krivično djelo oglasio krivim i osudio po zakonu. </span>
</p>
<p>&nbsp;</p>
<p>
<span class="span3"></span><span class="span3">Dakle, kako je sud u postupku utvrdio da je optuženi izvršio krivično djelo ugrožavanje sigurnosti  iz čl.168 st.2 u vezi st.1 Krivičnog zakonika Crne Gore kao i krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore to je sud optuženog oglasio krivim i osudio po zakonu za oba krivična djela a prilikom odlučivanja o vrsti i visini kazne  sud je cijenio  sve okolnosti  koje utiču kako na vrstu  tako i na visinu kazne u smislu čl.42 Krivičnog zakonika Crne Gore.Optuženi je porodičan čovjek starosti 67.godina,lošeg zdravstvenog stanja, boluje od astme.Ove činjenice su na strani optuženog uzete kao osobito olakšavajuće okolnosti. Osuđivan je do sada dva puta što je utvrđeno iz izvoda iz KE a što mu je uzeto kao otežavajuća okolnost. Imajući u vidu godine života </span><span class="span3">i njegovo zdravstveno stanje sud je optuženom shodno čl.45 i 46 Krivičnog zakonika Crne Gore ublažio kaznu ispod zakonom propisanog minimuma za oba krivična djela pa mu je za krivično djelo ugrožavanje sigurnosti iz čl.168 st.2 u vezi st.1 Krivičnog zakonika Crne Gore utvrdio kaznu zatvora u trajanju od 2 (dva) mjeseca a za krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore sud je optuženom utvrdio kaznu zatvora u trajanju takođe od 2 (dva) mjeseca pa mu je primjenom čl.48 Krivičnog zakonika Crne Gore izrekao  jedinstvenu kaznu zatvora u trajanju od 3 (tri) mjeseca smatrajući da je kazna zatvora u ovom vremenskom trajanju primjerena stepenu društvene opasnosti izvršenih krivičnih djela, samog učinioca i nastalim posledicama te da će se istom shodno čl.32 Krivičnog zakonika Crne Gore u cjelosti postići svrha kažnjavanja i dovoljno uticati na optuženog da više ne vrši krivična djela. </span>
</p>
<p>&nbsp;</p>
<p>
<span class="span3"></span><span class="span3"> Optuženi  je u smislu čl.226 i 229 ZKP-a  obavezan da Budžetu CG  na ime troškova krivičnog postupka plati ukupno iznos od 28,00 € koje čine troškovi prevoza svjedoka-oštećenog Č. M. i svjedoka G. I. radi pristupa pred ODT Kolašin kao i na ime paušala  plati iznos od 27,50 € koji iznos  je odmjeren  imajući u vidu trajanje i složenost krivičnog postupka te imovnom stanju optuženog.</span>
</p>
<p>&nbsp;</p>
<p>
<span class="span2"></span><span class="span2"></span><span class="span3">Oštećeni Č. M. je postavio imovinsko pravni zahtjev prema optuženom čiju visinu nije mogao precizirati dok je oštećeni Č. D. na ime imovinsko pravnog zahtjeva tražio od optuženog iznos od 5.000,00 € pa kako krivični sud nije utvrđivao visinu imovinsko pravnog zahtjeva oštećenih to je shodno čl.239 ZKP-a oštećen radi ostvarivanja istog uputio na parnicu.</span>
</p>
<p>&nbsp;</p>
<p>
<span class="span2">                      </span><span class="span7">Primjenom</span><span class="span7"> čl.75 st.1 </span><span class="span7">Krivičnog</span><span class="span7"> </span><span class="span7">zakonika</span><span class="span7"> </span><span class="span7">Crne</span><span class="span7"> Gore </span><span class="span7">sud</span><span class="span7"> je </span><span class="span7">okrivljenom</span><span class="span7"> </span><span class="span7">izrekao</span><span class="span7"> </span><span class="span7">mjeru</span><span class="span7"> </span><span class="span7">bezbjednosti</span><span class="span7"> </span><span class="span7">oduzimanje</span><span class="span7"> </span><span class="span7">predmeta</span><span class="span7"> </span><span class="span7">izvršenja</span><span class="span7"> </span><span class="span7">krivičnog</span><span class="span7"> </span><span class="span7">djela</span><span class="span7">-</span><span class="span3"> pištolja marke „CZ M-57</span><span class="span3">“ kalibra</span><span class="span3"> 7,62mm, fab.broja .... i 5 metaka</span><span class="span7">. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA,</span>
</p>
<p style="text-align:center;">
<span class="span2">Dana 15.12.2017.godine.</span>
</p>
<p>&nbsp;</p>
<p>
<span class="span3">Zapisničar, </span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">                            </span><span class="span3">      S u d i j a, </span>
</p>
<p>
<span class="span3">Krvavac Mirjana </span><span class="span3"></span><span class="span3"></span><span class="span3"></span><span class="span3"></span><span class="span3">                          </span><span class="span3"> Ljiljana Popović </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA :</span>
</p>
<p>&nbsp;</p>
<p>
<span class="span3"></span><span class="span3">Protiv ove presude dozvoljena je žalba u roku od 8 dana po prijemu</span>
</p>
<p>
<span class="span3"></span><span class="span3">iste Višem sudu B.Polje a  preko ovog suda.</span>
</p>
<p>&nbsp;</p>
<p>
<span class="span3"> </span>
</p>
<p>
<span class="span2">DOSTAVITI:</span>
</p>
<p>
<span class="span2">1 x ODT </span><span class="span2">Kolašin</span>
</p>
<p>
<span class="span2">1 x </span><span class="span2">Optuženom</span>
</p>
<p>
<span class="span2">1 x </span><span class="span2">Braniocu</span><span class="span2"> </span><span class="span2">optuženog</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#FF0000;font-size:12pt;font-family:'Arial'}
.span3{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.1/18</span>
</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD PODGORICA, po sudiji Đuković Goranu, uz učešće namještenika suda Radević Sanje kao zapisničara, u krivičnom predmetu protiv okrivljenih Š. R. i Š. A. iz Podgorice, zbog krivičnog djela sitna krađa,</span><span class="span1"> utaja i prevara čl.246 st.1 u vezi čl.49 Krivičnog zakonika Crne Gore</span><span class="span1">, odlučujući po optužnom predlogu privatnog tužioca preduzeća „O.“ DOO iz Podgorice od 22.01.2018. godine, koji je na glavnom pretresu zastupao diplomirani pravnik privatnog tužioca preduzeća „O.“ DOO M. K., nakon glavnog i javnog pretresa održanog dana 21.03.2018. godine u prisustvu predstavnika privatnog tužioca preduzeća „O.“ DOO M. K. i okrivljenih Š. R. i Š. A., donio je i istog dana javno objavio</span>
</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni:</span>
</p>
<p>
<span class="span1">1. Š. R., sa JMB ..., od oca V. i majke R., rođene K., rođen .... godine u P., sa prebivalištem u P. ul.V. V. br. ..., završio ekonomsku školu, zaposlen, oženjen, nema djece, lošeg imovnog stanja, ranije osuđivan, i to: presudom Višeg suda u Bijelom Polju K.br. 33/2015-14 koja je pravosnažna dana 12.03.2016. godine kaznom zatvora u trajanju od 5 (pet) mjeseci za krivično djelo iz čl. 370 st. 3 u vezi st.1 u vezi čl. 23 st.2 Krivičnog zakonika Crne Gore i presudom Osnovnog suda u Podgorici K.br. 10/1128, koja je pravosnažna dana 21.03.2012. godine, na kaznu zatvora u trajanju od 1 (jedne) godine i 1 (jednog) mjeseca za krivično djelo iz čl. 240 st.1 tač.1 u vezi čl. 49 i čl. 23 Krivičnog zakonika Crne Gore</span>
</p>
<p>
<span class="span1">2. Š. A., sa JMB ..., od oca V. i majke S., rođene Đ., .... godine u P., sa prebivalištem u P. ul. H. V. br. ... završio elektro školu, zaposlen, lošeg imovnog stanja, neoženjen, neosuđivan</span>
</p>
<p>
<span class="span1">Na osnovu čl. 373 st.1 tač.2 Zakona o krivičnom postupku</span>
</p>
<p style="text-align:center;">
<span class="span1">OSLOBAĐAJU SE OD OPTUŽBE</span>
</p>
<p>
<span class="span1">Da su:</span>
</p>
<p>
<span class="span1">Dana 02.12.2017.godine u periodu između 12,20 časova i 12,45 časova, u ul.J. B. T. br...., tržni centar „O.“ u P., svjesni svog djela čije su izvršenje htjeli i svjesni da je njihovo djelo zabranjeno, pokretne stvari u vlasništvu oštećenog preduzeća „O.“ DOO oduzeli u namjeri da njihovim prisvajanjem sebi pribave protivpravnu imovinsku korist male vrijednosti, na način što su u gore navedenom vremenu došli do Sektora „međuprostor“, prišli gondoli gdje se nalazi izložen autoprogram i posle kraćeg razgledanja okrivljeni A. Š. se udaljio do HTZ opreme, a potom sa kukice uzeo „zimsku kapu“ proizvođača L., šifra kase 167172, cijene 2,10 eura, a zatim je istu odnio do </span><span class="span1">autoprograma, pocijepao etiketu sa cijenom i barkodom i sakrio je u gondolu, a potom je kapu stavio na glavu. Zatim se pridružuje R. Š. sa kojim je prethodno došao i od njega uzima „sijalice za a. star“ 12 v HZ 55 W, šifra kase 163555, cijene 12,20 eura, a potom ih brzo sakriva u džep jakne u koju je obučen, pa se poslije toga saginju kod gondole, R. Š. uzima kutiju u koju je upakovan „auto radio SCH4058MR usb priključak, mp3, 4x40w“ proizvođača „S.“ šifra kase 164617, cijene 53,10 eura, vadi ovaj artikal iz kutije, jedan dio sakriva kod sebe, drugi dio ovog artikla dodaje A. Š. a ovaj ga takođe sakriva ispod jakne. Praznu kutiju odbracuju na gondolu, upućuju se prema izlazu iz objekta, prolaze kase ne plativši nijedan od ovih artikala i izlaze iz objekta, pa sjedaju u putničko motorno vozilo marke Fiat punto crvene boje sa bijelim prednjim blatobranom registarskih oznaka MK AE 284 i udaljavaju se u nepoznatom pravcu, pa su okrivljeni na gore naveden način stekli ukupnu protivpravnu imovinsku korist i oštetili preduzeće „O.“ DOO u ukupnom iznosu od 67,40 eura, čime su pribavili protivpravnu imovinsku korist male vrijednosti</span>
</p>
<p>
<span class="span1">- čime bi izvršili produženo krivično djelo sitna krađa, utaja i prevara iz čl. 246 st.1 u vezi čl. 49 Krivičnog zakonika Crne Gore</span>
</p>
<p>
<span class="span1">Oštećeno preduzeće DOO „O.“ radi ostvarenja imovinsko-pravnog zahtjeva upućuje se na parnični postupak.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom privatnog tužioca preduzeća "O.” DOO od 22.01.2018. godine, okrivljenim Š. R. i Š. A. stavljeno je na teret krivično djelo sutna krađa, utaja i prevara čl.246 st.1 u vezi čl.49 Krivičnog zakonika Crne Gore. </span>
</p>
<p>
<span class="span1">U završnoj riječi, predstavnik privatnog tužioca ostao je pri izmijenjenom optužnom predlogu, pojuašnjavajući da je u postupku dokazano da su okrivljeni počinili krivično djelo koje im se stavlja na teret pa je predložio sudu da okrivljene oglasi krivim i osudi po zakonu. Istakao je imovinsko pravni zahtjev koji je precizirao na iznos od 67,40 eura. </span>
</p>
<p>
<span class="span1">Iznoseći odbranu na glavnom pretresu okrivljeni Š. R. negirao je izvršenje krivičnog djela koje mu se stavlja na teret, u bitnom navodeći da je kritičnog dana, sa svojim drugovima B. N. i Š. A., ne sjeća se tačno u koje doba dana, došao automobilom marke “ F. P.” reg. oznaka MK AE ..., na parking iza preduzeća  “O.”. Dalje je naveo da je, dok su sjedjeli u vozilu na parkingu, došla saobraćajna policija, koja je po prijavi preduzeća “O.” pretresla vozilo, i tom prilikom u vozilu nijesu pronađene bilo kakve stvari, a službenici policije su ih priveli u policiju. Naveo je da se ne sjeća da li je taj dan ulazio u prodajni objekat “O.”, a da je na parking došao sa drugovima da malo posjede u automobilu, te da uopšte nisu imali namjeru da ulaze u “O.”</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">.</span>
</p>
<p>
<span class="span1">Okrivljeni Š. R. u završnoj riječi je istakao, da nije dokazano da je izvršio predmetno krivično djelo i predložio je sudu da ga oslobodi od optužbe.</span>
</p>
<p>
<span class="span1">Iznoseći odbranu na glavnom pretresu, okrivljeni Š. A. kategorički je negirao izvršenje krivičnog djela, u bitnom navodeći da kritičnog dana nije ulazio u prodajni objekt prodavnice “O.” u ul. J. B. T.. Dalje je naveo da je tačno da je kritičnog dana bio na parkingu iza “O.” sa drugovima B. N. i Š. R., da su sjedjeli u automobilu i pili pivo, a da </span><span class="span1">je u jednom trenutku došla saobraćajna policija, legitimisala ih i pretresla vozilo i da u vozilu tom prilikom nijesu pronađene bilo kakve stvari.</span>
</p>
<p>
<span class="span1">U završnoj riječi, okrivljeni Š. A. je istakao da nije dokazano da je izvršio predmetno krivično djelo i predložio je sudu da ga oslobodi od optužbe.</span>
</p>
<p>
<span class="span1">Sud je u dokaznom postupku saslušao ovlašćenog predstavnika privatnog preduzeća “O.” DOO M. V., pročitao izvod iz KE za okrivljenog Š. R. izdat od strane odjeljenja PRIS-a Osnovnog suda u Podgorici Ke.br. 169/2018, pročitao izvod iz KE za okrivljenog Š. A. izdat od strane odjeljenja PRIS-a Osnovnog suda u Podgorici Ke.br. 170/2018, izvršio uvid u dvije fotografije od 02.12.2017. godine, izvršio uvid u CD snimak predmetnog događaja od 02.12.2017. godine.</span>
</p>
<p>
<span class="span1">Sud je rješenjem odlučio da se neće pribavljati spisi predmeta od Uprave policije CB Podgorica o saslušanju osumnjičenih, kao ni zapisnici o obavještenjima prikupljenim od građana, jer su to dokazi na kojima se ne može zasnovati sudska odluka.</span>
</p>
<p>
<span class="span1">Sud je stavio van snage rješenje da se u dokaznom postupku sasluša svjedok Bakić Nemanja jer je prtovedenim dokazima činjenično stanje u dovoljnoj mjeri rasvijetljeno radi donošenja odluke.</span>
</p>
<p>
<span class="span1">Saslušan na glavnom pretresu, ovlašćeni predstavnik privatnog preduzeća “O.” M. V., istakao je da su kritičnog dana iz prodavnice “O.” otuđene pokretne stvari i to: zimska kapa, šifra kase 167172, sijalice za auto “S. star”, šifra kase 163555 i auto radio USB priključak, šifra kase 164417, sve ukupno vrijednosti 67,40 eura. Dalje je naveo da se na snimku kA.e vidi da su predmetne stvari otuđila dva lica, koja su kasnije u Upravi policije identifikovana kao Š. R. i Š. A.. Pridružio se krivičnom gonjenju i istakao imovinsko-pravni zahtjev na iznos od 67,40 eura.</span>
</p>
<p>
<span class="span1">Iz dvije fotografije koje je prezentovao privatni tužilac, koje je sud pregledao u prisustvu stranaka, proizilazi da je datum fotografija 02.12.2017. godine. Vrijeme prve fotografije je 12:17:28 časova, i na istoj se vidi jedan automobil sive boje kome je otvoren prtljažnik, dva lica koja stoje lijevo od automobila, jedno desno i dva lica u čučećem položaju pored zadnje desne strane automobila. Iz druge fotografije, na kjoj je označeno vrijeme 12:49:11 časova, vidi se veći broj ljudi i radnika na kasama.</span>
</p>
<p>
<span class="span1">Iz CD snimka predmetnog događaja, proizilazi da je datum snimka 02.12.2017. godine, a vrijeme 12:17:18 časova, vidi se parking ispred objekta, sivi automobil sa otvorenim gepekom i 6 lica muškog pola. U vremenskom terminu 12:38:22 časova, vidi se parking ispred “O.” i veći broj automobila i lica. U vrijeme od 12:39:50 časova, vide se kase prodajnog objekta “O.”, veći broj ljudi na kasama i veći broj zaposlenih. U vrijeme 12:39:55 časova, vide se kase prodajnog objekta, veći broj ljudi i zaposlenih. Vidi se okrivljeni Š. R., koji dolazi iz unutrašnjosti prodavnice, koji je obučen u bijelu duksericu i plave farmerice, koji prolazi pored kase, a u rukama ne drži bilo koji predmet. U vremenskom terminu od 12:30 časova, vidi se unutrašnjost objekta, prodajni asortiman različitih predmeta i veći broj lica. Na lijevoj strani kA.e vidi se jedno lice muškog pola čiji se lik ne može opisati, niti se može opisati u šta je obučen, vidi se da lijevom rukom od kA.e nešto stavlja na policu. Ne može se opisati šta stavlja na tu policu.</span>
</p>
<p>
<span class="span1">Prigovarajući na ovakvu interpretaciju suda ovog dijela video snimka, ovlašćeni predstavnik tužioca pojasnio je da se vidi da momak u ruci drži zimsku kapu crne boje, sa koje je prethodno skinuo etiketu, te da istu skriva u policu između robe. Po </span><span class="span1">objektivnoj ocjeni suda se ne vidi to kako ovaj dio snimka interpretira ovlašćeni predstavnik privatnog tužioca</span><span class="span2">. </span>
</p>
<p>
<span class="span3">Iz CD snimka dalje proizilazi da u jednom trenutku, na kraju police lijevo od kA.e, jedno lice muškog pola koje se apsulutno ne može opisati, niti se može opisati u šta je obučen, stavlja kapu na glavu. </span><span class="span1">U vrijeme 12:33 časova, vidi se prodajni objekat, veći broj stvari i ljudi, kod zadnje police lijevo od kamere, vidi se da se jedno lice nalazi u čučećem položaju, sa svijetlom duksericom, ne vidi mu se glava. Pored tog lica vidi se još jedno lice, koje se ne može opisati, niti garderoba koja se nalazi na njemu, koje u jednom trenutku ustaje pa se opet spušta u čučeći položaj, zatim se oba lica iz čučećeg položaja dižu, a potom odlaze van domašaja kamere.</span>
</p>
<p>
<span class="span1">Ovlašćeni predstavnik privatnog tužioca prigovorio je i ovoj interpretaciji suda, uz pojašnjenje da se momci nalaze pored gondola sa robom autoprograma, da iz kutije vade i rastavljaju auto radio, marke Senko, da momak u crnoj dukserici pravi pokrete rukom, stavlja u džep dio radija i zakopčava duksericu, pa je sud zapisnički konstatovao da su objektivno ovakvi navodi privatnog tužioca, u pogledu ovog dijela snimka netačni, jer se na ovom snimku ne mogu opisati navedena lica, niti u šta su obučeni, jer je snimak mutan, a takođe se ne vidi da ova lica bilo šta stavljaju ispod jakne, niti da bilo šta rastavljaju, kako to proizvoljno interpretira predstavnik privatnog tužioca.</span>
</p>
<p>
<span class="span1">U vremenskom terminu 12:36 časova, na CD snimku se vidi prodajni objekat “O.”, na lijevoj strani pored rafa, odmah ispod kamere, vidi se lice u bjelkastoj dukserici i još jedno lice pored njega. Zatim se između dva rafa vidi okrivljeni Š. R., sa rukama na leđima, obučen u bijelu duksericu sa kapuljačom, tamnije farmerice i patike, koji razgleda rafove. Zatim se vidi da okrivljenom Š. R. prilazi jedan momak, obučen u tamniju sportsku gardarobu, pa okrivljeni Š. dolazi ispred prvog rafa lijevo od kamere, spušta se u čučeći položaj, pa se vidi da okrivljeni Š. podiže desnu ruku i dodiruje džep od gornjeg dijela trenerke. Na snimku se objektivno ne vidi da okrivljeni Š. bilo koju stvar stavlja u džep gornjeg dijela trenerke.</span>
</p>
<p>
<span class="span1">Prestavnik privatnog tužioca je istakao da se u trenutku koji je zabilježen ovim dijelom CD snimka, Š. vratio po drugi dio radija, a potom ga stavio ispod dukserice, ili ga je sakrio u džep, kako se vidi po pokretima ruke, a zatim je namještao duksericu da sve to prikrije.</span>
</p>
<p>
<span class="span1">U istom vremenskom terminu (12:36 h) iz CD snimka proizilazi da se vidi unutrašnjost objekta “O.”, asortiman, par kupaca i par radnika “O.a”. Sa desne strane kamere vidi se jedno muško lice, srednjeg rasta, koje se ne može opisati, odnosno čiji se lik ne može opisati, kako prilazi jednom rafu sa garderobom, pa se vidi da pored jedne jakne, uzima jednu stvar, ta stvar se objektivno ne može opisati, pa ovo lice prolazi lijevo van domašaja kamere. Vidi se i okrivljeni Š. R. koji dolazi do ovoga asortimana, gdje su okačene jakne, a zatim se vraća prema kameri i odlazi lijevo van domašaja kamere.</span>
</p>
<p>
<span class="span1">Ovlašćeni predstavnik tužioca sudu je tokom vršenja uvida u ovaj dio snimka predočio da je ovo nepoznato muško lice iz rafa sa garderobom uzelo mušku kapu, međutim, sud to objektivno nije konstatovao, jer se navedeno ne vidi iz snimka.</span>
</p>
<p>
<span class="span1">Nakon pregledanog snimka na glavnom pretresu od 21.03.2018. godine, ovlašćeni predstavnik privatnog tužioca je izjavio da se na snimku vidi da momak u tamnoj garderobi, u crnoj ili teget dukserici, za koga je privatni tužilac dobio informaciju da se </span><span class="span1">radi Š. A., uzeo sa gondola crnu zimsku kapu, nosio je u ruci, pridružio se R. Š., koji je stajao pored gondola sa artiklima sa robom gdje se nalaze autoprogrami, da je zatim sa kape pocijepalo etiketu i ostavilo je na policu između robe. U jednom trenutku ovo lice pocijepalo je etiketu zubima, uzelo od R. Š. sijalice za auto i stavilo ih u unutrašnjost gornjeg dijela trenerke tj. dukserice.</span>
</p>
<p>
<span class="span1">Na ovakvu interpretaciju privatnog tužioca, okrivljeni Š. R. prigovorio je, pojašnjavajući da se ono što privatni tužilac interpretira nije vidjelo na snimku u koji je vršen uvid, pojašnjavajući da je tačno da se on nalazi na video snimku u dukserici bijele boje.</span>
</p>
<p>
<span class="span1">Okrivljeni Š. A. je istakao da na snimku nije konstatovano da je on bilo šta činio kritičnog dana u prodajnom objektu “O.” tj. da se uopšte ne pojavljuje na kameri.</span>
</p>
<p>
<span class="span1">Iz izvoda iz KE za okrivljenog Š. R., izdatog od strane odjeljenja PRIS-a Osnovnog suda u Podgorici Ke.br.169/2018 godine proizilazi da je okrivljeni ranije osuđivan na način bliže označem izrekom presude.</span>
</p>
<p>
<span class="span1">Iz izvoda iz KE za okrivljenog Š. A., izdatog od strane odjeljenja PRIS-a Osnovnog suda u Podgorici Ke.br.170/2018 godine proizilazi da okrivljeni ranije nije osuđivan.</span>
</p>
<p>
<span class="span1">Ocjenom navoda optužbe i odbrane, provedenih dokaza na glavnom pretresu i na osnovu rezultata cjelokupnog postupka, sud je utvrdio da nije dokazano da su okrivljeni izvršili krivično djelo stavljeno im na teret, pa je okrivljene primjenom čl.373 st. 1 tač. 2 Zakona o krivičnom postupku oslobodio od optužbe, sa sledećih razloga:</span>
</p>
<p>
<span class="span1">Okrivljeni Š. R. i Š. A. su tokom postupka kategorički negirali izvršenje krivičnog djela stavljenog im na teret, pojašnjavajući da je tačno da su kritičnog dana bili na parkingu u blizini objekta "O." sa svojim drugom B. N. i da su pili pivo. Okrivljeni Š. je naveo da se ne sjeća da li je predmetnog dana ulazio u prodajni objekat "O." dok je okrivljeni Š. eksplicitno naveo da u "O." nije ulazio, a saglasno su u svojim odbranama naveli da su od strane saobraćajne policije kritičnom prilikom pretresani, te da je izvršen pretres vozila "F. p." kojim su došli na parking iza "O.", i da tom prilikom od strane policije nisu pronađene bilo kakve stvari.</span>
</p>
<p>
<span class="span1">Naime, odbrane okrivljenih, koje je sud cijenio kao istinite, nijesu obesnažene niti jednim dokazom provedenim u postupku. Okrivljenima je optužnim aktom na teret stavljeno izvršenje produženog krivičnog djela sitna krađa iz čl. 246 st.1 Krivičnog zakonika Crne Gore, a u postupku nije dokazano da su okrivljeni krivično djelo stavljeno im na teret, odnosno, da su predmetne pokretne stvari bliže označene izrekom presude okrivljeni i otuđili, na način, u vrijeme i na mjestu kako im se to dispozitivom optužnog akta stavlja na teret. Sud u ovom dijelu ukazuje da je optužnim aktom okrivljenima stavljeno na teret krivično djelo sitna krađa u produženom trajanju iz čl. 246 st.1 Krivičnog zakonika Crne Gore, a da je sud okrivljene oslobodio od optužbe da su izvršili produženo krivično djelo sitna krađa, utaja i prevara iz čl. 246 st. 1 u vezi čl. 49 Krivičnog zakonika Crne Gore, kvalifikujući krivično djelo koje se okrivljenima stavlja na teret u skladu sa punim zakonskim nazivom istog.</span>
</p>
<p>
<span class="span1">Iskaz ovlašćenog predstavnika privatnog tužioca DOO "O.", Miličković Vladimira, u kom je istakao da se na CD snimku kamere iz objekta vidi da su pokretne stvari bliže označene izrekom presude otuđila dva lica, koja su kasnije u Upravi policije identifikovana kao Š. R. i Š. O., sud je cijenio kao neistinit, a ovo iz razloga što je isti obesnažen upravo uvidom u CD snimak video nadzora iz objekta privatnog tužioca "O." DOO Podgorica na koji se u svom iskazu ovlašćeni predstavnik privatnog tužioca i </span><span class="span1">poziva. Sud je kao vjerodostojan cijenio predmetni CD snimak, međutim, iz istog se ne može zaključiti o postojanju krivice na strani okrivljenih za predmetno krivično djelo. Tačno je da se na video snimku vidi da se u objektu nalazi okrivljeni Š. R. u bijeloj dukserici, što ni sam okrivljeni prilikom uvida u CD snimak nije sporio, ali se ne vidi da isti bilo kakvu stvar otuđuje iz predmetnog objekta, odnosno, ne vidi se da isti  "jedan dio pokretne stvari "Auto radio SCT4058MR USB priključak, mp3, 4x40w" proizvođača Sencor vadi iz kutije i sakriva kod sebe" kako je to predstavljeno dispozitivom optužnog akta privatnog tužioca, niti se na video snimku vide radnje saizvršilaštva stavljene ovom okrivljenom na teret - da sijalice za auto "Silver star 12v H7 55W" daje okrivljenom Š. A., kao ni da istom daje drugi dio artikla "Auto radio SCT4058MR USB priključak, mp3, 4x40w proizvođača Sencor", kako se to optužbom predstavlja. Iz video snimka vidi se da okrivljeni Š. R. razgleda artikle iz objekta privatnog tužioca, u jednom trenutku se vidi i da se saginje u čučeći položaj i da podiže desnu ruku i njome dodiruje džep od gornjeg dijela trenerke, odnosno, dukserice, međutim, ne vidi se da u taj džep bilo šta stavlja, a na dijelu snimka koji je vremenski označen kao 12:39:50 časova, vidi se da ovaj okrivljeni, obučen u bijelu duksericu i plave farmerice, prolazi pored kase, ne držeći u rukama bilo kakav predmet. Ovdje valja napomenuti da prisustvo okrivljenog Š. A. u objektu privatnog tužioca kritičnom prilikom nije ni konstatovano uvidom u CD snimak predmetnog događaja, a da se lice koje okrivljenom R. Š. prilazi na CD snimku nije moglo opisati ni na osnovu opštih karakteristika, osim što se vidi da se radi o licu muškog pola. Takođe, uvidom u CD snimak ne vidi se da okrivljeni Š. R. sa nepoznatim licem koje mu u jednom trenutku na video snimku prilazi, preduzima radnje bliže opisane optužnim aktom, niti inkriminisane radnje koje je prilikom uvida u CD snimak u vidu prigovora da se na CD snimku te inkriminisane radnje okrivljenih vide, interpretirao ovlašćeni predstavik privatnog tužioca.</span>
</p>
<p>
<span class="span1">Naime, sud cijeni kao proizvoljnu i neutemeljenu interpretaciju ovlašćenog predstavnika privatnog tužioca datu u formi prigovora na interpretaciju suda u odnosu na predmetni CD snimak, budući da je ovlašćeni predstavnik u formi prigovora interpretirao radnje koje se objektivno ne vide na predmetnom video snimku, a što je i zapisnički konstatovano. Valja napomenuti da je predmetni video snimak loše rezolucije, i da sve radnje koje u svojoj interpretaciji, predstavnik privatnog tužioca konstatuje, po ocjeni ovog suda, apsolutno nemaju utemeljenja u sadržini predmetnog snimka, i mogu se okarakterisati isključivo kao puke pretpostavke. </span>
</p>
<p>
<span class="span1">Sud je imao u vidu činjenicu da predmetni CD snimak povezuje okrivljenog Š. R. sa mjestom i vremenom izvršenja krivičnog djela, ali je našao da osnov sumnje da je ovaj okrivljeni izvršio krivično djelo stavljeno mu na teret, nije u postupku ni učinjen vjerovatnim, a kamoli dokazan do stepena izvjesnosti koji je neophodan za donošenje osuđujuće odluke. U odnosu na okrivljenog Š. A., valja istaći da u postupku analizirani dokazi ni na koji način čak ni ne impliciraju da je isti izvršio krivično djelo stavljeno mu na teret.</span>
</p>
<p>
<span class="span1">Sud je cijenio i druge dokaze provedene u postupku, ali je našao da isti nisu od značaja za presuđenje predmetne krivičnopravne stvari.</span>
</p>
<p>
<span class="span1">Imajući u vidu navedeno, sud je našao da u postupku nije dokazano da su okrivljeni izvršili krivično djelo stavljeno na teret, pa je iste na temelju odredbe čl. 373 st.1 tač.2 oslobodio, imajući pritom u vidu temeljni postulat krivičnog postupka - in dubio pro reo, predviđen odredbom čl. 3 st. 3 Zakonika o krivičnom postupku, kojom je propisano da </span><span class="span1">ukoliko i nakon pribavljanja svih raspoloživih dokaza i njihovog izvođenja u krivičnom </span><span class="span1">postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika, sud će donijeti odluku koja je povoljnija za okrivljenog.</span>
</p>
<p>
<span class="span1">U skladu sa odredbom čl. 239 st. 2 Zakonika o krivičnom postupku, sud je </span><span class="span1">oštećeno preduzeće DOO „O.“ uputio da imovinsko-pravni zahtjev ostvaruje u parničnom postupku.</span>
</p>
<p>
<span class="span1">Imajući u vidu navedeno, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span><span class="span1">Dana, 21.03.2018. godine.                                                                                            </span>
</p>
<p style="text-align:right">
<span class="span1">  SUDIJA</span><span class="span1">Goran Đuković, s.r.</span>
</p>
<p>&nbsp;</p>
<p>
<span class="span1">DN-a:</span><span class="span1">- privatnom tužiocu DOO "O." Podgorica</span><span class="span1">- okrivljenima: Š. R. i Š. A.</span>
</p>
<p>
<span class="span1">Postupljeno dana________________</span><span class="span1">Namještenik suda________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
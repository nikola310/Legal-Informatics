<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:11pt;}
.p5{text-align:start;hyphenate:auto;font-family:Arial;font-size:11pt;}
.p6{margin-bottom:0.083333336in;text-align:justify;hyphenate:auto;font-family:Arial;font-size:11pt;}
.p7{margin-bottom:0.083333336in;text-align:center;hyphenate:auto;font-family:Arial;font-size:11pt;}
.p8{text-align:justify;hyphenate:auto;font-family:Arial;font-size:11pt;}
.p9{text-indent:0.5in;text-align:justify;hyphenate:auto;font-family:Arial;font-size:11pt;}
.p10{margin-left:0.25in;margin-bottom:0.083333336in;text-align:start;hyphenate:auto;font-family:Arial;font-size:11pt;}
.p11{text-indent:0.25in;margin-bottom:0.083333336in;text-align:justify;hyphenate:auto;font-family:Arial;font-size:11pt;}
.p12{margin-left:0.25in;margin-bottom:0.083333336in;text-align:justify;hyphenate:auto;font-family:Arial;font-size:11pt;}
.p13{text-indent:0.5in;margin-bottom:0.083333336in;text-align:center;hyphenate:auto;font-family:Arial;font-size:11pt;}
.p14{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:11pt;}
.p15{text-align:justify;hyphenate:auto;font-family:Times New Roman;font-size:12pt;}
.p16{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p17{text-align:justify;hyphenate:auto;font-family:Times New Roman;font-size:11pt;}
.p18{margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p19{text-align:justify;hyphenate:auto;font-family:Arial;font-size:12pt;}
.p20{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p21{margin-bottom:0.083333336in;text-align:start;hyphenate:auto;font-family:Arial;font-size:11pt;}
.p22{text-indent:0.5in;margin-bottom:0.083333336in;text-align:start;hyphenate:auto;font-family:Arial;font-size:11pt;}
.p23{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:11pt;font-weight:bold;}
.s3{font-family:Times New Roman;font-size:12pt;}
.s4{font-family:Arial;font-size:11pt;font-weight:bold;}
.s5{font-family:Arial;font-size:11pt;}
.s6{font-family:Arial;}
.s7{font-size:11pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
<span>                   </span>
</p>
<p class="p1"></p>
<p class="p3">
<span>                                 </span><span class="s1">                                                                                                             </span><span class="s2">K.br. 805/12</span>
</p>
<p class="p4"></p>
<p class="p4">
<span class="s1">U IME CRNE GORE</span>
</p>
<p class="p5"></p>
<p class="p6"></p>
<p class="p6">
<span>         </span><span class="s1">OSNOVNI SUD U NIKŠIĆU</span><span>, kao prvostepeni krivični, sudija Vukota Vujačić, uz sudjelovanje Mrvaljević Desanke, kao zapisničara, u krivičnom predmetu protiv okrivljene P... B..., zbog krivičnog djela izdavanje čeka i sredstava bezgotovinskog plaćanja bez pokrića iz čl.263 st.2. u vezi  st.1. KZ po optužnom predlogu ODT-a u Nikšiću Kt.br.416/12 od 22.08.2012. godine, nakon dovršenog glavnog i javnog pretresa, dana 25.10.2012. godine,u prisustvu zamjenika ODT-a Nikšić, Sinđić Vanje i okrivljene P... B...,  istog dana donio je i javno objavio</span>
</p>
<p class="p6"></p>
<p class="p7">
<span class="s1">P R E S U D U</span>
</p>
<p class="p8"></p>
<p class="p9">
<span class="s1">Okrivljena P... B..., </span><span>JMBG..., od oca M... i majke D..., rođene R..., rođena ... godine u Bijelom Polju, sa prebivalištem u Podgorici – ul. Pilota Milojevića i Cvetkovića bb,</span><span class="s3"> </span><span>državljanka Crne Gore, po zanimanju farmaceutski tehničar, završila srednju školu, neudata, lošeg imovnog stanja, ranije neosuđivana, </span>
</p>
<p class="p8"></p>
<p class="p8"></p>
<p class="p7">
<span class="s1">K r i v a   j e</span>
</p>
<p class="p10">
<span>Što je:</span>
</p>
<p class="p11">
<span>	Dana 28.12.2010. godine, u Nikšiću, u svojstvu izvršnog direktora DOO „C...” Podgorica sa sjedištem poslovnog prostora u Podgorici –ul. V Proleterska, izdala mjenicu serija AA0606561 na iznos od 2.549,84 eura, sa mjeničnim ovlašćenjem koje je kao mjenični dužnik predala mjeničnom povjeriocu DOO „B...” Nikšić, a na ime obezbjeđivanja naplate za robu koju je kao kupac preuzela od prodavca DOO „B...” Nikšić, koga zastupa izvršni direktor, J... B..., u ukupnoj vrijednosti od 2.549,84 eura po fakturama izdatim za robu – farmaceutske proizvode koje je DOO „B...” Nikšić isporučio DOO „C...” Podgorica u periodu od 12.11.2009. do 15.07.2010. godine, a na osnovu ugovora o kupoprodaji broj 51 zaključenog dana 01.06.2009. godine između DOO „B...”, kao prodavca i DOO „C...”, kao kupca, iako je znala da na računu DOO „C...” Podgorica broj 510-11047-73 koji se vodi kod Crnogorske komercijalne banke AD Podgorica, a koji je u blokadi od 25.05.2010. godine u vrijeme izdavanja mjenice koje vrijeme je ujedno i vrijeme dospjelosti mjenice na naplatu nema pokrića i time preduzeću DOO „C...” iz Podgorice pribavila protivpravnu imovinsku korist u iznosu od 2.549,84 eura,</span>
</p>
<p class="p12"></p>
<p class="p8"></p>
<p class="p8">
<span>      - čime je počinila krivično djelo izdavanje čeka i sredstava bez gotovinskog plaćanja bez pokrića iz čl. 263 st. 2. u vezi st. 1. Krivičnog zakonika,   </span>
</p>
<p class="p8"></p>
<p class="p6">
<span>	- pa  joj Sud  primjenom navedenog zakonskog propisa,te čl.4 st. 2., čl. 42 st.1., čl.52, čl.53, čl. 54 Krivičnog zakonika i čl. 226, 229 st.1. i čl. 374 st.1.Zakonika o krivičnom postupku, i z r i č e</span>
</p>
<p class="p10"></p>
<p class="p10">
<span class="s1">                                                 USLOVNU OSUDU</span>
</p>
<p class="p13">
<span class="s1">				</span>
</p>
<p class="p14">
<span>Sa kojom se okrivljenom utvrdjuje kazna zatvora u trajanju od 3 (tri) mjeseca  i istovremeno odredjuje da se navedena kazna neće izvršiti ukoliko okrivljena u roku od  1(jedne) godine od dana pravosnažnosti presude ne počini novo krivično djelo.</span>
</p>
<p class="p15">
<span>             </span><span class="s4">OBAVEZUJE SE</span><span class="s5"> okrivljena da na ime troškova krivičnog postupka plati novčani iznos u iznosu od 184,00 (stoosamdesetčetiri) eura u roku od 15 dana od dana pravosnažnosti presude, pod prijetnjom prinudnog izvršenja na žiro-račun Osnovnog  suda u Nikšiću br.832-152-32 i da sudu dostavi dokaz o izvršenoj uplati .  </span>
</p>
<p class="p8">
<span>  </span>
</p>
<p class="p14">
<span>Oštećeno preduzeće DOO »B...« Nikšić se upućuje da svoj imovinsko pravni zahtjev ostvaruje u parničnom postupku.</span>
</p>
<p class="p16"></p>
<p class="p10">
<span class="s1">                                              O b r a z l o ž e n j e</span>
</p>
<p class="p10"></p>
<p class="p15">
<span>	</span><span class="s5">Optužnim predlogom ODT-a Nikšić Kt.br.416/12 od 22.08.2012.godine stavio je na teret okrivljenoj P... B... izvršenje krivičnog djela izdavanje čeka iz sredstava bez gotovinskog plaćanja bez pokrića iz čl.263 st. 2. u vezi st.1. Krivičnog zakonika, pa je zamjenik ODT-a, Sinđić Vanja, zastupajući optužni akt na glavnom pretresu u završnoj riječi ostala pri istom predlažući sudu da okrivljenu oglasi krivom i osudi po zakonu.</span>
</p>
<p class="p17">
<span class="s1">	</span>
</p>
<p class="p17">
<span class="s1">	</span><span class="s6">Okrivljena P... B... u svojoj odbrani nije priznala izvršenje krivičnog djela, koje joj je stavljeno na teret i krivicu za isto, navodeći da je u periodu od 2006.godine do aprila 2011.godine, kao izvršni direktor DOO »C...«, iz Podgorice, obavljala poslove koje se odnose na promet farmaceutskih proizvoda, tako da je u junu mjesecu 2009.godine u svojstvu izvršnog direktora, kao kupac, zaključila ugovor o kupoprodaji sa DOO » B...« iz Nikšića, koga je zastupao J... B..., kao izvršni direktor, kojom prilikom je kao sredstvo obezbjeđenja plaćanja za farmaceutske proizvode koje je po tom ugovoru namjeravala dobiti za svoju apoteku,  »B...u « predala blanko mjenicu i mjenično ovlašćenje, koje je lično potpisala i ovjerila službenim pečatom DOO »C...«, kao i ugovor koji je prethodno bio potpisan i ovjeren od strane  izvršnog direktora DOO »B...«, J... B....  Dalje je istakla da je njeno preduzeće tokom 2009.godine do sredine 2010.godine dobro poslovalo  i da je  poslovni račun preduzeća, koji se vodio kod Crnogorske komercijalne banke  bio aktiviran i preko istog se odvijao platni promet, da bi sredinom 2010.godine zapala u finansijske probleme zbog obaveza koje su se odnosile na plaćanje farmaceuta i ostalih obaveza i dažbina prema državi,i za iznajmljivanje poslovnog prostora, zbog čega na njenom računu nije bilo uplata, pa je isti blokiran u maju  2010.godine, tako da nije izmirila  obaveze prema DOO »B...« u ukupnom iznosu od 2.549,84 eura. Navela je da je navedeni iznos formiran na ime neizmirenih obaveza prema DOO »B...« za farmaceutske proizvode koje je kao kupac dobijala od te firme u periodu od 12.11.2009.godine do 15.07.2010.godine. Okrivljena P... je istakla da je samim izdavanjem blanko mjenice i mjeničnog ovlašćenja ovlastila izvršnog direktora firme »B...« da u slučaju  kašnjenja u izmirivanju svojih obaveza podnese na naplatu tu mjenicu u kojoj će ispisati iznos  duga, nezimirenih obaveza, prema njenoj firmi. Dalje je navela da je nesporna činjenica da je i nakon blokade poslovnog računa naručivala farmaceutske proizvode od DOO »B...«  o čemu je upoznala i referenta prodaje,u »B...u« koji joj je omogućio da uplatu za račun DOO »B...« vrši putem kreditnog naloga kao fizičko lice, a ne na način kako je se to plaćanje obavlja uobičajno, kada račun nije u blokadi, pa je u periodu od šestog mjeseca 2010.goodine putem kreditnih naloga preko Crnogorske komercijalne banke vršila uplatu u korist DOO » B...« na broj računa 520-34800-47. Istakla je da je tačno da je propuštila da, na način kako je to bilo predviđeno ugovorom o kupoprodaji, vrši plaćanje robe, te da do dan danas nije izmirila svoje obaveze prema DOO »B...«. Na glavnom pretresu okrivljena  P... B...  je istakla da je mjenicu i mjenično ovlašćenje izdala sa pečatima i njenim potpisima, dok ostali podaci u istim nijesu bili upisani, jer je to uobičajen način poslovanja i da je takav način poslovanja preciziran u samom mjeničnom ovlašćenju.  Kaže da je dok joj je preduzeće   bilo likvidno redovno vršila plaćanje prema dobavljačima i oštećenom DOO »B...u, da je  ubrzo zapala u ekonomske teškoće i da je znala da nema sredstava na računu, jer nije mogla  vršiti plaćanja. Ističe da je J... B... znao da joj je račun preduzeća blokiran, i da je pristao na plaćanje sa drugih računa, da je nastavio da joj isporučuje robu i u vrijeme kada joj je račun bio u blokadi. Na kraju je ostala pri svojoj odbrani, moleći sud da je što blaže kazni.</span>
</p>
<p class="p8"></p>
<p class="p8">
<span> 	 U dokaznom postupku sud je neposredno saslušao svjedoka J... B..., na saglasan predlog stranaka pročitao nalaz i mišljenje vještaka ekonomske struke K... R..., od 01.08.2010.godine, izvršio uvid u mjenicu serije AA0606561 i mjenično ovlašćenje, izdate od DOO »C...« dana 28.12.2010.godine, ugovor o kupoprodaji br.51 zaključen između DOO »B...« i DOO »C...« dana 01.06.2009.godine i pročitao izvod iz kaznene evidencije za okrivljenu izdatu od UP- PJ Bijelo Polje. </span>
</p>
<p class="p8"></p>
<p class="p6">
<span>	 Cijeneći navode optužbe i odbrane, te provedene dokaze kako pojedinačno tako i u njihovoj medjusobnoj povezanosti, sud nalazi da je okrivljena počinila kriv.djelo stavljeno joj na teret, bliže predstavljeno izrekom ove presude, pa  je istu  oglasio krivom i krivično pravno odgovornom, a ovo sa sledećih razloga:</span>
</p>
<p class="p6">
<span>	 Svjedok J... B... je u svojoj izjavi naveo da je kao vlasnik DOO »B...« iz Nikšića, koje se bavi prometom farmaceutskih proizvoda, stupio u odnos poslovne saradnje sa DOO »C...«   iz Podgorice, čiji je vlasnik okrivljena P... B..., i da je po Ugovoru o kupoprodaji koji je zaključio dana 01.06.2009. godine, DOO »C...«, koga zastupa okrivljena P... B... kao kupac od njegovog preduzeća u više navrata zaključno sa 15.07.2010. godine preuzimao farmaceutske proizvode, ali da na dan 24.12.2010. godine to preduzeće nije izmirilo svoje obaveze za robu u vrijednosti od 2.549,84 eura. Kao sredstvo obezbeđenja plaćanja za preuzetu robu a kako je to bilo određeno ugovorom o kupoprodaji okrivljena P... B... je, kao garanciju za plaćanje izdala blanko mjenicu serija AA0606561 koju je lično potpisala i ovjerila pečatom svog preduzeća uz koju mjenicu je njegovom preduzeću kao prodavcu izdala blanko mjenično ovlašćenje kojim je DOO »B...« kao povjerioca ovlastila da bez obavještenja dužnika DOO »C...« popuni mjenicu i istu podnese na naplatu i da je okrivljena P... B... je po zaključenju predmetnog kupoprodajnog ugovora izmirivala svoje obaveze kao kupac prema njegovom preduzeću, ali je kasnije došlo do zastoja u uplati novčanih iznosa zbog čega je on dana 28.12.2010 godine navedenu blanko mjenicu popunio i u istu unio iznos od 2.549,84 eura koliko je iznosilo potraživanje prema DOO »C...«, s tim što je u mjenicu upisao i dospjelost iste za dan 28.12.2010. godine kada je i  istu dao na naplatu kod Crnogorske komercijalne banke AD Podgorica, ali da ta mjenica nije realizovana zbog blokade računa od strane Centralne banke i nedost... sredstava na računu, što je i konstatovano na poleđini predmetne mjenice od strane CKB-e, ali navodi da je moguće da je i nakon saznanja za blokadu računa »C...a« nastavio da isporučuje robu tom preduzeću. Pridružio se krivičnom gonjenju protiv okrivljene i u odnosu na istu ispostavio je imovinsko pravni zahtjev u iznosu od 2.549,84 Eura.</span>
</p>
<p class="p6">
<span>	Na osnovu nalaza i mišljenja vještaka ekonomske struke K... R..., sud je utvrdio da je preduzeće DOO »C...« preko računa otvorenog kod Crnogorske komercijalne banke broj 510-11047-73 u periodu od 01.01.2009. godine do 25.05.2010. godine, odnosno, do dana blokade, ostvarilo promet i to: početno stanje preduzeća je iznosilo 1.041,39 eura, dok su ukupne uplate iznosile 106,298,50 eura, ukupne isplate 107,339,86 eura, dok je  krajnje stanje bilo 0,03 eura. Preko navedenog računa izvršene su tri uplate u korist DOO »B...« i to: dana 17.02.2009. godine iznos od 1.206,60 eura, 200,00 eura dana 12.1.2010 godine i 500,00 eura dana 28.01.2010. godine, što ukupno iznosi 1.906,60 eura. Račun preduzeća DOO »C...« broj 510-11047-73 je u blokadi od 25.05.2010. godine, dok je ukupan iznos blokiranih sredstava prema podacima Centralne banke Crne Gore na dan izdavanja potvrde 02.07.2012. godine u iznosu od 42.523,45 eura. Dug DOO »C...« na dan 28.12.2010 godine u korist preduzeća DOO »B...« iznosi 2.549,84 eura koliko iznosi i mjenica serije AA0606561 koja nije realizovana pomenutog datuma zbog blokade računa od strane Centralne banke Crne Gore usled nedost... sredstava na računu. Od 01.06.2009. godine do 01.05.2010. godine preduzeće DOO »C...« je firmi DOO »B...« preko računa otvorenog kod Hipotekarne banke – AD Podgorica, broj računa 520-3480047, izvršilo uplate u periodu od 01.10.2009 do 01.04.2010 godine u ukupnom iznosu od 5.285,80 eura, dok je preko računa otvorenog kod Atlasmont banke – AD Podgorica, br. računa 505-579840, uplatilo firmi DOO »B...« dana 21.12.2009 godine iznos od 600,00 eura. Preduzeće DOO »C...« je prema podacima CBCG, dana 02.07.2009. godine otvorilo račun kod Hipotekarne banke AD Podgorica za obavljanje platnog prometa u zemlji broj računa 520-511362, preko kojeg je u periodu od 02.07.2009. do 25.05.2010. godine ostvarilo ukupne uplate u iznosu od 3.226,51 eura, ukupne isplate 3.226,53 eura, tako da je stanje na dan 24.07.2012. godine iznosio 0,02 eura, pa preko računa nije bilo uplata u korist DOO »B...«. Preduzeće DOO »C...« je firmi DOO »B...« na ime kupoprodaje robe preko računa otvorenih kod banaka u periodu od 2009. godine do 25.05.2010. godine uplatilo iznos od 7.792,40 eura. Prema izvodu otvorenih stavki između dvije pomenute firme uplate koje nijesu išle preko računa iznose 6.150,00 eura od čega dvije uplate od 600,00 eura i 400,00 eura koje su izvršene posle datuma blokiranja od strane CBCG i to dana 06.07.2010. godine i 15.07.2010. godine, pa je ukupan dug DOO »C...« prema DOO »B...« iznosio 2.549,84 eura, koliko iznosi i mjenica serije AA0606561, koja nije realizovana zbog blokade računa. </span>
</p>
<p class="p6">
<span>	Uvidom u ugovor o kupoprodaji br.51, sud je utvrdio da je u Nikšiču dana 01.06.2009.godine zaključen ugovor o prodaji robe iz prodajnog asortimana  između DOO »B...«, koga zastupa izvršni direktor, J... B..., kao prodavca i DOO »C...«, koga zastupa P... B..., kao kupca.</span>
</p>
<p class="p18">
<span>	</span>
</p>
<p class="p14">
<span>Uvidom u mjenicu serije AA0606561, sud je utvrdio da je navedena mjenica po naredbi DOO »B...« dospjela dana 28.12.2010. godine u iznosu od 2.549,84 eura i da ista nije realizovana zbog blokade računa od strane Centralne banke i nedost... sredstava na računu, dok je uvidom u mjenično ovlašćenje, sud utvrdio da je preduzeće DOO »C...« iz Podgorice dalo saglasnost preduzeću DOO »B...« Nikšić  da može samostalno popuniti blanko mjenicu koja se nalazi u njegovom posjedu, a koji se odnose na sve iznose iz gore označenog osnova, te je povjerilac ovlašćen da bez obavještenja dužnika popuni mjenice i da ih bez protesta podnese na plaćanje banci kod koje dužnik ima račun. </span>
</p>
<p class="p19">
<span>           </span><span class="s7">Cijeneći prednje dokaze pojedinačno i u njihovoj medjusobnoj vezi, dovodeći ih u vezu sa odbranom okrivljene P... B..., sud je na nesumnjiv način utvrdio da je okrivljena P... B... dana 28.12.2010. godine u Nikšiću, u svojstvu izvršnog direktora DOO „C...” Podgorica sa sjedištem poslovnog prostora u Podgorici –ul. V Proleterska, izdala mjenicu serija AA0606561 na iznos od 2.549,84 eura, sa mjeničnim ovlašćenjem koje je kao mjenični dužnik predala mjeničnom povjeriocu DOO „B...” Nikšić, a na ime obezbjeđivanja naplate za robu koju je kao kupac preuzela od prodavca DOO „B...” Nikšić, koga zastupa izvršni direktor J... B..., u ukupnoj vrijednosti od 2.549,84 eura po fakturama izdatim za robu – farmaceutske proizvode koje je DOO „B...” Nikšić isporučio DOO „C...” Podgorica u periodu od 12.11.2009. do 15.07.2010. godine, a na osnovu ugovora o kupoprodaji broj 51 zaključenog dana 1.6.2009 godine između DOO „B...” kao prodavca i DOO „C...” kao kupca, iako je znala da na računu DOO „C...” Podgorica broj 510-11047-73 koji se vodi kod Crnogorske komercijalne banke AD Podgorica, a koji je u blokadi od 25.5.2010. godine u vrijeme izdavanja mjenice koje vrijeme je ujedno i vrijeme dospjelosti mjenice na naplatu nema pokrića i time preduzeću DOO »C...«, čiji je izvršni direktor  tako pribavila protivpravnu imovinsku korist u iznosu od 2.549,84 eura, čime je sa direktnim umišljajem ostvarila sva bitna obelježja krivičnog djela izdavanje čeka i sredstava bezgotovinskog plaćanja bez pokrića iz čl.263 st.2. u vezi st.1. Krivičnog zakonika.   </span>
</p>
<p class="p8">
<span>	</span>
</p>
<p class="p8">
<span>           Sud je cijenio i u potpunosti prihvatio iskaz svjedoka-oštećenog J... B..., koji je u svojoj izjavi jasno i decidno naveo da okrivljena P... B..., kao izvršni direktor DOO »C...« nije izmirila dug po osnovu kupoprodajnog ugovora za farmaceutske proizvode, koje je DOO »B...« čiji je on izvršni direktor,  i da je on zbog toga dana 28.12.2010 godine dao na naplatu mjenicu na iznos od 2.549,84 eura, sa mjeničnim ovlašćenjem kada je od strane Crnogorske komercijalne banke i konstatovano da mjenica nije realizovana zbog blokade računa od strane Centralne banke i nedost... sredstava na računu. Ovakav iskaz svjedoka-oštećenog J... B... je u saglasnosti sa sadržinom mjenice i mjeničnog ovlašćenja izdatog od DOO »C...«, te sa potpunim, jasnim, objektivnim i na struci zasnovanim nalazom i mišljenjem vještaka ekonomske struke, a na osnovu kog je sud utvrdio da je račun preduzeća DOO »C...« u blokadi od 25.05.2010. godine, da je ukupan iznos blokiranih sredstava prema podacima Centralne banke Crne Gore na dan izdavanja potvrde 02.07.2012. godine u iznosu od 42.523,45 eura, dok je dug DOO »C...« na dan 28.12.2010. godine u korist preduzeća DOO »B...« iznosi 2.549,84 eura koliko je  glasio i  iznos imjenice serije AA0606561, koja nije bila realizovana pomenutog datuma zbog blokade računa od strane Centralne banke Crne Gore usled nedost... sredstava na računu, pa je na taj način sud nesumnjivo utvrdio da je okrivljena P... B... počinila krivično djelo, činjenično i pravno opisano u izreci ove presude. </span>
</p>
<p class="p8"></p>
<p class="p8">
<span>          Nadalje, kod analize odbrane okrivljene P... B..., sud je cijeneći istu, stao na stanovište da je P... B...,  kao izvršni direktor morala da zna da prilikom izdavanja mjenice i mjeničnog ovlašćenja daje povjeriocu, u konkretnom slučaju DOO » B...«, ovlašćenje da može samostalno popuniti blanko mjenicu, da je to ovlašćenje bezuslovno i neopozivo, te da je povjerilac ovlašćen da bez obavještenja dužnika, konkretno, okrivljene i DOO« C...«, popuni mjenicu i da ih bez protesta podnese na plaćanje banci kod koje dužnik ima račun. Tako, polazeći od uslova preciziranih u samom mjeničnom ovlašćenju gdje je jasno naznačeno između ostalog: Mjenično ovlašćenje se odnosi na sve iznose iz gore označenog osnova ...; Mjenična obaveza navedena u ovom ovlašćenju, biće isplaćena vama ili pravnom licu na koje ste vi prenijeli našu blanko mjenicu...; Ovo ovlašćenje je bezuslovno i neopozivo a prenosivo je na treća lica u skladu sa zakonom; i povjerilac je ovlašćen da bez obavještavanja dužnika popuni mjenice i da ih bez protesta podnese na plaćanje banci kod koje dužnik ima račun, sud je mišljenja da je izdavalac ovlašćenja i mjenice izdao iste onog datuma koji je naznačen na samoj mjenici kao datum izdavanja, a ko isti datum nije upisan kao što je slučaj sa gore pomenutom mjenicom da je datum izdavanja identičan sa datumom dospijeća, bez obzira ko je taj datum unio na toj mjenici. Dakle, P... B..., bez obzira što je konkretnu blanko mjenicu i mjenično ovlašćenje u ime i za račun preduzeća DOO »C...«  predala povjeriocu – izvršnom direktoru »B...a« još 2009. godine, smatra se da je iste izdala dana 28.12.2010. godine, tj. onog dana kad ih je J... B... u ime »B...a« popunio – unio podatke u iste, iznos duga i datum dospjelosti mjenice – 28.12.2010. godine, jer je polazeći od uslova propisanih u samom mjeničnom ovlašćenju pristala, odnosno ovlastila na tako nešto J... B..., kog dana na računu njenog preduzeća nije bilo sredstava (blokada istog). </span>
</p>
<p class="p8">
<span>	</span>
</p>
<p class="p9">
<span>Na osnovu ovakvog rezonovanja suda utvrđeno je da je P... B... počinila krivično djelo činjenično i pravno opisano u izreci ove presude.</span>
</p>
<p class="p8">
<span>  	</span>
</p>
<p class="p9">
<span>Kako iz prednjeg nesumnjivo utvrđenog činjeničnog stanja porizilazi da je okrivljena P... B..., postupajući kao izvršni direktor  preduzeća DOO »C...«, tom preduzeću ostvarila protiv pravnu imovinsku korist u iznosu od 2.549,84 eura, a ne sebi, kako je to naznačeno u optužnom predlogu tužioca, to je sud u tom dijelu izmijenio činjenični opis istog, smatrajući da se na taj način ne dira u objektivni identitet optužbe. </span>
</p>
<p class="p15">
<span>           </span>
</p>
<p class="p20">
<span> </span><span class="s5">Okrivljena P... B..., postupajući na gore opisani način,  je bila svjesna da je izdala mjenicu sa mjeničnim ovlašćenjem na ime obezbjeđivanja naplate za robu, iako je znala da na računu nema pokrića, a u namjeri pribavljanja protivpravne imovinske koristi preduzeću DOO »C...«, u ime koga je postupala kao izvršni direktor, što je jasno i htjela, u čemu se ogleda njen svjestan odnos prema učinjenom krivičnom djelu izražen kroz direktni umišljaj.</span>
</p>
<p class="p8">
<span>	</span>
</p>
<p class="p15">
<span>	</span><span class="s5">Prilikom odlučivanja o vrsti i visini krivične sankcije, sud je shodno čl. 42 st.1. KZ, okrivljenoj kao olakšavajuće okolnosti cijenio njenu relativnu mladost, njenu lošu materijalnu situaciju i njenu raniju neosuđivanost, a u šta se sud uvjerio uvidom u izvod iz kaznene evidencije, dok od otežavajućih okolnosoti na strani okrivljene sud nije našao, pa je primjenom čl. 53 i 54 KZ, okrivljenoj izrekao uslovnu osudu, kao u izreci, nalazeći da će se sa prijetnjom izvršenja utvrdjene kazne zatvora, te provjerom ponašanja okrivljene u periodu od jedne godine u dovoljnoj mjeri uticati na okrivljenu da ubuduće ne čini nova krivična djela, čime će se sa uspjehom ostvariti svrha uslovne osude iz čl.52 KZ u okviru opšte svrhe izricanja kriv. sankcije u smislu čl.4 st. 2 KZ.</span>
</p>
<p class="p8"></p>
<p class="p6">
<span>          Kako je na osnovu činjenične građe u ovom postupku nesumnjivo utvrđeno da je okrivljena ostvarila protiv pravnu imovinsku korist u iznosu od 2.549,84 Eura, ne sebi, nego preduzeću DOO »C...«, iz Podgorice, u ime koga je postupala kao izvršni direktor, to je sud oštećeno preduzeće DOO »B...« iz Nikšića, koga je na pretresu zastupao J... B... iz Nikšića, budući da je to preduzeće preko pomenutog J...a u odnosu na okrivljenu P... Bojanu ispostavilo imovinsko pravni zahtjev, uputio, a shodno čl. 239 ZKP-a, da imovinsko pravni zahtjev u cjelini ostvaruje u parničnom postupku. </span>
</p>
<p class="p8">
<span>          Kako je okrivljena oglašena krivom, sud je istu obavezao da na ime troškova krivičnog postupka uplati iznos od 154,oo eura, koji se odnose na troškove vještačenja, a iznos od 30,oo eura, na ime paušalnih troškova krivičnog postupka,koji su srazmjerni trajanju,složenosti krivičnog postupka i imovnim prilikama okrivljene, a ovo shodno čl.229 st.1.  u vezi čl.226  ZKP-a.</span>
</p>
<p class="p8"></p>
<p class="p8"></p>
<p class="p21">
<span>        Sa svega izloženog, a primjenom čl.374 st.1. ZKP-a, odlučeno je kao u izreci presude.</span>
</p>
<p class="p22"></p>
<p class="p13">
<span class="s1">OSNOVNI SUD U NIKŠIĆU</span><span>, dana  25.10.2012. godine.</span>
</p>
<p class="p13"></p>
<p class="p12">
<span class="s1">        Zapisničar,                                                                    S</span><span> </span><span class="s1">U D I J A,</span>
</p>
<p class="p8">
<span class="s1">      </span><span>Desanka Mrvaljević ,s.r.                                                     Vukota Vujačić,s.r.</span>
</p>
<p class="p12"></p>
<p class="p5">
<span>	                               Za tačnost otpravka tvrdi i ovjerava</span>
</p>
<p class="p5">
<span>                                                       službenik suda</span>
</p>
<p class="p5"></p>
<p class="p5"></p>
<p class="p5">
<span class="s1"> PRAVNA POUKA: </span><span>Protiv ove presude nezadovoljna stranka ima pravo žalbe u roku od  8 dana od dana prijema iste preko ovog suda, Višem sudu Podgorica.</span>
</p>
<p class="p8">
<span> </span>
</p>
<p class="p9"></p>
<p class="p9"></p>
<p class="p12"></p>
<p class="p23"></p>


</body>
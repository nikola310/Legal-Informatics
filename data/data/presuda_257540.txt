<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span class="span1">.</span>
</p>
<p>
<span class="span1"> </span><span class="span1"> </span><span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 502/17</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv optuženog E. H., zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore, nakon javnog glavnog pretresa održanog dana 15.09.2017. godine, u prisustvu državnog tužioca M. T. i optuženog, istog dana izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Optuženi: E. H.</span><span class="span1">, JMB .............,</span><span class="span2"> od oca R. i majke N., rođene D., rođen .. ..19.. </span><span class="span1">godine u Bg, sa prebivalištem u Pg – ul. Ć. S. br. ., državljanin Republike S., razumije crnogorski jezik, njegov jezik je romski, nezaposlen, oženjen, otac troje djece, pismen, završio pet razreda osnovne škole, lošeg imovnog stanja, ranije neosuđivan, protiv kojeg se vodi postupak za drugo krivično djelo.</span>
</p>
<p style="text-align:center;">
<span class="span2">&nbsp;</span>
</p>
<p style="text-align:center;">
<span class="span2">Kriv je</span>
</p>
<p>
<span class="span2">&nbsp;</span>
</p>
<p>
<span class="span2">Što je:</span>
</p>
<p>
<span class="span2">Dana 21. maja 2017. godine, oko 15,30 časova, u Podgorici, u ulici K., svjestan svog djela, čije je izvršenje htio i znajući da je njegovo djelo zabranjeno, obijanjem, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovisnku korist, na način što je upotrebom fizičke snage djelovao na metalnu šipku koju je prethodno zavukao između kedera i stakla na prednjim lijevim vratima teretnog vozila marke "Peugeot Boxer" registarskih oznaka NK .. ..., vlasništvo oštećenog J. V. i tako polomio staklo na prozoru, da bi zatim kroz tako napravljen otvor provukao ruku u unutrašnjost vozila i sa instument table iznad upravljača, oduzeo i prisvojio mobilni telefon marke "Tesla Smartphone 6,1", vlasništvo oštećenog, vrijednosti 180,00 eura, u kojem iznosu je sebi pribavio protivpravnu imovinsku korist, </span>
</p>
<p>&nbsp;</p>
<p>
<span class="span2">- čime je </span><span class="span1">izvršio </span><span class="span2">krivično djelo</span><span class="span1"> teška krađa iz čl. 240 st. 1 tač. 1 Krivičnog </span><span class="span1">zakonika Crne Gore.</span><span class="span2"> </span>
</p>
<p>
<span class="span2">&nbsp;</span>
</p>
<p>
<span class="span1">Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 45 st. 1 tač. 3, čl. 46 st. 1 tač. 4, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>
<span class="span1">&nbsp;</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">&nbsp;</span>
</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako optuženi u roku od 2 (dvije) godine po pravosnažnosti presude ne učini novo krivično djelo. </span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Obavezuju se optuženi da na ime troškova krivičnog postupka isplati iznos od 85,00 €, a sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Podgorica Kt. br. 661/17 od 23.06.2017. godine optuženom E. H. stavljeno je na teret izvršenje krivičnog djela teška krađa iz čl. 240 st. 1 tač. 1 Krivičnog zakonika Crne Gore. Zastupnik optužbe je u završnoj riječi naveo da je optuženi priznao izvršenje krivičnog djela na način, mjesto i vrijeme kako je to opisano dispozitivom optužnice, pa je predložio sudu da optuženog oglasi krivim i izrekne mu krivičnu sankciju srazmjernu težini učinjenog krivičnog djela i učiniocu, vodeći računa o svim okolnostima koje se nalaze na njegovoj strani.</span>
</p>
<p>
<span class="span1">Optuženi je u odbrani datoj u prethodnom postupku i na glavnom pretresu priznao izvršenje krivičnog djela saglasno u bitnom navodeći da je dana 21. maja 2017. godine, u popodnevnim časovima, u centru grada na parkingu iza pošte primijetio bijeli kombi, u kom se na instrument tabli, iznad upravljača nalazio mobilni telefon bijele boje. Kako nikoga nije bilo u blizini, odlučio je da predmetni telefon ukrade, pa je najprije pošao iza kombija i otvorio vrata tovarnog prostora koja su bila otključana, ali kako se iz tovarnog dijela kombija nije moglo ući u kabinu, udaljio se od istog, da bi se nakon izvjesnog vremena ponovo vratio i pokušao da otvori prednja vrata na suvozačevoj strani, u čemu nije uspio, pa je ponovo došao do tovarnog dijela kombija u kojem su se nalazile merdevine, jedan usisivač i neki tepisi, koje nije dirao. Potom je uzeo jednu metalnu šipku, dužine 20 cm, debljine eksera, kojom je pokušao da demontira keder kako bi otvorio staklo, ali kada je zavukao šipku između kedera i stakla, malo je nategao i staklo je puklo. Provukao je ruku kroz otvor koji je napravio na opisani način, uzeo predmetni telefon, za koji misli da je bio marke "Tesla" i odmah potom pošao kući. Kada je policajac došao kod njega kući i kazao mu razloge dolaska, odmah je ispričao šta je učinio i predao mu predmetni mobilni telefon, o čemu su poliajci sačinili potvrdu. Svjestan je zabranjenosti svojih postupaka i svjestan je da je na ovaj način učinio krivično djelo, ali ga je teška materijalna situacija u kojoj se nalazi natjerala na to. U završnoj riječi je naveo da ima troje djece, te da mu ćerka koja je stara 9 mjeseci boluje od epilepsije i ista je kritičnog dana bila u bolnici, pa kako nije imao novca htio je da proda predmetni telefon kako bi obezbijedio sredstva za svoju djecu. Nije imao posao i to je bio jedini način da dođe do novca koji mu je bio hitno potreban. Pokajao se zbog učinjenog i zamolio sud da prilikom odluke o kazni ima u vidu da je potreban svojoj djeci.</span>
</p>
<p>
<span class="span1">Sud je u dokaznom postupku na saglasan predlog stranaka pročitao iskaz svjedoka oštećenog V. J. dat u prethodnom postupku na zapisniku o saslušanju svjedoka Kti. br. 50/17 od 15.06.2017. godine,  pročitao zapisnik o uviđaju UP CB Podgorica Ku. br. 365/17 od 26.05.2017. godine, potvrdu o privremeno oduzetim predmetima UP CB Podgorica Ku. br. 365/17 od 26.05.2017. godine izdatu na ime optuženog, potvrdu o vraćanju privremeno oduzetih predmeta UP CB Podgorica od 27.05.2017. godine izdatu na ime oštećenog, na saglasan predlog stranaka pročitao nalaz i mišljenje sudskog vještaka komercijalne struke S. G. od 16.06.2017. godine, izvršio uvid u fisklani bon izdat </span><span class="span1">od "M- tel" d.o.o Podgorica, dana 25.10.2016. godine RM ..1731 i u CD sa snimkom video nadzora izuzetog iz Centralne banke Crne Gore, te pročitao izvod iz registra kaznenih evidencija MUP Republike Srbije - Odelenje za analitiku PU Beograd Str. Pov. br. 235.2.1/11877 od 26.07.2017. godine.</span>
</p>
<p>
<span class="span1">Svjedok oštećeni V. J. je, u iskazu datom u prethodnom postupku, koji iskaz je na saglasan predlog stranka pročitan na glavnom pretresu, u bitnom naveo da je dana 21. maja 2017. godine, oko 14:30 časova, svoje vozilo marke "Peugeot Boxer", registarske oznake NK .. ..., parkirao u K. ulici, iza zgrade Centralne banke Crne Gore, isto je zaključao i otišao u svoj stan. Nakon sat vremena je shvatio da mu je mobilni telefon  marke "Tesla", model Smartphone 6,1, sa dvije SIM kartice, ostao u vozilu, na instrument tabli iza volana, pa se vratio do vozila, kojom prilikom je primijetio da je polomljeno leptir staklo na vozačevim vratima, a da mu nedostaje mobilni telefon. U kabini nije bilo premetačine, dok je u tovarnom dijelu bilo nekih stvari, ali ništa nije nedostajalo. Predmetni mobilni telefon je kupio u oktobru 2016. godine, u radnji "M - t.", a plaćen je 190,00 €, o čemu posjeduje i fiskalni račun. Pridružio se krivičnom gonjenju protiv okrivljenog, dok imovinskopravni zahtjev nije postavio, jer mu je telefon vraćen.</span>
</p>
<p>
<span class="span1">Iz zapisnika o uviđaju UP CB Podgorica Ku. br. 365/17 od 26.05.2017. godine proizilazi da je dana 21.05.2017. godine Stanica za dežurstvo CB Podgorica obaviještena od strane V. J. da je obijeno njegovo teretno motorno vozilo marke "Peugeot Boxer", reg. oznaka NK .. ..., koje vozilo je zatečeno parkirano u K. ulici br. ., a na istom je bilo polomljeno leptir staklo prednjih lijevih vrata. Nadalje je konstatovano da su 21.05.2017. godine, u vremenskom intervalu od 14:30 do 15:50 časova NN počinilac ili više njih podesnim sredstvom polomili leptir staklo na prednjim lijevim vratima vozila, zatim su kroz otvor provukli ruku i po izjavi oštećenog sa instrument table prisvojili mobilni telefon marke "Tesla" bijele boje, sa dvije kartice. </span>
</p>
<p>
<span class="span1">Iz potvrde o privremeno oduzetim predmetima UP CB Podgorica Ku. br. 365/17 od 26.05.2017. godine, koja je izdata na ime optuženog E. H., utvrđeno je da je dana 26.05.2017. godine od okrivljenog E. H. oduzet mobilni telefon marke "Tesla", bijele boje, IMEI 352148080211494.</span>
</p>
<p>
<span class="span1">Iz potvrde o vraćanju privremeno oduzetih predmeta UP CB Podgorica od 27.05.2017. godine, koja je izdata na ime oštećenog Vladana Jelušića, proizilazi da je dana 27.05.2017. godine oštećenom V. J. vraćen mobilni telefon marke "Tesla", bijele boje, IMEI 352148080211494.</span>
</p>
<p>
<span class="span1">Iz nalaza i mišljenja vještaka komercijane struke S. G. od 16.06.2017. godine proizilazi da je vrijednost  otuđene stvari - mobilnog telefona marke "Tesla", model Smartphone 6.1, na dan izvršenja krivičnog djela, iznosi 180,00 €. Vještak je vrijednost stvari procijenio na osnovu opisa otuđene stvari od strane oštećenog, prema upoređivanju sa tržišnim cijenama artikala koji se nude u slobodnoj prodaji, kao i na osnovu fiskalnog računa koji je dostavio oštećeni, a koji glasi na iznos od 190,00 €.</span>
</p>
<p>
<span class="span1">Iz fisklanog bona, koji je izdat od "M- t." d.o.o Podgorica, dana 25.10.2016. godine RM 1731, utvrđeno je da cijena telefona marke "Tesla" Smartphone iznosi 190,00 €.</span>
</p>
<p>
<span class="span1">Uvidom u CD sa snimkom video nadzora izuzetog iz Centralne banke Crne Gore sud je utvrdio da se na snimku vidi datum 21.05.2017. godine i da snimak počinje u 15:26:13 časova. U kadru kamere se nalazi rampa Centralne banke Crne Gore ispred koje se nalaze parkirana dva motorna vozila, od kojih je jedno teretno motorno vozilo bijele boje (kombi). U 15:26:25 časova se vidi kako jedna muška osoba, za koje je optuženi naveo da je to on na snimku, prilazi zadnjem dijelu kombija i rukom se hvata za vrata. Optuženi otvara zadnja vrata kombija, gleda šta se nalazi u unutrašnjosti, zatim ista zatvara i prolazi do vozačevih vrata, nakon čega kroz prozor i prednje staklo gleda šta se nalazi u kombiju, a zatim sa prednje strane prolazi do suvozačevih vrata od kombija, ista pokušava da otvori, ali u tome ne uspijeva. Potom još jednom ide do zadnjih vrata koja otvara i odmah nakon toga zatvara, a zatim se udaljava od kombija i sjeda na trotoar. U </span><span class="span1">15:33:45 časova se vidi kako se optuženi ponovo vraća do kombija, pokušava da otvori prednja vrata, kao i da gurne leptir staklo na suvozačevim vratima, ali u tome ne uspijeva, pa nakon toga sa zadnje strane ponovo prolazi i pokušava da otvori zadnja vrata nkon čega se ponovo udaljava i sjeda na trotoar. U 15:38:30 časova se vidi kako optuženi prilazi kombiju i u rukama drži jednu kraću šipku, zatim dolazi do vozačevih vrata i nasilnim putem pokušava da otvori leptir staklo, a u 15:38:57 časova se trčećim korakom udaljava od kombija i neki predmet stavlja u zadnji desni džep. </span>
</p>
<p>
<span class="span1">Nakon savjesne ocjene svakog dokaza pojedinačno </span><span class="span1">i u vezi sa ostalim dokazima, dovodeći ih u vezu sa odbranom optuženog, sud je nesumnjivo utvrdio da je optuženi E. H. </span><span class="span2">dana 21. maja 2017. godine, oko 15,30 časova, u Pg, u ulici K., obijanjem, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovisnku korist, na način što je upotrebom fizičke snage djelovao na metalnu šipku koju je prethodno zavukao između kedera i stakla na prednjim lijevim vratima teretnog vozila marke "Peugeot Boxer" registarskih oznaka NK .. ..., vlasništvo oštećenog V. J. i tako polomio staklo na prozoru, da bi zatim kroz tako napravljen otvor provukao ruku u unutrašnjost vozila i sa instument table iznad upravljača, oduzeo i prisvojio mobilni telefon marke "Tesla Smartphone 6,1", vlasništvo oštećenog, vrijednosti 180,00 eura, u kojem iznosu je sebi pribavio protivpravnu imovinsku korist.</span>
</p>
<p>
<span class="span2">Činjenično stanje sud je utvrdio prvenstveno iz odbrane optuženog koji je priznao da je </span><span class="span1">dana 21. maja 2017. godine, u popodnevnim časovima, u centru grada na parkingu iza pošte primijetio bijeli kombi, u kom se na instrument tabli, iznad upravljača, nalazio mobilni telefon bijele boje, pa je odlučio da isti ukrade, na način što je zavukao metalnu šipku između kedera i stakla i tako polomio staklo na prozoru, da bi potom kroz otvor koji je napravio na opisani način sa instrument table iznad upravljača uzeo mobilni telefon marke "Tesla". Odbranu okrivljenog koji je do detalja opisao način, mjesto i vrijeme izvršenja krivičnog djela, sud je u cjelosti prihvatio imajući u vidu da je ista potvrđena iskazom svjedoka oštećenog koji je naveo da je kritičnog dana, oko 14:30 časova, parkirao svoje vozilo marke "Peugeot Boxer", registarskih oznaka NK .. ..., u K. ulici, iza zgrade Centralne banke Crne Gore i zaključao ga, da bi nakon sat vremena shvatio da mu je mobilni telefon  marke "Tesla", model Smartphone 6,1, ostao u vozilu, na instrument tabli iza volana, iz kog razloga se vratio do vozila, kojom prilikom je primijetio da je polomljeno leptir staklo na vozačevim vratima, kao i da mu nedostaje mobilni telefon. Iskaz svjedoka oštećenog sud je u cjelosti prihvatio, cijeneći ga kao istinit, a ovo imajući u vidu da je isti u saglasnosti sa malerijalnim dokazima izvedenim na glavnom pretresu, </span><span class="span1">koje je sud takođe prihvatio, s obzirom na to da nisu ničim dovedeni u sumnju i da stranke na njih nisu imale primjedbi. Naime, u </span><span class="span1">zapisniku o uviđaju UP CB Podgorica Ku. br. 365/17 od 26.05.2017. godine je konstatovano da je dana 21.05.2017. godine teretno motorno vozilo marke "Peugeot Boxer", reg. oznaka NK .. ..., vlasništvo oštećenog, zatečeno parkirano u K. ulici br. ., te da je na istom, u vremenskom intervalu od 14:30 časova do 15:50 časova NN počinilac podesnim sredstvom polomio leptir staklo na prednjim lijevim vratima vozila, da bi zatim kroz otvor provukao ruku i sa instrument table prisvojio mobilni telefon marke "Tesla" bijele boje. Odbrana okrivljenog i iskaz svjedoka oštećenog potvrđeni su i potvrdama UP CB Podgorica o privremeno oduzetim i vraćenim predmetima, u kojima je konstatovano da je dana 26.05.2017. godine od optuženog oduzet mobilni telefon marke "Tesla", bijele boje, IMEI 352148080211494, koji je dana 27.05.2017. godine vraćen svjedoku oštećenom V. J., kao i snimkom video nadzora izuzetog iz Centralne banke Crne Gore, na kom se vidi datum 21.05.2017. godine, iz kog je sud utvrdio da je optuženi kritičnog dana u 15:38:30 časova prišao bijelom teretnom motornom kombi vozilu, držeći u rukama jednu kraću šipku, nakon čega je nasilnim putem otvorio leptir staklo na vozačevim vratima, da bi se potom trčećim korakom udaljio od kombija stavljajući neki predmet u zadnji desni džep. Vrijednost predmetnog telefona sud je utvrdio iz nalaza i mišljenja vještaka komercijalne struke S. G. od 16.06.2017. godine, </span><span class="span1">koji je sud u cjelosti prihvatio, cijeneći ga kao jasan, objektivan i stručan. Da je nalaz i mišljenje vještaka komercijalne struke objektivan potvrđuje i fisklani bon, koji je izdat od "M- t." d.o.o Pg, dana 25.10.2016. godine.</span>
</p>
<p>
<span class="span1">Cijeneći subjektivni odnos optuženog prema izvršenom krivičnom djelu, sud nalazi da je optuženi bio svjestan da obijanjem, kao načinom izvršenja krivičnog djela teška krađa, kojim se vrši nasilno prodiranje u zatvoreni prostor, oduzima tuđu pokretnu stvar, u namjeri da sebi pribavi protivpravnu imovinsku korist, čime je po nalaženju suda postupao sa direktnim umišljajem, odnosno bio je svjestan svog djela i htio njegovo izvršenje, pa su se u radnjama optuženog pored objektivnih, stekli i subjektivni elementi bića krivičnog djela teška krađa iz čl. 240 st. 1 tač. 1 Krivičnog zakonika Crne Gore.</span>
</p>
<p>
<span class="span1">Prilikom odluke o krivičnoj sankciji, sud je u smislu čl. 42 st. 1 Krivičnog zakonika Crne Gore, cijenio sve okolnosti koje su od uticaja na njen izbor i visinu, pa je na strani optuženog, kao olakšavajuće okolnosti cijenio pobude iz kojih je krivično djelo učinio, odnosno da je optuženi krivično djelo učinio kako bi došao do novca koji mu je bio potreban da svojoj djeci kupi hranu, njegove lične i porodične prilike, odnosno da je lošeg imovnog stanja i nezaposlen, oženjen, otac troje djece, njegovo držanje nakon učinjenog krivičnog djela izraženo kroz jasno i potpuno priznanje i izraženo iskreno kajanje zbog učinjenog krvičnog djela, te njegov raniji život, i s tim u vezi raniju neosuđivanost, a što je utvrđeno iz izvoda iz kaznenih evidencija MUP Republike Srbije - Odelenja za analitiku PU Beograd Str. Pov. br. 235.2.1/11877 od 26.07.2017. godine, dok otežavajućih okolnosti nije bilo, pa je sud, cijeneći navedene olakšavajuće okolnosti, i to posebno lične i porodične prilike i raniji život kao naročito olakšavajuće, shodno čl. 45 st. 1 tač. 3 i čl. 46 st. 1 tač. 4 Krivičnog zakonika Crne Gore, optuženom ublažio kaznu ispod zakonom zaprijećenog minimuma, i utvrdio mu kaznu zatvora u trajanju od šest mjeseci, nakon čega mu je shodno čl. 53 i čl. 54 Krivičnog zakonika Crne Gore izrekao uslovnu osudu, nalazeći da prema optuženom nije nužno primjeniti kaznu radi krivično pravne zaštite, te da će se i upozorenjem uz prijetnju kaznom u dovoljnoj mjeri uticati na optuženog da više ne vrši krivična djela, odnosno da će se na taj način u potpunosti ostvariti svrha izricanja uslovne osude propisana čl. 52 st. 2 Krivičnog zakonika Crne Gore, a u okviru opšte svrhe izricanja i propisivanja krivičnih sankcija iz čl. 4 st. 2 Krivičnog zakonika Crne Gore.  </span>
</p>
<p>
<span class="span1">Shodno čl. 226 i čl. 229 Zakonika o krivičnom postupku optuženi je obavezan da na ime troškova krivičnog postupka plati ukupan iznos od 85,00 €, i to na ime troškova komercijalnog vještačenja iznos od 55,00 €, a na ime paušala kao dijela troškova krivičnog postupka iznos od 30,00 €, koji je odmjeren shodno trajanju i složenosti postupka i imovnom stanju optuženog.</span>
</p>
<p>
<span class="span1">Imajući u vidu navedeno, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 15.09.2017. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                                 S U D I J A </span>
</p>
<p>
<span class="span1"> Edina Kraja,s.r.                                                                               Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1">                               žalba u roku od 15 dana od dana </span>
</p>
<p>
<span class="span1">                               prijema prepisa iste, Višem sudu</span>
</p>
<p>
<span class="span1">                               u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:3.0in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-indent:0.41666666in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 304/2012</span>
</p>
<p class="p4">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog P.E.a iz Bijelog Polja, zbog krivičnog djela laka tjelesna povreda iz čl. 152. st. 2. u vezi st. 1. KZ, postupajući po Optužnom predlogu  ODT iz Bijelog Polja Kt.br. 214/12 od 12.09.2012.godine, nakon održanog, usmenog, glavnog i javnog pretresa, u prisustvu Savjetnika ODT iz Bijelog Polja Šćepanović Darinke, prema priloženom ovlašćenju, okrivljenog P.E.a i oštećenog V.A.a, dana  06.11.2012.godine, donio je i javno objavio:</span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p4"></p>
<p class="p4">
<span class="s1">Okrivljeni P.E.,</span><span> od oca M. i majke M. rodjene K., rodjen ....godine u Bijelom Polju, živi u mjesto rodjenja – M.P., Rakonje, državljanin Crne Gore, pismen, učenik IV razreda Srednje Škole, lošeg imovnog stanja, ne osudjivan. </span>
</p>
<p class="p4"></p>
<p class="p5">
<span class="s1">K r i v    j e</span>
</p>
<p class="p4"></p>
<p class="p4">
<span class="s1">Što je:</span>
</p>
<p class="p4">
<span>-  dana 13.06.2012.godine oko 9,30 h, u mjestu Rakonje – M.P. bb, Opština Bijelo Polje, lako tjelesno povrijedio oštećenog V.A.a, na način što ga je bejzbol palicom, sredstvom podobnim da tijelo teško povrijedi i zdravlje teško naruši, uzudarao u predjelu glave i tijela, kojom prilikom je oštećeni zadobio povrede u vidu otoka iznad lijevog oka sa crtastom oguljotinom kože od pola centimetra, trakasto crvenilo kože na licu dimenzija 10 x 2 cm, trakasto crvenilo u predjelu lijeve lopatice dimenzija 25 x 3 cm, a ispod njega trouglasto crvenilo 10 x 5 cm, na bočnoj strani grudnog koša, lijevo crvenilo veličine dlana, ispod lijevog rebarnog luka dva trakasta crvenila i to jedno dimenzija 25 x 1 cm, a drugo 20 x 1 cm, trakasto crvenilo u predjelu desne nadlaktice sa unutrašnje strane dimenzija 20 x 0,5 cm, a pored njega crvenilo kože 10 x 10 cm, na prednjoj strani lijeve potkoljenice otok veličine 10 x 8 cm, sa krvnim podlivom i oguljotinom kože u centru toga podliva dimenzija 2 x 1 cm, više sitnih oguljotina kože u predjelu desnog koljena do veličine 1 cm, i crvenilo kože na predjelu desne natkoljenice veličine dlana, </span>
</p>
<p class="p6"></p>
<p class="p4">
<span>- čime je izvršio  krivično djelo laka tjelesna povreda iz čl. 152. st. 2. u vezi st. 1. KZ.</span>
</p>
<p class="p6"></p>
<p class="p4">
<span>- pa mu sud primjenom citiranih zakonskih propisa i čl. 2,4, 5,13,15,32,36,42,52,53, i 54 KZ, te čl. 226,229,239 i 374 . ZKP-a , </span><span class="s1">i z r i č e :</span>
</p>
<p class="p7"></p>
<p class="p5">
<span class="s1">USLOVNU OSUDU</span>
</p>
<p class="p8"></p>
<p class="p4">
<span>Kojom mu utvrdjuje kaznu zatvora u trajanju od 30 / trideset / dana, i  istovremeno odredjuje da se ista neće izvršiti ukoliko okrivljeni u roku od 2. /dvije/ godine, po pravosnažnosti presude,  ne izvrši neko novo krivično djelo.</span>
</p>
<p class="p6"></p>
<p class="p4">
<span>Okrivljeni se obavezuje da  plati ovom sudu na ime paušala iznos od 30€ /trideset eura/, kao i na ime troškova krivičnog postupka iznos od 99,00€ /devedeset devet eura /, a sve u roku od 15. dana po pravosnažnosti presude.</span>
</p>
<p class="p6"></p>
<p class="p4">
<span>Oštećeni V.A., radi ostvarivanja imovinsko – pravnog zahtjeva upućuje se na parnicu.</span>
</p>
<p class="p4"></p>
<p class="p5">
<span class="s1">O b r a z l o ž e nj e</span>
</p>
<p class="p8"></p>
<p class="p4">
<span>Osnovno državno tužilaštvo iz B.Polja podnijelo je ovom sudu Optužni predlog  Kt.br. 214/12 od 12.09.2012. godine protiv okrivljenog P.E.a iz Bijelog Polja, zbog krivičnog djela laka tjelesna povreda iz čl. 152. st. 2. u vezi st. 1. KZ.</span>
</p>
<p class="p6"></p>
<p class="p4">
<span>Savjetnik ODT-a Šćepanović Darinka u završnoj riječi je izjavila, da ostaje pri podnijetom Optužnom predlogu i predložila da se okrivljeni P.E. oglasi krivim i osudi na kaznu po Zakonu.</span>
</p>
<p class="p9"></p>
<p class="p6">
<span>	Oštećeni V.A. u završnoj riječi je izjavio, da se  pridružuje krivičnom gonjenju protiv okrivljenog i postavlja imovinsko-pravni zahtjev koji će ostvariti u parnici.</span>
</p>
<p class="p9"></p>
<p class="p4">
<span>Okrivljeni P.E. u svojoj odbrani na zapisniku kod ODT u Bijelom Polju je naveo, da dana 13.06.2012.godine probudila ga je galama i plač majke i malog brata. Istakao je da je njegova majka došla kod njega u sobu i rekla mu da se svadjaju njegov otac i V.A.. Istog momenta ustao je i pošao ispred zgrade da vidi šta se dešava. U ulazu zgrade je ugledao A.a V.a kako drži njegovog oca jednom rukom za vrat a drugom ga udara u predjelu stomaka. On je rekao A.u da mu pusti oca i njegov otac se u tom momentu istrgao, a nezna da li ga je njegov otac gurnuo ili se on sapleo, ali je vidio da je V. pao. Sve se to dogadjalo ispred vrata H.S.a, koji je uveo V.a kod sebe a on je pošao kući da uzme držalicu od sjekire kako bi se branio ako ga napadne obzirom da je jači od njega. Tvrdi da kod sebe nije imao nikakvu bezbol palicu, niti je V.a sa istom udarao a inače sa V.em su u lošim odnosima i ove svadje su vrlo česte. Na glavnom pretresu je ponovio svoju odbranu i kazao, da nema više ništa da doda. U završnoj riječi je izjavio, da se ne osjeća krivim i tražio da ga sud oslobodi od optužbe, a istakao da pred sudom moli V.A.a da ih ostavi na miru i da ih više ne uznemirava kad je u alkoholisanom stanju.</span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i krivice okrivljenog, sud je u dokaznom postupku</span><span class="s1"> </span><span>u svojstvu svjedoka saslušao oštećenog V.A.a, saslušao svjedoke P.M.a, D.N., H.S.a i M.T.a, saslušao vještaka medicinske struke dr. S.M.a, na saglasni predlog stranaka pročitao iskaz svjedoka K.T., dat na zapisniku kod ODT u Bijelom Polju od 06.09.2012.godine, izvršio uvid u izvještaj ljekara specijaliste br. 5556 od 13.06.2012.godine, pročitao nalaz i mišljenje vještaka medicinske struke dr. S.M.a dat na zapisniku ODT Kt.br. 214/12 od 11.09.2012.godine i izvršio uvid u izvod iz KE na ime okrivljenog P.E.a, izdat od strane Uprave Policije PJ Bijelo Polje od 26.09.2012.godine, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog shodno čl. 370. st. 3. ZKP-a, utvrdio činjenično stanje kao u izreci presude.</span>
</p>
<p class="p4"></p>
<p class="p4">
<span>Naime, odbranu okrivljenog u kojoj je izmedju ostalog istakao, da ga je kritičnog dana probudila galama i plač njegove majke i malog brata i majka mu rekla da se svadjaju njegov otac i V.A.. Te je on ustao i pošao ispred zgrade da vidi šta se dešava i vidio kako V.A. drži njegovog oca za vrat jednom rukom a drugom rukom ga udara u predjelu stomaka. A on rekao A.u da mu pusti oca kada je A. pao, a nezna da li ga je njegov otac gurnuo ili se on sapleo. A to se sve dešavalo ispred vrata H.S.a koji je uveo A.a kod sebe. Nakon toga on je pošao kući da uzme držalicu od male sjekire kako bi se branio ako ga A. napadne, tvrdeći da kritičnom prilikom kod sebe nije imao nikakvu bezbol palicu niti je sa istom udarao V.A.a sa kojim je u lošim odnosima. Pa je za ovakvu odbranu sud cijenio da je ista usmjerena u cilju izbjegavanja sopstvene krivice. </span>
</p>
<p class="p4"></p>
<p class="p4">
<span>Pored toga takva odbrana je opovrgnuta izvedenim dokazima, koje je sud prihvatio. </span>
</p>
<p class="p4"></p>
<p class="p4">
<span>Tako se iz iskaza svjedoka – oštećenog V.A.a utvrdjuje, da je dana 13.06.2012.godine oko 9,30 h, pošao za doručak i na stepeništu zgrade gdje živi se sreo sa komšijom P.M.om i kada su se sreli isti je počeo da ga udara zatvorenim šakama u predjelu glave i tijela a on ga odgurnuo od sebe da bi M. uzeo neke metalne sanke koje su se nalazile na terasi i sa istim krenuo da ga udara. A on se zaštitio postavljanjem ruke i sanke su sklizale i udarile ga u nogu. U jednom momentu prišla je žena M.ova, a odmah zatim dotrčao je njihov sin E. i udara ga bezbol palicom u predjelu glave i tijela i on od tih udaraca pada, a E. nastavlja da ga udara bezbol palicom. U tom momentu se pojavio S.H. koji mu je pomogao da udje u njegov stan i pobjegne od P.a. </span>
</p>
<p class="p4"></p>
<p class="p4">
<span>Iskaz oštećenog potvrdjen je kroz iskaze svjedoka. Tako svjedok H.S.o je posvjedočio, da je kritičnog dana bio u svom stanu i začuo vrisku ispred stana. On je otvorio vrata i vidio da se tuku P.M. i V.A., koji takodje žive u istoj zgradi. On je pokušao da ih razvadi ali bezuspješno i on se vratio do svog stana. Kada je došao do vrata primijetio je suprugu M.a P.a sa djetetom u naručju i E.a P.a koji tu stoji. Obzirom da se nalazio na pragu svojih vrata  on je odgurnuo svog sinčića da udje u stan i kad se okrenuo ugledao je kako je V. krvav pao u hodnik od njegovog stana. Ali nije vidio da li ga je neko udario palicom ili nije. On je u tom momentu preskočio V.a i rekao P.ima '' dalje ovamo bića nema'', jer je u tom momentu primijetio palicu kod P.E.a dužine oko 40 cm., i obavijestio policiju. </span>
</p>
<p class="p4"></p>
<p class="p4">
<span>A svjedokinja K.T.a u svom iskazu je istakla, da je toga dana bila sa djecom ispred zgrade kada su se posvadjali P.M. i V.A. koji inače žive u istoj zgradi. Čula je kada je P. rekao V.u ''da ga odavno čeka'' i pošao je za njim. Uhvatio ga je za majicu, povukao put sebe i počeo da ga udara. Zatim je izašla supruga P.M.a koja je pokušala da ih razvadi a i komšija S. je pokušao da ih razvadi. Supruga M.ova je ušla u stan i pozvala sina E.a, a E. se pojavio sa žutom bejzbol palicom dužine od prilike 70 cm, i E. je V.a počeo udarati bejzbol palicom po ledjima dok nije pao. Tada je V. pao ispred vrata komšije S.a koji ga je unio u svoj stan i zna da je tada V. bio krvav i da je S. pozvao policiju. </span>
</p>
<p class="p4"></p>
<p class="p4">
<span>Predhodne iskaze sud je u podpunosti prihvatio, jer su isti jasni i odredjeni i ničim dovedeni u sumnju a i udopunjeni su iskazom svjedoka M.T.a u pogledu činjenice da je kritičnog dana u jutarnjim časovima pošao u grad. Prilikom izlaska iz zgrade vidio je na terasi stana P.M.a i njegovog sina E.a i čuo kako E. nekom prijeti a njegov otac ga smirivao riječima '' pusti ti to, ja ću srediti njega i ja znam šta ću sa njim''. Tada nije znao o čemu se radi, medjutim, kada se vratio iz grada na zajedničkoj terasi su sjedjeli njegova supruga E.a, U.a U.a i R.a H. i čuo je kako R.a govori '' žao mi je kao su ubili A. bejzbol palicom i to bez ikakvog razloga'', a on shvatio i povezao da su oni to prijetili V.u ujutru kada je on pošao u grad. A zna da P.i imaju tu palicu. </span>
</p>
<p class="p4"></p>
<p class="p4">
<span>Sve predhodno izloženo podkrijepljeno je medicinskom dokumentacijom i nalazom i mišljenjem vještaka med.struke dr. S.M.a koji je dat na zapisniku kod ODT od 11.09.2012.godine iz kojeg se vidi, i to iz izvještaja specijaliste hirurga da je oštećeni pregledan zbog povreda zadobijenih u tuči. Na pregledu se žalio na glavobolju, bolove u predjelu podkoljenice i predjelu grudnog koša. Klinički objektivno spolja na tijelu su bile vidljive povrede: - otok iznad lijevog oka sa crtastom oguljotinom kože od pola centimetra, trakasto crvenilo kože na licu dimenzija 10 x 2 cm, trakasto crvenilo u predjelu lijeve lopatice dimenzija 25 x 3 cm, a ispod njega trouglasto crvenilo 10 x 5 cm, na bočnoj strani grudnog koša lijevo crvenilo veličine dlana, ispod lijevog rebarnog luka dva trakasta crvenila i to jedno dimenzija 25 x 1 cm, a drugo 20 x 1 cm, trakasto crvenilo u predjelu desne nadlaktice sa unutrašnje strane dimenzija 20 x 05 cm, crvenilo u predjelu lijeve nadkoljenice sa prednje strane dimenzija 10 x 0,5 cm, a pored njega crvenilo kože 10 x 10 cm, na prednjoj strani lijeve podkoljenice otok veličine 10 x 8 cm, sa krvnim podlivom i oguljotinom kože u centru toga podliva dimenzija 2 x 1 cm, više sitnih oguljotina kože u predjelu desnog koljena do veličine 1 cm, i crvenilo kože u predjelu desne nadkoljenice veličine dlana. U priloženom izvještaju specijaliste radiologa se navodi, da je ultrazvučnim pregledom utvrdjeno da nije došlo do povrede unutrašnjih organa trbuha.Navedene povrede kako pojedinačno tako i zbirno spadaju u laku tjelesnu povredu a što se tiče mehanizma nastanka povreda veći dio povreda je najvjerovatnije nastao od više udaraca tupom mehaničkom silom ušta spada i bejzbol palicom, tako da je većina gore navedenih povreda mogla nastati od više udaraca bejzbol palicom, a s obzirom kakvog su oblika i dimenzija najvjerovatnije su i nastale od više udaraca bejzbol palicom a neke od njih kao oguljotine na koži mogle su nastati i od pada.</span>
</p>
<p class="p4"></p>
<p class="p10">
<span>Neposredno na glavnom pretresu ovaj vještak je razjasnio sva sporna pitanja vezano za nastanak povreda kod oštećenog i kazao, da ostaje u svemu pri nalazu i mišljenju datom na zapisniku kod ODT od 11.09.2012.godine. A na pitanje okrivljenog, da li bi povrede mogle da budu od udaraca stolicama, od udara od ogradu, udara od zid, kazao je, da ovakve povrede ne mogu nastati na taj način, već su iste nastale kako je naveo u nalazu od tupo-tvrdog predmeta, navedenih dimenzija, a da su iste povrede nastale na način kako je postavljeno pitanje, iste bile bi drugačijeg oblika. Dalje na pitanje od kojeg su vremena navedene povrede, da li su iste mogle nastati ranije, odgovorio je, iz medecinske dokumentacije i nalaza se vidi da se radi o svježim povredama, jer se radi o crvenilu, a da se radi o starijim povredama bile bi drugačije prebojene, kao npr. modre, žute, zelene i sl., i iste bi bile opisane kao starije povrede, što u ovom slučaju nije. Te na pitanje kazao, da povreda u vidu preloma kod povrijedjenog nije bilo, a to zavisi od intenziteta udaraca. Inače nalaz ovog vještaka i njegovo pojašnjenje sud je cijenio kao objektivno i stručno date i istom nije prigovoreno.</span>
</p>
<p class="p10"></p>
<p class="p10">
<span> 	Dakle, imajući u vidu predhodno izloženo na nesumnjiv način je od strane ovog suda utvrdjeno da je okrivljeni P.E., dana 13.06.2012.godine oko 9,30 h, u mjestu Rakonje – M.P. bb, Opština Bijelo Polje, lako tjelesno povrijedio oštećenog V.A.a, na način što ga je bejzbol palicom, sredstvom podobnim da tijelo teško povrijedi i zdravlje teško naruši, uzudarao u predjelu glave i tijela, kojom prilikom je oštećeni zadobio povrede u vidu otoka iznad lijevog oka sa crtastom oguljotinom kože od pola centimetra, trakasto crvenilo kože na licu dimenzija 10 x 2 cm, trakasto crvenilo u predjelu lijeve lopatice dimenzija 25 x 3 cm, a ispod njega trouglasto crvenilo 10 x 5 cm, na bočnoj strani grudnog koša, lijevo crvenilo veličine dlana, ispod lijevog rebarnog luka dva trakasta crvenila i to jedno dimenzija 25 x 1 cm, a drugo 20 x 1 cm, trakasto crvenilo u predjelu desne nadlaktice sa unutrašnje strane dimenzija 20 x 0,5 cm, a pored njega crvenilo kože 10 x 10 cm, na prednjoj strani lijeve potkoljenice otok veličine 10 x 8 cm, sa krvnim podlivom i oguljotinom kože u centru toga podliva dimenzija 2 x 1 cm, više sitnih oguljotina kože u predjelu desnog koljena do veličine 1 cm, i crvenilo kože na predjelu desne natkoljenice veličine dlana, a što znači da su u radnjama okrivljenog sadržani svi elementi bića krivičnog djela laka tjelesna povreda iz čl. 152. st. 2. u vezi st. 1. KZ, za koje ga je sud oglasio krivim. Okrivljeni je u konkretnom slučaju postupao s umišljajem, tj. bio je svjestan svog djela i htio je njegovo izvršenje.</span>
</p>
<p class="p6"></p>
<p class="p4">
<span>Za konkretno krivično djelo u Krivičnom Zakoniku, propisana je kazna zatvora do 3.godine.</span>
</p>
<p class="p6"></p>
<p class="p4">
<span>Prilikom odlučivanja o vrsti i visini kazne, sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o veoma mladom licu, da je isti učenik Srednje škole, lošeg imovnog stanja, njegovu raniju neosudjivanost, dok posebno otežavajućih okolnosti nije bilo. Imajući u vidu predhodno utvrdjene olakšavajuće okolnosti a u odsustvu otežavajućih okolnosti, ovaj sud je istom za izvršeno krivično djelo utvrdio kaznu zatvora u trajanju od 30. / trideset/ dana, i istovremeno odredio da se ista neće izvršiti pod uslovom da okrivljeni u roku od 2 / dvije/.godine, ne izvrši neko novo krivično djelo. Sud je stanovišta da u konkretnom slučaju radi krivično pravne zaštite prema okrivljenom nije nužno primijeniti kaznu i da se osnovano može očekivati, da će se i samim upozorenjem uz prijetnju kazne ( uslovnom osudom ) dovoljno uticati na okrivljenog da ubuduće ne vrši ovakva i slična krivična djela, odnosno da će se postići svrha izricanja uslovne osude iz čl. 52. u vezi čl. 4. st. 2. KZ. </span>
</p>
<p class="p4"></p>
<p class="p4">
<span>Sud je cijenio i ostale izvedene dokaze – iskaze svjedoka P.M.a i D.N., pa je našao da su isti bez uticaja na drugačije zaključivanje u ovoj krivičnoj stvari imajući u vidu ukupno činjenično stanje. </span>
</p>
<p class="p4"></p>
<p class="p4">
<span>Naime, svjedok P.M. je izmedju ostalog posvjedočio, da je dana 12.06.2012.godine prijavio u Policiju V.A.a zato što je tražio da razgovaraju i da nešto raspravi sa njim. A dana 13.06.2012.godine se sreo sa V.em na ulazu zgrade koji mu je tom prilikom rekao '' što si bolji što si me prijavio Policiji i možete da mi p..... i ti i policija'', a on mu odgovorio '' da ja sigurno neću p....., a policiju podji pa ih pitaj''. Tada ga je V. uhvatio za ruku i nije mu dao da prodje, ali se on istrgao a V. ga sustigao i počeo da ga udara u glavu, a on udario njega i tako su se tukli pesnicama i šakama u predjelu glave i tijela. Kako ga je V. držao '' u grifu'' i udarao u predjelu glave i dok ga je držao udarali su u zid i metalnu ogradu. A tada je čuo svoju ženu kako viče '' ima li iko da ih razvadi''. A S. komšija pokušao da ih razvadi, ali nije uspio. U tom momentu je čuo svog sina E.a koji je vikao '' puštaj ga'' i V. je pustio, a on je istrgao glavu i tada je V.a odgurnuo šakama i on je pao unazad u hodnik komšije S.a. Tada je S. stao ispred i rekao da neće dozvoliti tuču u njegovom stanu. A odmah potom je stigla policija. A nije mu jasno zašto je prijava napisana na njegovog sina kada nije učestvovao u ovom dogadjaju. Pa je po ocjeni ovog suda iskaz ovog svjedoka usmjeren u cilju pomaganja okrivljenom tj. na način kako je iznešen želio, </span><span class="s1">prihvatanja krivice na sebe,</span><span> što je očigledno, a imajući u vidu da je ovaj svjedok otac okrivljenog P.E.a.</span>
</p>
<p class="p4"></p>
<p class="p4">
<span>Po ocjeni ovog suda i iskaz svjedoka D.N. je usmjeren na pomaganje – olakšavanje krivice okrivljenom, s obzirom na kazivanje ovog svjedoka. Naime, ovaj svjedok je istakao, da je kritičnom prilikom vidio P.M.a i jednog momka kojeg ne poznaje kako se na ulazu zgrade udaraju i guraju i zna da je bila prisutna supruga P.M.a sa malim djetetom i da tom prilikom nije bilo prisutnih drugih lica. Da bi ovaj svjedok na pitanje kazao, da je na kraju dogadjaja vidio P.E.a u kratkim pantalonama – bokserice, da je izašao i da se on tom prilikom nije javio P.M.u već je otišao kući. </span>
</p>
<p class="p4"></p>
<p class="p4">
<span>Ovaj sud nije prihvatio predlog okrivljenog P.E.a da izvede dokaz saslušanjem u svojstvu svjedoka lica Ukela U.u, H. R.u i M. E.u, na okolnosti da li je svjedok M.T. govorio istinu prilikom davanja iskaza, jer po ocjeni ovog suda saslušanjem navedenih svjedoka se činjenično stanje u bitnom nebi izmijenilo, već bi se samo bespotrebno odugovlačio krivični postupak. S druge strane predloženi svjedoci nijesu bili prisutni prilikom dešavanja kritičnog dogadjaja.  </span>
</p>
<p class="p4">
<span>Shodno odredbama čl. 226 ZKP-a, sud je obavezao okrivljenog da plati  ovom sudu na ime paušala iznos  od 30€ /trideset eura/, a isti paušal je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i da plati na ime troškova krivičnog postupka iznos od 99,00 € / devedeset devet eura /, na ime naknade za izvršeno vještačenje tokom postupka vještaku medecinske struke, shodno odredbama čl. 229. ZKP-a.</span>
</p>
<p class="p4">
<span>Oštešćeni V.A., radi ostvarivanja imovinsko – pravnog zahtjeva upućuje se na parnicu, shodno čl. 239. ZKP-a. </span>
</p>
<p class="p4">
<span>Sa iznijetih razloga odlučeno je kao u izreci shodno odredbama čl. 374. ZKP-a.</span>
</p>
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">Dana:  06.11.2012.godine</span>
</p>
<p class="p6">
<span class="s1">Zapisničar, 						                   S u d i j a,</span>
</p>
<p class="p6">
<span class="s1">Ljiljana Popović       				              Rahmo Banda</span>
</p>
<p class="p6"></p>
<p class="p9"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Calibri;font-size:11pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-right:-0.125in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.22/11</span>
</p>
<p class="p2"></p>
<p class="p3">
<!--Image link to '0.png' can be here-->
</p>
<p class="p2"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p2">
<span>OSNOVNI SUD U DANILOVGRADU, kao prvostepeni krivični, po sudiji Vladimiru Novoviću, kao sudiji pojedincu, uz učešće Branke Nikolić kao zapisničara, u krivičnom predmetu okrivljenog R. Ž. iz Danilovgrada, koga brani B. Ž. adv. iz P, zbog krivičnog djela teško djelo protiv bezbjednosti javnog saobraćaja iz čl.348 st.1 KZ u vezi čl.339 st.1 KZ i okrivljenog D.D.a iz P., zbog krivičnog djela teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ odlučujući po optužnici Osnovnog državnog tužilaštva iz Podgorice Kt.br.375/09 od 19.01.2011.godine, koju je na glavnom pretresu zastupao Grujo Radonjić, zamjenik ODT-a iz Podgorice, nakon glavnog i javnog pretresa održanog dana 14.02.2013.godine, u prisustvu zastupnika optužbe, okrivljenih i branioca okrivljenog R. Ž. adv. B. Ž., donio je dana 19.02.2013.godine i istog dana javno objavio</span>
</p>
<p class="p2"></p>
<p class="p4">
<span>P R E S U D U</span>
</p>
<p class="p5"></p>
<p class="p4">
<span>I</span>
</p>
<p class="p2"></p>
<p class="p2">
<span>Okrivljeni R.Ž., JMBG ..., od oca V. i majke V., rođene V., rođen ....godine u D., sa mjestom prebivališta u D.-Ć., državljanin Crne Gore, pismen, završio elektro-tehnički fakultet, zaposlen u Agenciji za nacionalnu bezbjednost, oženjen, otac dvoje djece, vojsku služio 1982/1983.godine u Trebinju i Baru, srednjeg imovnog stanja, neosuđivan.</span>
</p>
<p class="p2"></p>
<p class="p2"></p>
<p class="p4">
<span>Kriv je</span>
</p>
<p class="p2"></p>
<p class="p2">
<span>Što je: </span>
</p>
<p class="p2"></p>
<p class="p2">
<span>Dana 11.02.2009.godine, u 18,00 časova, na magistralnom putu P.-D., u mjestu Ć., opština D., ne pridržavajući se saobraćajnih propisa iz čl. 83 i čl. 200 ZOBS-a na putevima ugrozio saobraćaj i doveo u opasnost život i tijelo ljudi, a bio je svjestan da na taj način može učiniti krivično djelo, pa je na to pristao, znajući da je njegovo djelo zabranjeno, na način što upravljajući vozilom marke "Alfa Romeo", registarskih oznaka PG ...., iz pravca D. u pravcu P., u pripitom stanju, pri koncentraciji od 1,09 promila apsolutnog alkohola u krvi nije držao potrebno odstojanje kada se kretao iza drugog vozila u istom smjeru, usljed kojih propusta je udario u zadnji lijevi nosač stop svijetla teretnog vozila marke "TAM", reg.oznake BG ...., kojim je u pravcu Podgorice upravljao okrivljeni D.D., nakon čega se vozilo "Alfa Romeo" odbilo i zadnjim dijelom lijevog boka udarilo u lijevu stranu prednjeg dijela vozila "Golf II" reg. oznake PG 685-26, kojim je iz suprotnog pravca upravljao oštećeni M.C., kojom prilikom su oštećeni M.C. i saputnik u njegovom vozilu oštećena M.M. zadobili tjelesne povrede i to oštećena M.M. tešku tjelesnu povredu u vidu nagnječine kože grudnog koša, preloma desne ključne kosti, oguljotine kože prednje strane trbuha i krvnog podliva kože lijeve dojke, a oštećeni M.C. laku tjelesnu povredu  u vidu istegnuća mišića i veza vrata i nagnječine kože oba koljena.     </span>
</p>
<p class="p2"></p>
<p class="p2">
<span>- čime je počinio krivično djelo teško djelo protiv bezbjednosti javnog saobraćaja iz čl. 348 st.1 KZ u vezi čl. 339 st.1 KZ.</span>
</p>
<p class="p2"></p>
<p class="p2">
<span>Pa sud okrivljenom R.Ž. primjenom citiranih zakonskih propisa, te čl. 4, 5, 15, 36, 42, 45, 46, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p2"></p>
<p class="p4">
<span>USLOVNU OSUDU</span>
</p>
<p class="p4"></p>
<p class="p2">
<span>Kojom mu utvrdjuje kaznu zatvora u trajanju od 5 (pet) mjeseci  i istovremeno određuje da se ista neće izvršiti ako okrivljeni za vrijeme od  3 (tri)  godine po pravosnažnosti presude ne učini novo krivično djelo. </span>
</p>
<p class="p5"></p>
<p class="p2">
<span>Dužan je okrivljeni R.Ž. da na ime troškova krivičnog postupka uplati ovom sudu iznos od 1.287,00 eura i po osnovu paušala iznos od 50,00 eura, a  sve u roku  od 15 dana po pravosnažnosti presude. </span>
</p>
<p class="p2"></p>
<p class="p2">
<span>Na osnovu čl. 239 st.2 ZKP-a oštećeni M.C. se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p2">
<span>   </span>
</p>
<p class="p4">
<span>II</span>
</p>
<p class="p2"></p>
<p class="p2">
<span>Okrivljeni D.D., JMBG 0503976214015, od oca M. i majke S., rođene B. rođen ....godine u K., sa mjestom prebivališta u P.-Z. bb (kod stadiona FK K.), državljanin Crne Gore, pismen, završio srednju školu-saobraćajni tehničar, zaposlen u Upravi policije PJ Podgorica, oženjen, nema djece, lošeg imovnog stanja, neosuđivan.</span>
</p>
<p class="p2"></p>
<p class="p2"></p>
<p class="p2">
<span>Na osnovu čl.373 tač.2 ZKP-a, </span>
</p>
<p class="p2"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p2"></p>
<p class="p2">
<span>Da je:</span>
</p>
<p class="p2"></p>
<p class="p2">
<span>Dana 11.02.2009.godine, oko 18,00 časova, na magistralnom putu Podgorica-Danilovgrad, u mjestu Donji Ćurilac, opština Danilovgrad, ne pridržavajući se saobraćajnih propisa iz čl. 22 st.1 ZOBS-a na putevima, tako ugrozio saobraćaj da je doveo u opasnost život i tijelo ljudi, iako je bio svjestan da svojom radnjom  može izvršiti krivično djelo, ali je olako držao da do toga neće doći, znajući da je njegovo djelo zabranjeno, na način što je upravljajući teretnim vozilom marke "TAM" reg.br. BG .... iz pravca sela Ćurilac započeo uključivanje sa desne strane na magistralni put, iako se nije uvjerio da smije takvu radnju da otpočne bez opasnosti za druge učesnike u saobraćaju, vodeći pri tom računa o položaju vozila, pravcu i brzini kretanja, usljed kojih propusta je vozilo "Alfa Romeo" reg.oznaka PG .... kojim je upravljao okrivljeni R.Ž. iz pravca Danilovgrada, udarilo u zadnji dio teretnog vozila, nakon čega se vozilo "Alfa Romeo" odbilo i udarilo u vozilo marke "Golf", kojim je iz suprotnog pravca upravljao oštećeni M.C., kojom prilikom su oštećeni i saputnik u njegovom vozilu-oštećena M.M. zadobili tjelesne povrede i to oštećena M.M. tešku tjelesnu povredu u vidu nagnječine kože grudnog koša, preloma desne ključne kosti, oguljotine kože trbuha i krvnog podliva kože lijeve dojke, a oštećeni M.C. laku tjelesnu povredu u vidu istegnuća mišića i veza vrata i nagnječine kože oba koljena. </span>
</p>
<p class="p2"></p>
<p class="p2">
<span>- čime bi počinio krivično djelo teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ.</span>
</p>
<p class="p2"></p>
<p class="p2">
<span>Na osnovu čl. 239 st.3 ZKP-a oštećeni M.C. se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p2"></p>
<p class="p2">
<span>Na osnovu čl.230 st.1 ZKP-a, troškovi krivičnog postupka u ovom dijelu padaju na teret budžetskih sredstava suda. </span>
</p>
<p class="p2">
<span> </span>
</p>
<p class="p4">
<span>Obrazloženje</span>
</p>
<p class="p2"></p>
<p class="p2">
<span>Optužnicom Osnovnog državnog tužilaštva Podgorica Kt.br.375/09 od 19.01.2011.godine, stavljeno je na teret okrivljenom R.Ž. da je izvršio krivično djelo teško djelo protiv bezbjednosti javnog saobraćaja iz čl.348 st.1 KZ u vezi čl.339 st.1 KZ, a okrivljenom D.D.u da je izvršio krivično djelo teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ. Zastupnik optužbe je u završnoj riječi izmijenio činjenični opis krivičnih djela tako što je u 3 redu nakon broja "1" dodao broj "83", u 7 redu umjesto broja "1,24" stavio broj "1,09", u 8 redu umjesto broja "65" stavio broj "63", u 9 redu umjesto broja "75" stavio broj "79", u 10 redu nakon riječi "uslovima" dodao riječi "a bio je svjestan da na taj način može učiniti krivično djelo pa je na to pristao, znajući da je njegovo djelo zabranjeno", u 12 redu nakon riječi "predvidi" dodao riječi "i nije držao potrebno odstojanje", u istom redu nakon prezimena "D." dodao riječi "iako je bio svjestan da svojom radnjom može izvršiti krivično djelo, ali je olako držao da do toga neće doći, znajući da je njegovo djelo zabranjeno"i u 13 redu nakon riječi "uključivanje" dodao riječi "sa desne strane", dok su pravne kvalifikacije ostale iste. Predložio je da sud okrivljene oglasi krivim i osudi u okviru zakonom propisanih kazni.</span>
</p>
<p class="p2"></p>
<p class="p2">
<span>Okrivljeni R.Ž. u odbrani datoj u istražnom postupku i na glavnom pretresu u bitnom je naveo da je dana 11.02.2009.godine, oko 18,00 časova, upravljao svojim putničkim vozilom marke „Alfa Romeo“ reg.br.PG ...., te da se kretao magistralnim putem Podgorica-Danilovgrad iz pravca Danilovgrada. Sjeća se da je bio mrak i da su na njegovom vozilu bila uključena svijetla. Nije se mogao izjasniti da li su mu na vozilu bila uključena duga ili oborena svijetla. Kada je došao u mjesto Donji Ćurilac kretao se brzinom od oko 75 km/h. Tvrdi da ispred njega nije bilo vozila, i to kako onih koja bi se kretala iz pravca Danilovgrada, tako ni onih koja bi se kretala u pravcu Danilovgrada. U jednom momentu na oko 5 metara ispred sebe, u svojoj kolovoznoj traci, vidio je teretno vozilo. Učinilo mu se da je to vozilo stajalo. Po njegovoj procjeni teretno vozilo nije imalo ispravnu signalizaciju na zadnjoj strani. Reagovao je tako što je pritisnuo kočnicu i vozilo usmjerio ulijevo. Nije uspio da izbjegne udar i prednjim desnim krajem je udario u zadnji lijevi dio teretnog vozila. Od ovog udara njegovo vozilo se zarotiralo, prešlo je u drugu kolovoznu traku i okrenulo se u pravcu D.. Zatim je jedno vozilo koje se kretalo iz pravca P. udarilo u njegovo vozilo. Pojasnio je da je taj udar bio u lijevoj kolovoznoj traci gledano iz pravca Danilovgrada u pravcu Podgorice. Istakao je da je teretno vozilo bilo pod utovarom jer su se na istom nalazili balvani, da je negdje u zoni uključenja prema naselju Donji Ćurilac, koje se nalazi sa desne strane gledano iz pravca Danilovgrada, udario u zadnji lijevi dio teretnog vozila, da je u saobraćajnoj nezgodi zadobio teške povrede od kojih mu je paralizovano desno stopalo, da je u periodu od 11,00 do 13,00 časova popio 2-3 male čaše od 1 dcl crnog vina, te da je istog dana u 20,00 časova imao zakazan pregled u bolnici „Codra“, a vezano za nadbubrežnu žlijezdu. Isključio je mogućnost da je u vrijeme saobraćajne nezgode bio u pripitom stanju. U završnoj riječi je kazao da prihvata završnu riječ svoga branioca.</span>
</p>
<p class="p2"></p>
<p class="p2">
<span>Branilac okrivljenog R.Ž. adv. B. Ž. u završnoj riječi je zastupao tezu da nema dokaza da je njegov branjenik počinio krivično djelo stavljeno mu na teret zbog čega je predložio da ga sud oslobodi od optužbe.</span>
</p>
<p class="p2"></p>
<p class="p2">
<span>Okrivljeni D.D. u odbrani datoj u istražnom postupku i na glavnom pretresu u bitnom je naveo da je dana 11.02.2009.godine, oko 18,00 časova, upravljao teretnim vozilom marke „TAM“, reg.br.BG ...., da se kretao iz pravca sela Ćurilac prema magistralnom putu, te da je na mjestu suvozača bio I.M.. Kada je došao do raskrsnice sa magistralnim putem Podgorica-Danilovgrad, zaustavio je teretno vozilo, pogledao je lijevo, a zatim i desno. Tvrdi da je prilikom gledanja ulijevo vidio svijetla od jednog vozila koje se kretalo iz pravca Danilovgrada u pravcu Podgorice i po njegovoj procjeni to vozilo je bilo udaljeno 250 do 300 metara od raskrsnice, dok je prilikom gledanja udesno vidio jedno vozilo koje se kretalo iz pravca Podgorice u pravcu Danilovgrada, a koje vozilo se samo naziralo i koje je bilo veoma udaljeno. Uključio je desni pokazivač pravca i uključio se na magistralni put krećući se prema Podgorici. Mjenjač je stavio u prvi stepen prenosa, zatim u drugi stepen prenosa, a nakon toga u treći stepen prenosa tj. u treću brzinu i tek tada je došlo do udara u zadnji dio njegovog vozila. Kada je mjenjač stavio u treći stepen prenosa u ogledalu lijevog spoljašnjeg retrovizora vidio je da jedno vozilo pretiče dva vozila koja su se kretala iza njega, a u istom smjeru kao i on. Poslije udara usmjerio je upravljač svog teretnog vozila udesno prema jednoj livadi gdje se i zaustavio u nekom grmlju. Od udara pa do zaustavljanja sa teretnim vozilom je prešao put od oko 30 metara. Istakao je da je na njegovom teretnom vozilu svjetlosna signalizacija bila potpuno ispravna. Pojasnio je da je od raskrsnice gdje se uključio na magistralni put pa do mjesta udara prešao put od oko 30 metara. Poslije saobraćajne nezgode i zaustavljanja prišao je vozilu „Alfa Romeo“ pa kada je R.Ž. izašao iz tog vozila kroz vrata sa suvozačeve strane, koja mu je on otvorio, R.Ž. je pitao „Što je ovo bilo“. Dalje je naveo da je vidio da je oštećeni M.C. izašao iz vozila, a supruga M.C. je ostala u vozilu do dolaska jednog lica koje se predstavilo kao ljekar. Dodao je da je u vrijeme nezgode bio mrak, da je kolovoz bio suv, da je vozilo „Alfa Romeo“ bilo to vozilo koje je izvršilo preticanje dva vozila, a zatim udarilo u njegovo vozilo, te da je njegovo teretno vozilo bilo potpuno ispravno ali da nije bilo registrovano. U završnoj riječi je predložio da ga sud oslobodi od optužbe. </span>
</p>
<p class="p2"></p>
<p class="p2">
<span>Sud je na glavnom pretresu u dokaznom postupku pročitao iskaz svjedoka-oštećene Maraš Mirjane sa glavnog pretresa od 01.10.2010.godine,  pročitao iskaz svjedoka-oštećenog M.C. sa glavnih pretresa od 01.10.2010.godine i 21.06.2011.godine, pročitao iskaz svjedoka I.M. sa glavnog pretresa od 16.09.2011.godine, pročitao zapisnik o uvidjaju Istražnog sudije Osnovnog suda u Danilovgradu Kri.br.25/09 od 11.02.2009.godine, izvršio uvid u skicu lica mjesta, izvršio uvid u foto-dokumentaciju Uprave policije br.50-04-240/09-33, pročitao izvještaj KC CG A br.286 od 17.02.2009.godine o analizi apsolutnog alkohola u krvi za okrivljenog R.Ž., pročitao nalaze i mišljenja vještaka sudsko-medicinske struke dr B.B. Kri.br.41/09 od 16.06.2009.godine i sa glavnog pretresa od 16.09.2011.godine,  pročitao nalaz i mišljenje vještaka saobraćajne struke ing. M.Š. Kri.br.41/09 od aprila 2009.godine, dopunu nalaza i mišljenja ovog vještaka Kri.br.109/09 od oktobra 2009.godine, drugu dopunu nalaza i mišljenja ovog vještaka od decembra mjeseca 2011.godine i sa glavnog pretresa od 25.04.2012.godine i saslušao ovog vještaka,  pročitao nalaz i mišljenje komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore br.4954/12 od 17.07.2012.godine i pojašnjenje ovlašćenog predstavnika ove ustanove dip.ing M.Z. sa glavnog pretresa od 22.10.2012.godine, pročitao izvod iz kaznene evidencije Uprave policije Ispostava Danilovgrad br.245/10-3219/2 od 06.10.2010.godine izdat na ime okrivljenog R.Ž. i pročitao izvod iz kaznene evidencije Uprave policije Ispostava Kolašin br.245/10-1276/2 od 07.10.2010.godine izdat na ime okrivljenog D.D.a.</span>
</p>
<p class="p2"></p>
<p class="p2">
<span>Svjedok-oštećena M.M. u iskazu datom na glavnom pretresu u bitnom je navela da je dana 11.02.2009.godine, oko 18,00 časova, bila na mjestu suvozača u vozilu kojim je upravljao njen suprug M.C.. Tvrdi da je na zadnjem sjedištu bio njen sin M.M.. Kretali su se magistralnim putem iz pravca Podgorice u pravcu Danilovgrada brzinom od oko 50 do 60 km/h. U jednom momentu u mjestu Ćurilac je čula i osjetila udar, a zatim prasak i bol u grudima. Pojasnila je da nije primijetila kako je došlo do saobraćajne nezgode. Istakla je da je u saobraćajnoj nezgodi zadobila povrede zbog kojih je liječena u KC CG. Pridružila se krivičnom gonjenju protiv okrivljenog R.Ž., a nije se pridružila krivičnom gonjenju protiv okrivljenog D.D.a, koji je dolazio da je posjeti dok je bila u KC CG. U krivičnom postupku nije tražila naknadu štete.</span>
</p>
<p class="p2"></p>
<p class="p2">
<span>Svjedok-oštećeni M.C. u iskazima datim na glavnim pretresima u bitnom je naveo da je dana 11.02.2009.godine upravljao svojim vozilom marke „Golf II“, da se kretao magistralnim putem iz pravca Podgorice, da je njegova supruga sjedjela na mjestu suvozača, a da je njegov sin Miloš bio na zadnjem sjedištu iza njegove supruge. Sjeća se da je bio mrak, a da je kolovoz bio suv. Kretao se na čelu jedne kolone brzinom od oko 60 km/h. Vidio je da se suprotnom kolovoznom trakom u pravcu Podgorice takođe kretala jedna kolona vozila. Jedno vozilo iz te kolone je počelo da pretiče velikom brzinom, a kasnije je vidio da se radilo o vozilu marke „Alfa Romeo“. Tvrdi da je teretno vozilo „TAM“ bilo na čelu te kolone. Kada je vozač vozila marke „Alfa Romeo“ nakon preticanja krenuo da se vraće u svoju kolovoznu traku, vozilo marke  „Alfa Romeo“ je udarilo u zadnji lijevi dio teretnog vozila „TAM“. Tom prilikom je sve zavarničilo i ugasila su se svijetla na vozilu marke „Alfa Romeo“. Poslije toga je vozilo marke „Alfa Romeo“ lijevim bočnim dijelom udarilo u prednji dio njegovog vozila i to u kolovoznoj traci kojom se on kretao. Istakao je da nije imao vremena da koči, da se njegovo vozilo zaustavilo okrenuto prema Podgorici i van kolovoza sa desne strane, gledano od Podgorice, da je gledano iz njegovog pravca kretanja bio znak ograničenja brzine do 60 km/h, te da je u saobraćajnoj nezgodi zadobio povrede zbog kojih je pregledan u KC CG. Pridružio se krivičnom gonjenju protiv okrivljenih R.Ž. i D.D.a i tražio je naknadu štete.</span>
</p>
<p class="p2"></p>
<p class="p2">
<span>Svjedok I.M. u iskazu datom na glavnom pretresu u bitnom je naveo da je kritičnom prilikom bio u kamionu marke "TAM", kojim je upravljao D.D., i da je sjedio na mjestu suvozača. Tvrdi da su se kretali iz pravca sela Ćurilac, a koje selo se nalazi sa desne strane magistralnog puta Podgorica - Danilovgrad, gledano iz pravca Danilovgrada. Kada su došli do uključenja na magistralni put, D.D. je zaustavio vozilo. Na ovom uključenju postoji blagi uspon. Sjeća se da je D.D. pogledao lijevo i desno, tj. u pravcu Danilovgrada i u pravcu Podgorice, da je dao desni pokazivač pravca i uključio se u desnu kolovoznu traku magistralnog puta gledano iz pravca Danilovgrada u pravcu Podgorice. Nakon što je D.D. mjenjač prebacio u drugi stepen prenosa, a zatim i u treći stepen prenosa, u jednom momentu osjetio je veoma jak udar. Udario je glavom u lim od vozila i izgubio je svijest. Kada se osvijestio vidio je da se vozilo kreće na način što su desni točkovi vozila na nižem nivou od lijevih točkova vozila, te da D.D. grčevito drži upravljač vozila. Čuo je da je D.D. kazao "Prevrnućemo se", a on je rekao D.D.u da se neće prevrnuti. Vozilo se zaustavilo u jednom šiblju. Pokušao je da otvori vrata, ali u tome nije uspio, dok je D.D. napustio vozilo kroz svoja vrata i krenuo u pravcu magistralnog puta. Nakon što je izašao iz vozila na vrata kroz koja je prethodno izašao D.D. došao je do magistralnog puta. Na magistralnom putu je primijetio rasute balvane, koji su prethodno bili utovareni u vozilo marke "TAM", vozilo marke "Alfa", koje je bilo potpuno oštećeno i okrenuto u pravcu Danilovgrada i djelove vozila. Zajedno sa D.D.om je prišao vozilu marke "Alfa". Tada je primijetio da se vozilo marke "Golf II", trula višnja ili crvene boje, nalazi van kolovoza sa lijeve strane, gledano iz pravca Danilovgrada u pravcu Podgorice. Dodao je da je pitao R.Ž. "Jesi li živ, jesi li živ", da mu je R.Ž. odgovorio "Dobro je, živ sam", te da mu se R.Ž. požalio da su mu noge ugnječene. Nije mogao da se sjeti da li je prilikom uključenja na magistralni put pričao nešto sa D.D.om. Pojasnio je da je prije nego što se D.D. uključio na magistralni put, pogledao i lijevo i desno i da tada nije primijetio bilo kakva vozila da se kreću, odnosno svijetla od vozila iz pravca Danilovgrada i iz pravca Podgorice, te da je po njegovoj procjeni od uključenja na magistralni put pa do momenta udara, D.D. sa vozilom prešao put od oko 60 do 70 metara.</span>
</p>
<p class="p2"></p>
<p class="p2">
<span>Iz zapisnika o uviđaju Istražnog sudije Osnovnog suda u Danilovgradu Kri.br. 25/09 od 11.02.2009.godine i skice lica mjesta, utvrđuje se da se predmetna saobraćajna nezgoda dogodila dana 11.02.2009.godine, u 18,00 časova, na magistralnom putu Podgorica-Danilovgrad u mjestu Ćurilac, koje pripada području opštine Danilovgrad. U ovoj saobraćajnoj nezgodi učestvovali su okrivljeni R.Ž., koji je upravljao putničkim motornim vozilom marke "Alfa Romeo" reg.oznake PG ...., okrivljeni D.D. koji je upravljao teretnim vozilom marke "TAM", reg. oznaka BG ...., a čiji saputnik je bio I.M. i oštećeni M.C., koji je upravljao putničkim vozilom marke "Golf II" reg. oznake PG 685-26, a čiji su saputnici bili oštećena M.M. i maloljetni M.M.. U vrijeme nezgode bila je noć. Vrijeme je bilo oblačno, kolovoz je bio suv i prostirao se po pravcu za više stotina metara. Sa desne strane magistralnog puta gledano prema Podgorici nalazi se priključni put za mjesto Donji Ćurilac. Po sredini kolovoza magistralnog puta izvučena je bijela isprekidana linija, a širina kolovoza u zoni nezgode je 7,80 m. Kao stajna tačka (ST) uzet je ugao priključnog puta koji vodi za Donji Ćurilac, koji priključni put je sa desne strane gledano od pravca Danilovgrada prema Podgorici, koji pravac je i orijentacioni smjer. Orijentirni pravac (OP) je desna ivica kolovoza gledano u istom smjeru. Vozilo marke "Alfa Romeo" zatečeno je na desnoj kolovoznoj traci čeonim dijelom okrenuto prema Danilovgradu, tako da je prednji lijevi točak udaljen od ST za 9,00 m, a od OP za 0,90 m, dok je zadnji lijevi točak udaljen od ST za 11,50 m, a od OP za 1,50 m. Vozilo marke "TAM" nalazilo se van kolovoza na zemljanom dijelu koji dio je u padu, tako da je zadnji lijevi točak udaljen od ST za 56,20 m, a od OP za 4,30 m, dok je prednji lijevi točak udaljen od ST za 58,50 m, a od OP za 4,60 m. Do ovog vozila vode dva traga zanošenja od kojih je desni dužine 25 m, a lijevi 23,10 m. Na kolovozu i dijelom van kolovoza uz desnu ivicu kolovoza nalaze se rasuta drva-balvani, koji su koncentrisani na rastojanju od 29 m od ST. Na lijevoj kolovoznoj traci na 26,30 m od ST i 4,20 m od OP vidljiv je lijevi far od vozila "Alfa Romeo". Na istoj traci na rastojanju od 25,20 m od ST i 4,10 m od OP vidljiva je koncentracija traga laka crvene boje. U ovom dijelu nalazi se jaka koncentracija kristala stakla, blata i plastike. Vozilo marke "Golf II" zatečeno je van kolovoza, po lijevoj strani na zemljanom dijelu, tako da je prednji desni točak udaljen od ST 6,90 m, a od OP 10,50 m, dok je zadnji desni točak udaljen od ST za 4,20 m, a od OP za 9,70 m. Uz desnu ivicu kolovoza na rastojanju od ST za 32 m, vidljivo je zadnje lijevo štop svijetlo od vozila marke "TAM" zajedno sa dijelom prednjeg branika od vozila marke " Alfa Romeo". Vozilo marke "Alfa Romeo" je u cjelosti havarisano, sa jakim oštećenjima na čeonom dijelu poklopca motora, oba blatobrana, prednjeg vjetrobranskog stakla, kao i na zadnjem lijevom dijelu, gdje su vidljivi tragovi laka crvene boje. Vozilo marke "TAM" pretrpjelo je oštećenja u zadnjem dijelu, gdje se nalaze štop svijetla i nosač istih. Vozilo marke "Golf II" pretrpjelo je oštećenje jačeg inteziteta na čeonom dijelu poklopca motora, motora i oba blatobrana veznog lima. </span>
</p>
<p class="p2"></p>
<p class="p2">
<span>U foto-dokumentaciji Uprave policije br. 50-04-240/09-33 nalaze se fotografije šireg i užeg izgleda lica mjesta, vozila koja su učestvovala u saobraćajnoj nezgodi i tragova zatečenih prilikom vršenja uviđaja.</span>
</p>
<p class="p2"></p>
<p class="p2">
<span>Iz nalaza i mišljenja vještaka sudsko-medicinske struke dr B.B. sa glavnog pretresa od 16.09.2011.godine i izvještaja KC CG A br.286 od 17.02.2009.godine o analizi apsolutnog alkohola u krvi za okrivljenog R.Ž., utvrđuje se da je dana 11.02.2009.godine u 19,30 časova tj. 90 minuta nakon saobraćajne nezgode uzeta samo jednom krv za analizu od okrivljenog R.Ž., da je analizom konstatovano prisustvo apsolutnog alkohola u krvi u vrijednosti od 1,24 promila apsolutnog alkohola, a što znači da je u momentu uzimanja krvi za analizu ili tačnije 11.02.2009.godine, u 19,30 časova, okrivljeni R.Ž. bio u tzv. pripitom stanju. Takodje se vidi da osim krvi za analizu druge tečnosti ili sadržaj organizma ispitanika nijesu uzeti za analizu, niti je utvrdjivana količina apsolutnog alkohola u drugim tečnostima organizma. Imajući u vidu činjenicu da nakon uzimanja alkohola, ova tečnost prolazi kroz ljudski organizam kroz tzv. dvije faze, tj. fazu resorpcije kada alkohol iz organa za varenje prelazi u krvotok i drugu fazu - fazu elilminacije alkohola iz organizma, tj. kada alkohol iz krvotoka prelazi preko organa za izlučivanje u spoljašnju sredinu, to se matematičkom metodom može približno odrediti koncentracija apsolutnog alkohola u krvi ispitanika u momentu saobraćajnog udesa. Ukoliko se organizam okrivljenog R.Ž. u momentu uzimanja krvi za analizu nalazio u fazi resorpcije alkohola u organizmu, onda je koncentracija apsolutnog alkohola u krvi okrivljenog u momentu saobraćajnog udesa tj. dana 11.02.2009.godine u 18,00 časova iznosila 1,09 promila. Ukoliko se u momentu uzimanja krvi za analizu organizam okrivljenog R.Ž. nalazio u fazi eliminacije, to je u momentu saobraćajnog udesa koncentracija apsolutnog alkohola u krvi iznosila 1,39 promila. Dakle, u momentu saobraćajnog udesa, tj. dana 11.02.2009.godine, u 18,00 časova, u krvi okrivljenog R.Ž. bila je prisutna vrijednost apsolutnog alkohola u rasponu od najmanje 1,09 promila, a najviše 1,39 promila apsolutnog alkohola u krvi,  a što znači da se okrivljeni R.Ž. u momentu saobraćajnog udesa nalazio u pripitom stanju. Vozači motornih vozila koji se nalaze u pripitom stanju blago su umanjenih sposobnosti upravljanja motornim vozilom, a u smislu blago usporenog uočavanja svih elemenata saobraćaja u kom se nalaze, kao i blago usporene reakcije na uočene elemente saobraćaja u kom se nalaze. Imajući u vidu odredbu čl. 3 st. 3 ZKP-a, u kojoj je propisano da sumnju o postojanju činjenice koja čini bitno obilježje nekog krivičnog djela ili od koje zavisi primjena neke odredbe krivičnog zakonodavstva sud rješava na način koji je povoljniji za okrivljenog, sud je utvrdio ono što je povoljnije za okrivljenog R.Ž., odnosno da se organizam okrivljenog R.Ž. nalazio u fazi resorpcije, te da je u vrijeme saobraćajne nezgode imao 1,09 promila  apsolutnog alkohola u krvi, zbog čega se nalazio u pripitom stanju. </span>
</p>
<p class="p2"></p>
<p class="p2">
<span>Iz nalaza i mišljenja vještaka sudsko-medicinske struke dr B.B. Kri.br.41/09 od 16.06.2009.godine i sa glavnog pretresa od 16.09.2011.godine utvrđuje se da je oštećena M.M. u predmetnoj saobraćajnoj nezgodi zadobila tešku tjelesnu povredu u vidu nagnječine kože grudnog koša, preloma desne ključne kosti, oguljotine kože prednje strane trbuha i krvnog podliva kože lijeve dojke, te da je oštećeni M.C. u predmetnoj saobraćajnoj nezgodi zadobio laku tjelesnu povredu u vidu istegnuća mišića i veza vrata i nagnječine kože oba koljena. Dalje se iz nalaza i mišljenja ovog vještaka utvrđuje da je u predmetnoj saobraćajnoj nezgodi okrivljeni R.Ž. zadobio tešku tjelesnu povredu u vidu preloma gornjeg okrajka potkoljenice desne noge, sa oštećenjem nerava ove potkoljenice, a zatim poluiščašenost grudne kosti, nagnječinu glave sa oguljotinom obije strane lica i čeonog dijela i nagnječinu grudnog koša. Oštećenja na nervima potkoljenice desne noge zbrinjavana su i putem hirurške intervencije, koja je uradjena dana 25.11.2009.godine, sa ciljem oslobadjanja i pokušaja uspostavljanja funkcije nerava potkoljenice desne noge. Ova intervencija nije bitnije dovela do popravljanja opšteg neurološkog statusa na nervima potkoljenice desne noge. Što se tiče posljedica ovih povreda, kao najvažnija posljedica jeste oslabljena sposobnost hoda na desnu nogu, sa nemogućnošću podizanja desnog stopala njegovog prednjeg dijela i oslabljenim oslanjanjem na petu ovog stopala. </span>
</p>
<p class="p2">
<span> </span>
</p>
<p class="p2">
<span>Sud je cijenio nalaze i mišljenja ovog vještaka, pa je iste prihvatio kao jasne, stručne, objektivne i date prema pravilima struke i nauke.</span>
</p>
<p class="p2"></p>
<p class="p2">
<span>U nalazu i mišljenju vještaka saobraćajne struke ing. M.Š. Kri.br.41/09 od aprila 2009.godine, navedeno je da je do predmetne saobraćajne nezgode došlo usljed propusta u vožnji od strane vozača putničkog motornog vozila marke „Alfa Romeo“ reg.oznaka PG .... i vozača teretnog vozila marke „TAM“ reg.oznake BG ..... Vozač putničkog motornog vozila marke „Alfa Romeo“ reg.oznaka PG .... nije prilagodio brzinu kretanja uslovima saobraćaja: dubini vidnog polja i frekvenciji saobraćaja, usljed čega prilikom mimoilaženja sa putničkim vozilom marke „VW Golf II“ reg. oznake PG 685-26 i sustizanja teretnog vozila marke „TAM“ reg.oznake BG ...., koje se bilo uključilo na kolovoz magistralnog puta, nije uspio zaustaviti vozilo, već je došlo do nalijetanja frontalne regije ovog vozila na zadnji kraj teretnog vozila „TAM“, nakon čega je došlo do bočnog zanošenja vozila marke „Alfa Romeo“ na lijevo, pa je u ovoj fazi došlo do fizičkog kontakta prednjeg kraja putničkog vozila marke marke „VW Golf“ i bočne zadnje lijeve regije putničkog vozila marke „Alfa Romeo“ na prostoru lijeve strane kolovoza, smjera kretanja ovog vozila. Vozač teretnog vozila marke „TAM“ reg.oznaka BG ...., uključivao se sa pristupnog puta na kolovoz magistralnog puta Danilovgrad-Podgorica, pri čemu prethodno nije provjerio i utvrdio da ovu radnju može bezbjedno obaviti, već se uključivao na kolovoz magistralnog puta u trenutku kada se putničko motorno vozilo marke „Alfa Romeo“ reg.oznake PG .... nalazilo na kritičnoj prostornoj udaljenosti usljed čega je došlo do nalijetanja prednjeg kraja putničkog vozila marke „Alfa Romeo“ na zadnji kraj teretnog vozila na prostoru desne kolovozne trake smjera kretanja ovih vozila da bi zatim došlo do kontakta zadnje bočne lijeve strane putničkog vozila „Alfa Romeo“ i putničkog motornog vozila marke „VW Golf“, koje se nalazilo na kritičnoj udaljenosti u fazi mimoilaženja. Činjenica je da se putničko motorno vozilo marke „Alfa Romeo“ nalazilo u fazi mimoilaženja sa putničkim vozilom marke „VW Golf“ na kritičnoj udaljenosti i da se vozilo marke „Alfa Romeo“ nalazilo takođe na kritičnoj udaljenosti od mjesta gdje se vozač sa teretnim vozilom uključivao sa vozilom na magistralni put. Vozač teretnog vozila morao je sačekati da se putnička vozila mimoiđu, zaustaviti vozilo i ustupiti prvenstvo prolaza putničkom vozilu marke „Alfa Romeo“, a tek zatim da se uključi na magistralni put, što u datoj situaciji nije učinio. Putničko motorno vozilo marke „Alfa Romeo“ reg.oznake PG ...., voženo je brzinom u dijapazonu od 75 do 83 km/h u trenutku reakcije vozača. Limitirajući uslovi saobraćaja uslovljavali su bezbjednu brzinu kretanja do 65 km/h, a imajući u vidu da je dubina vidnog polja bila oko 40 metara. Teretno vozilo marke „TAM“ reg.oznake BG .... voženo je brzinom do 36 km/h. Putničko motorno vozilo marke „VW Golf“ reg.oznake PG 685-26 voženo je brzinom od 63 km/h u trenutku reakcije vozača. Fizički kontakt između putničkog motornog vozila marke „Alfa Romeo“ reg.oznake PG .... i teretnog vozila marke „TAM“ reg.oznake BG .... ostvaren je na prostoru desne saobraćajne trake, smjera kretanja ovih vozila ( prema Podgorici) na oko 25 metara od pristupnog puta prema Podgorici, a na način što je putničko vozilo naletjelo svojim prednjim krajem na zadnji kraj teretnog vozila marke „TAM“, da bi nakon toga bio ostvaren fizički kontakt ovog putničkog vozila i putničkog vozila marke „VW Golf“ i to frontalne regije vozila „VW Golf“ i zadnje lijeve regije putničkog vozila marke „Alfa Romeo“ na desnoj kolovoznoj traci smjera kretanja vozila marke „VW Golf“ (prema Danilovgradu). Putničko vozilo marke „Alfa Romeo“ reg.oznake PG .... nalazilo se na oko 63 metra od teretnog vozila u trenutku ukrštanja smjerova (kada se vozač sa teretnim vozilom uključivao na kolovoz magistralnog puta sa pristupnog puta od Donjeg Ćurioca), pa je vozač ovog vozila mogao izbjeći nezgodu da se sa vozilom kretao u granicama bezbjedne brzine do 65 km/h. </span>
</p>
<p class="p2"></p>
<p class="p2">
<span>U dopuni nalaza i mišljenja vještaka saobraćajne struke ing. M.Š. Kri.br.109/09 od oktobra 2009.godine navedeno je da je bezbjedna brzina najveća brzina kojom vozilo može da bude voženo za konkretne uslove, koje vozač može da vidi ili predvidi, pa da bude u mogućnosti da blagovremeno zaustavi ili bezbjedno vozi vozilo. Osnovni limitirajući faktor za bezbjednu brzinu kretanja u konkretnom slučaju je dubina vidnog polja, što znači da je vozač dužan da prilagodi brzinu kretanja vozila dubini vidnog polja tako da zaustavni put vozila ne može prelaziti dubinu vidnog polja. Vozač putničkog motornog vozila marke „Alfa Romeo“ sa vozilom se kretao od Danilovgrada prema Podgorici, dok se vozač putničkog motornog vozila marke „VW Golf“ kretao od Podgorice prema Danilovgradu. Vozači ovih vozila nalazili su se u mimoilaženju pa su bili dužni da aktiviraju oborena svijetla čiji svjetlosni snop osvjetljava put 40 metara (najviše 80 metara), a velika svijetla najmanje 100 metara. Uzimajući u obzir dubinu vidnog polja bezbjedna brzina kretanja vozila marke „Alfa Romeo“ bila je do 65 km/h. Putničko motorno vozilo marke „Alfa Romeo“ reg.oznake PG .... naletjelo je svojom frontalnom regijom na zadnj kraj teretnog vozila marke „TAM“ reg.oznake BG .... prije prostorne pozicije drva koja su pala sa teretnog vozila, a to znači na udaljenosti oko 24 metra od sporednog puta koji vodi prema Donjem Ćuriocu. Nakon ovog kontakta nastupilo je skretanje teretnog vozila po desnoj strani puta u smjeru kretanja. Drugi fizički kontakt koje je ostvarilo vozilo marke „Alfa Romeo“ sa putničkim vozilom marke „VW Golf“ reg.oznake PG 685-23, ostvaren je na oko 27 metara od sporednog puta prema Podgorici, ali na lijevoj strani kolovoza, a na način što je došlo do kontakta frontalne regije vozila marke „VW Golf“ sa vozilom marke „Alfa Romeo“, koje je potisnuto unazad, dok je putničko vozilo marke „VW Golf“ skrenulo preko desne ivice puta da bi se zaustavilo. Vozač sa teretnim vozilom marke „TAM“ od tačke uključivanja do tačke fizičkog kontakta prešao je putanju od 24 metra, a za vrijeme od 3 sekunde, tako da se vozač vozila marke „Alfa Romeo“ nalazio na udaljenosti od 63 do 66 metara prije tačke fizičkog kontakta sa teretnim vozilom. U fazi uključivanja teretnog vozila marke „TAM“ sa sporednog na magistralni put postojali su otežani uslovi (noćni uslovi vožnje) za pouzdano i precizno utvrđivanje vremensko-prostorne distance (brzine kretanja putničkog vozila i prostorne udaljenosti). Kako su postojali otežani uslovi vozač ovog vozila nije adekvatno ocijenio brzinu kretanja putničkog vozila, a takođe i prostornu udaljenost putničkog vozila marke „Alfa Romeo“ prije mjesta uključivanja, pa je stoga došlo do nalijetanja prednjeg kraja putničkog vozila marke „Alfa Romeo“ na zadnji kraj teretnog vozila u trenutku kada se teretno vozilo uključilo na magistralni put i prešlo putanju oko 24 metra od tačke uključivanja do tačke kontakta. Da je vozač teretnog vozila odustao od uključivanja sa vozilom na magistralni put u kritičnoj situaciji, bez obzira što se putničko vozilo marke „Alfa Romeo“ kretalo većom od bezbjedne brzine odnosno neprilagođenom brzinom kretanja, vozač putničkog vozila bi uspio da bezbjedno savlada kritični potez puta i ne bi došlo do ove nezgode. Vozač sa putničkim vozilom marke „Alfa Romeo“ kretao se brzinom većom od bezbjedne odnosno neprilagođenom brzinom. Da se kretao u granicama bezbjedne, a time i prilagođene brzine uspio bi zaustaviti vozilo prije tačke fizikog kontakta sa teretnim vozilom marke „TAM“, a u svakom slučaju ne bi sa vozilom zahvatio prostor lijeve strane kolovoza u smjeru kretanja, a time ne bi došlo do sudara sa putničkim vozilom.</span>
</p>
<p class="p2"></p>
<p class="p2">
<span>U drugoj dopuni nalaza i mišljenja vještaka vještaka saobraćajne struke ing. M.Š. od decembra mjeseca 2011.godine i sa glavnog pretresa od 25.04.2012.godine navedeno je da je putničko motorno vozilo marke „Alfa Romeo“ voženo brzinom u dijapazonu od 75 do 83 km/h, da je putničko motorno vozilo „VW Golf“ voženo brzinom u dijapazonu od 59 do 65 km/h, te da je teretno vozilo marke „TAM“ voženo brzinom do 36 km/h. U zapisniku o uviđaju je konstatovano da je teretno vozilo marke „TAM“ oštećeno u zadnjem dijelu, gdje se nalaze štop svijetla i nosač istih, što praktično znači da nije utvrđivano stanje ove signalizacije. U sklopu ove signalizacije normalno postoje katadiopteri, koji se mogu periferno uočiti na distanci ne manjoj od 40 metara. Prema tome ovo teretno vozilo moglo je biti uočeno od strane vozača putničkog motornog vozila „Alfa Romeo“ na distanci oko 40 metara, čak iako nije postojala ispravna svjetlosna signalizacija jer domet svjetlosnog snopa oborenog srednjeg svijetla nije manji od 40 metara, odnosno iznosi od 40 do 80 metara. Činjenica je da se vozač sa vozilom marke „Alfa Romeo“ nalazio u inicijalnoj fazi mimoilaženja sa putničkim vozilom marke „VW Golf“ koje se kretalo iz suprotnog smjera, pa je iz ovih razloga dubina vidnog polja bila smanjena kod vozača vozila marke „Alfa Romeo“ na oko 40 metara. Kako je dubina vidnog polja bila smanjena to je vozač vozila marke „Alfa Romeo“ morao smanjiti brzinu kretanja i prilagoditi je dubini vidnog polja. Bezbjedna brzina kretanja vozila bila je do 65 km/h. Da bi se vozač teretnog vozila marke „TAM“ uključio sa sporednog na glavni put minimalna prostorna distanca bila je oko 70 metara. Vozač putničkog vozila marke „Alfa Romeo“ imao je prvenstvo prolaza. Vozač sa teretnim vozilom se najvjerovatnije zaustavio ispred magistralnog puta, a zatim je startovao sa vozilom i nakon uključivanja do tačke fizičkog kontakta utrošio je vrijeme od 3 sekunde. Pojasnio je da na strani vozača putničkog vozila marke „VW Golf“ nema doprinosa uzroku saobraćajne nezgode, te da bi se eventualni doprinos vozača vozila marke „VW Golf“ mogao ogledati samo u visini nastalih posljedica jer da se kretao skroz uz svoju desnu ivicu asfalta došlo bi takođe do nezgode ali bi posljedice za neku nijansu bile manje.</span>
</p>
<p class="p2"></p>
<p class="p2">
<span>Vještak saobraćajne struke ing. Milan Šljivančanin je prilikom saslušanja na glavnom pretresu naveo da se u cjelosti usaglašava sa nalazom i mišljenjem Centra za saobraćajno mašinska vještačenja Mašinskog fakulteta Univerziteta Crne Gore br.4954/12 od 17.07.2012.godine i pojašnjenjem ovlašćenog predstavnika te ustanove. Pojasnio je da je ovaj nalaz i mišljenje precizniji od njegovog jer je on prilikom izračunavanja ubrzanja teretnog vozila „TAM“ koristio komparativni metod, dok je stručna ustanova to uradila preciznije.</span>
</p>
<p class="p2"></p>
<p class="p2">
<span>Iz nalaza i mišljenja komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore br.4954/12 od 17.07.2012.godine i pojašnjenja ovlašćenog predstavnika ove ustanove dip.ing M.Z. sa glavnog pretresa od 22.10.2012.godine, utvrđuje se da se neposredno prije nezgode teretno vozilo „TAM“ uključivalo sa kolovoza koji vodi ka mjestu Donji Ćurilac, da je vozilo „TAM“ izvršilo desno skretanje i uključilo se na kolovoz magistralnog puta Danilovgrad-Podgorica, krećući se ka Podgorici, da je vozilo „TAM“ od momenta pokretanja pa do mjesta kontakta sa vozilom „Alfa Romeo“, moralo ostvariti srednje ubrzanje ispod 0,5 m/s², da se u istom smjeru Danilovgrad-Podgorica kretalo vozilo „Alfa Romeo“, da je vozilo „TAM“ do kontakta sa vozilom „Alfa Romeo“ od mjesta započinjanja desnog skretanja prešlo put od 28-29 metara, za vrijeme od 10-11 sekundi, te da se pri konstantnoj brzini od 79,00 km/h ili 22,06 m/s ( a brzina vozila „Alfa Romeo“ je bila najmanje 79,00 km/h) za vrijeme od 10 sekudi pređe put ne kraći od 220 metara. Vozilo „TAM“ je do kontakta sa vozilom „Alfa Romeo“ od mjesta gdje je ovo vozilo zauzelo poziciju paralelnu osi kolovoza puta prešlo put od 13 do 15 metara za vrijeme od 7 do 8 sekundi. Za to vrijeme pri konstantnoj brzini od 22,06 m/s pređe se put ne kraći od 154 metra. Vozilo „TAM“ je u momentu kontakta imalo brzinu manju od 19 km/h. Kontakt između vozila „Alfa Romeo“ i „TAM“ ostvaren je između sredine prednjeg dijela vozila „Alfa Romeo“ i lijevog kraja nosača stop svijetla „TAM“-a, na desnoj kolovoznoj traci posmatrano prema Podgorici, na udaljenosti od 23 do 25 metara od stajne tačke i na 2,40 do 2,50 metara od desne ivice kolovoza, posmatrano takođe prema Podgorici. U momentu kontakta vozilo „TAM“ je bilo paralelno osi kolovoza i na udaljenosti desnog boka od desne ivice kolovoza oko 0,40 metara. Vozilo „Alfa Romeo“ u momentu kontakta sredinom prednje strane vozila od desne ivice kolovoza bilo je udaljeno 2,40-2,50 metara. U trenutku ovog kontakta vozilo „Alfa Romeo“ je prednjim dijelom bilo blago okrenuto u desnu stranu, u odnosu na osu kolovoza. Nakon kontakta vozilo „TAM“ je zadnjim dijelom zarotiralo u desnu stranu i dobilo je dio kinetičke energije vozila „Alfa Romeo“ usljed čega dobija povećanje brzine. Usljed inercije balvani su nasilno otvorili zadnju stranicu tovarnog sanduka teretnog vozila i pali su na kolovoz. Nakon kontakta vozilo „Alfa Romeo“ je dobilo rotaciju zadnjeg lijevog ćoška i pri tom je zahvatilo lijevu kolovoznu traku kojom se u isto vrijeme kretalo vozilo „Volkswagen“ prema Danilovgradu, u širini od 0,70 metara, kojom prilikom je vozilo „Alfa Romeo“ zadnjim dijelom lijevog boka ostvarilo kontakt sa lijevom stranom prednjeg dijela vozila „Volkswagen“. Vozilo „Volkswagen“ se prije kontakta kretalo brzinom zasigurno većom od 60 km/h, a do kontakta vozila „Alfa Romeo“ i „Volkswagen“ došlo je na oko 27 metara od stajne tačke i na oko 4 metra od desne ivice kolovoza, gledano prema Podgorici. Nakon ovog kontakta vozilo „Volkswagen“ rotira oko prednjeg lijevog točka pri čemu dolazi do zanošenja zadnjeg dijela vozila u desno za više od 180º u zaustavnoj poziciji vozila „Volkswagen“. Od ovog kontakta i vozilo „Alfa Romeo“ rotira potisnuto po zadnjem dijelu lijevog boka , zadnjim dijelom u desnu stranu za oko 270º do svoje zaustavne pozicije. Pri korišćenju oborenih svijetala i bez mimoilaženja sa vozilom iz suprotnog smjera bezbjedna brzina vozila „Alfa Romeo“ bila je od 63 do 98 km/h. Pri korišćenju dugih svijetala bezbjedna brzina vozila „Alfa Romeo“ bila je 112 km/h. U naselju maksimalna dozvoljena brzina je, ako nema saobraćajnih znakova o ograničenju brzine, 50 km/h, a van naselja, ako nema saobraćajnih znakova o ograničenju brzine, 80 km/h. „TAM“ je zasigurno boravio na kolovozu magistralnog puta pralelan točkovima osi kolovoza 7 sekundi, a za to vrijeme vozilo „Alfa Romeo“ pri brzini od 22,06 m/s pređe put ne kraći od 154 metra. To znači da se vozilo „Alfa Romeo“ moglo zaustaviti ispred mjesta kontakta pri datoj brzini na putu ne dužem od 50,5 metara. Vrijeme boravka teretnog vozila „TAM“ izračunata je na osnovu maksimalno mogućeg ubrzanja  vozila TAM“ i puta ovog vozila. Eventualna tehnička neispravnost vozila „TAM“ u zoni pogona i transmisije produžavala bi vrijeme boravka ovog vozila na kolovozu. Kod brzine od 60 km/h bezbjedna udaljenost od desne ivice kolovoza bi iznosila 0,5 metara. Ovakav propust vozača vozila „VW Golf“ nije u uzročnoj vezi sa nastalom nezgodom ali se može govoriti o doprinosu povećanju štetnih posljedica djela. Apsolutno je isključena mogućnost da je vozilo „Alfa Romeo“ u momentu kontakta sa teretnim vozilom „TAM“ bilo blago iskošeno ulijevo. Pod uslovom da se vozilo „Alfa Romeo“ kretalo konstatnom brzinom od 22,06 m/s za više od 12 sekundi, onda bi uključenje vozila „TAM“ bilo u kategoriji bezbjednog uključenja.</span>
</p>
<p class="p2"></p>
<p class="p2">
<span>Sud je cijenio nalaz i mišljenje komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore, te sa ovim usaglašeni nalaz i mišljenje vještaka saobraćajne struke ing.M.Š., pa je iste prihvatio kao jasne, stručne, objektivne i zasnovane na pravilima struke i nauke. </span>
</p>
<p class="p2"></p>
<p class="p2">
<span>Iz izvoda iz kaznene evidencije Uprave policije Ispostava Danilovgrad br.245/10-3219/2 od 06.10.2010.godine izdatog na ime okrivljenog R.Ž. utvrđuje se da isti nije osuđivan.</span>
</p>
<p class="p2"></p>
<p class="p2">
<span>Iz izvoda iz kaznene evidencije Uprave policije Ispostava Kolašin br.245/10-1276/2 od 07.10.2010.godine izdatog na ime okrivljenog D.D.a utvrđuje se da isti nije osuđivan.</span>
</p>
<p class="p2"></p>
<p class="p2">
<span>Sud je cijenio iskaz svjedoka-oštećenog M.C. pa je našao da se isti uvjerljivo, objektivno i istinito izjasnio o tome kako se i na koji način desila predmetna saobraćajna nezgoda. Naime, on je tvrdio da se svojim vozilo marke „Golf II“ kretao magistralnim putem iz pravca Podgorice, da je na mjestu suvozača bila njegova supruga oštećena M.M., da se iz suprotnog pravca kretala kolona vozila, da je vozilo „Alfa Romeo“ koje se kretalo u toj koloni udarilo u zadnji lijevi dio teretnog vozila „TAM“ koje je bilo na čelu kolone, nakon čega je vozilo „Alfa Romeo“ lijevim bočnim dijelom udarilo u prednji dio njegovog vozila i to u kolovoznoj traci kojom se on kretao što sve stoji u skladnoj vezi sa nalazom i mišljenjem komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore, te sa ovim usaglašenim nalazom i mišljenjem vještaka saobraćajne struke ing.M.Š., zapisnikom o uvidjaju Istražnog sudije Osnovnog suda u Danilovgradu Kri.br.25/09 od 11.02.2009.godine, skicom lica mjesta i foto-dokumentacijom Uprave policije br.50-04-240/09-33. </span>
</p>
<p class="p2"></p>
<p class="p2">
<span>Sud je cijenio iskaz svjedoka-oštećene Maraš Mirjane pa je našao da se ista objektivno i istinito izjasnila o činjenicama koje su joj poznate, a da se nije upuštala u izjašnjavanje o činjenicama koje joj nijesu poznate.</span>
</p>
<p class="p2"></p>
<p class="p2">
<span>Svjedok I.M. saputnik u teretnom vozilu „TAM“ se objektivno i istinito izjasnio u dijelu da je okrivljeni D.D. upravljao teretnim vozilom, da se sa teretnim vozilom zaustavio prije uključenja na magistralni put, da je okrivljeni D.D. dao desni pokazivač pravca nakon čega se uključio na magistralni put krećući se u pravcu Podgorice, te da je nakon što je okrivljeni D.D. mjenjač prebacio u treći stepen prenosa, osjetio veoma jak udar što sve korespondira sa nalazom i mišljenjem komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore, te sa ovim usaglašenim nalazom i mišljenjem vještaka saobraćajne struke ing.M.Š., zapisnikom o uvidjaju Istražnog sudije Osnovnog suda u Danilovgradu Kri.br.25/09 od 11.02.2009.godine, skicom lica mjesta i foto-dokumentacijom Uprave policije br.50-04-240/09-33. Nasuprot prednjem sud nije prihvatio iskaz ovog svjedoka u dijelu da nije primijetio bila kakva vozila da se kreću magistralnim putem, odnosno svijetla od vozila od Danilovgrada i od Podgorice, u momentu kada se okrivljeni D.D. sa teretnim vozilom uključio na magistralni put, obzirom da iz zapisnika o uviđaju, skice lica mjesta i foto-dokumentacije proizilazi da se magistralni put u zoni nezgode pružao po pravcu za više stotina metara, a okrivljeni D.D. je potvrdio da je u momentu uključivanja na magistralni put vidio na 250-300 metara od njega svijetla od vozila koje se kretalo od Danilovgrada, kao i jedno udaljeno vozilo koje se kretalo od Podgorice. Nije prihvaćen ni iskaz svjedoka I.M.a u dijelu gdje je naveo da je po njegovoj procjeni od uključenja na magistralni put pa do mjesta udara, okrivljeni D.D. prešao put od oko 60-70 metara jer je u suprotnosti sa nalazom i mišljenjem komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i usaglašenim nalazom i mišljenjem vještaka saobraćajne struke ing. M.Š. iz kojih dokaza je utvrđeno da je mjesto kontakta vozila „Alfa Romeo“ i teretnog vozila „TAM“ bilo na udaljenosti od 23 do 25 metara od stajne tačke prema Podgorici ( a stajna tačka je ugao spajanja priključnog puta koji vodi za Donji Ćurilac, a sa kojeg se teretno vozilo uključilo na magistralni put, i magistralnog puta). </span>
</p>
<p class="p2"></p>
<p class="p2">
<span>Cijeneći odbrane okrivljenih i dokaze izvedene na glavnom pretresu sud je zaključio  da je okrivljeni R.Ž. počinio krivično djelo teško djelo protiv bezbjednosti javnog saobraćaja iz čl.348 st.1 u vezi čl.339 st.1 KZ, a na način, mjesto i vrijeme predstavljeno kao u stavu I izreke presude, a da nema dokaza da je okrivljeni D.D. počinio krivično djelo teško djelo protiv bezbjednosti javnog saobraćaja iz čl.348 st.3 KZ u vezi čl.339 st.3 u vezi st.1 KZ, na način mjesto i vrijeme kako je to predstavljeno u stavu II izreke presude zbog čega je okrivljenog D.D.a na osnovu čl.373 tač.2 ZKP-a oslobodio od optužbe. </span>
</p>
<p class="p2"></p>
<p class="p2">
<span>I Naime, iz zapisnika o uvidjaju Istražnog sudije Osnovnog suda u Danilovgradu Kri.br.25/09 od 11.02.2009.godine, skice lica mjesta i foto-dokumentacije Uprave policije br.50-04-240/09-33 utvrđuje se da je dana 11.02.2009.godine, u 18,00 časova, na magistralnom putu Podgorica-Danilovgrad, u mjestu Ćurilac, koje pripada području opštine Danilovgrad, došlo do saobraćajne nezgode u kojoj su učestvovali okrivljeni R.Ž., koji je upravljao putničkim motornim vozilom „Alfa Romeo“ reg. oznaka PG ...., okrivljeni D.D., koji je upravljao teretnim vozilom „TAM“ reg. oznaka BG ...., i svjedok-oštećeni M.C., koji je upravljao putničkim vozilom marke „Golf II“ reg.oznaka PG 685-26. Saputnik u vozilu svjedoka-oštećenog M.C. bila je svjedok-oštećena M.M., dok je saputnik u teretnom vozilu „TAM“ okrivljenog D.D.a bio svjedok I.M.. Dalje se iz ovih dokaza utvrđuje da se okrivljeni R.Ž. kretao magistralnim putem od Danilovgrada prema Podgorici, da se svjedok-oštećeni M.C. kretao magistralnim putem od Podgorice prema Danilovgradu, a da se okrivljeni D.D. teretnim vozilom, koje je bilo pod utovarom drva, kretao sporednim putem od Donjeg Ćurioca ka magistralnom putu. Iz nalaza i mišljenja komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i usaglašenog nalaza i mišljenja vještaka saobraćajne struke ing.M.Š. utvrđuje se da se teretno vozilo „TAM“ uključilo na magistralni put krećući se prema Podgorici, da je na udaljenosti od 23 do 25 metara od stajne tačke (ST je ugao spajanja priključnog puta koji vodi za Donji Ćurilac i magistralnog puta) prema Podgorici i na 2,40-2,50 metara od desne ivice kolovoza, gledano prema Podgorici, tj. kada je putničko motorno vozilo “Alfa Romeo” sredinom prednje strane vozila od desne ivice kolovoza bilo udaljeno 2,40-2,50 metara, došlo do kontakta putničkog motornog vozila marke “Alfa Romeo” i teretnog vozila marke “TAM” na način što je vozilo “Alfa Romeo” sredinom prednjeg dijela udarilo u lijevi kraj nosača stop svijetla teretnog vozila “TAM”. U momentu ovog kontakta teretno vozilo “TAM” je bilo pralelno osi kolovoza, dok je putničko motorno vozilo “Alfa Romeo” bilo blago okrenuto u desnu stranu u odnosu na osu kolovoza. Dalje se iz nalaza i mišljenja komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i usaglašenog nalaza i mišljenja vještaka saobraćajne struke ing.M.Š. utvrđuje da je nakon opisanog kontakta vozilo „Alfa Romeo“ dobilo rotaciju zadnjeg lijevog ćoška i pri tom je zahvatilo lijevu kolovoznu traku kojom se u isto vrijeme kretalo vozilo „Golf II“ reg.oznake PG 685-26 prema Danilovgradu, u širini od 0,70 metara, kojom prilikom je vozilo „Alfa Romeo“ zadnjim dijelom lijevog boka ostvarilo kontakt sa lijevom stranom prednjeg dijela vozila „Golf II“, a do kontakta vozila „Alfa Romeo“ i „Golf II“ došlo je na oko 27 metara od stajne tačke i na oko 4 metra od desne ivice kolovoza, gledano prema Podgorici, tj. u lijevoj kolovoznoj traci, gledano prema Podgorici. I svjedok-oštećeni M.C. potvrđuje da je vozilo „Alfa Romeo“ udarilo u zadnji lijevi dio teretnog vozila „TAM“ koje je bilo na čelu kolone, nakon čega je vozilo „Alfa Romeo“ lijevim bočnim dijelom udarilo u prednji dio njegovog vozila i to u kolovoznoj traci kojom se on kretao. Takođe i okrivljeni D.D. ističe da je vozilo „Alfa Romeo“ udarilo u zadnji dio njegovog teretnog vozila. </span>
</p>
<p class="p2"></p>
<p class="p2">
<span>Iz nalaza i mišljenja komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i usaglašenog nalaza i mišljenja vještaka saobraćajne struke ing.M.Š. proizilazi da se vozilo "Alfa Romeo" kretalo brzinom od 79 km/h, da je teretno vozilo "TAM" u momentu kada ga je udarilo vozilo "Alfa Romeo" posjedovalo brzinu manju od 19 km/h, a da se vozilo "Golf II" kretalo brzinom većom od 60 km/h. U momentu kada je teretno vozilo "TAM" započelo uključivanje na kolovoz magistralnog puta, vozilo "Alfa Romeo" je bilo vremenski udaljeno 10 sekundi ili prostorno 220 metara, jer okrivljeni R.Ž. na glavnom pretresu nije poricao da se kretao konstantnom brzinom, tj. bez promjena u brzini kretanja, a u momentu kada se teretno vozilo "TAM" uključilo sa pristupnog puta na kolovoz magistralnog puta i bilo postavljeno paralelno osi kolovoza, tj. desnoj ivici kolovoza magistralnog puta, gledano prema Podgorici, vozilo "Alfa Romeo" bilo je vremenski udaljeno 7 sekundi, odnosno 154 metra, a što po mišljenju komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i usaglašenog nalaza i mišljenja vještaka saobraćajne struke ing.M.Š. predstavlja bezbjedno uključenje na magistralni put od strane vozača vozila "TAM", tj. okrivljenog D.D.a. Sa ovim je saglasna i odbrana okrivljenog D.D.a koji je naveo da je prilikom uključenja na magistralni put vidio svijetla od vozila koje se kreće magistralnim putem iz pravca Danilovgrada u pravcu Podgorice, a koje je po njegovoj procjeni bilo udaljeno 250 do 300 metara. Sve to upućuje da okrivljeni R.Ž. kao vozač putničkog motornog vozila marke "Alfa Romeo" nije držao potrebno odstojanje dok se kretao iza drugog vozila, tj. vozila "TAM", pa je zbog toga udario u zadnji lijevi nosač stop svijetla teretnog vozila marke "TAM", nakon čega se njegovo vozilo odbilo i zadnjim dijelom lijevog boka udarilo u lijevu stranu prednjeg dijela vozila "Golf II" kojim je krećući se magistralnim putem iz pravca Podgorice upravljao oštećeni M.C.. Da je okrivljeni R.Ž. u vrijeme saobraćajne nezgode bio u pripitom stanju, sa koncentracijom od 1,09 promila apsolutnog alkohola u krvi, utvrđeno je iz nalaza i mišljenja vještaka sudsko-medicinske struke dr B.B. sa glavnog pretresa od 16.09.2011.godine i izvještaja KC CG A.br. 286 od 17.02.2009.godine, o analizi apsolutnog alkohola u krvi za okrivljenog R.Ž.. </span>
</p>
<p class="p2"></p>
<p class="p2">
<span>U ovoj saobraćajnoj nezgodi oštećena M.M. zadobila je tešku tjelesnu povredu u vidu nagnječine kože grudnog koša, preloma desne ključne kosti, oguljotine kože trbuha i krvnog podliva kože lijeve dojke, oštećeni M.C. zadobio je laku tjelesnu povredu u vidu istegnuća mišića i veza vrata i nagnječine kože oba koljena,  dok je okrivljeni R.Ž. zadobio tešku tjelesnu povredu u vidu preloma gornjeg okrajka potkoljenice desne noge, sa oštećenjem nerava ove potkoljenice, poluiščašenost grudne kosti, nagnječinu glave sa oguljotinom obje strane lica i čeonog dijela i nagnječinu grudnog koša, a posljedica ovakve povrede kod okrivljenog R.Ž. je oslabljenja sposobnost hoda na desnu nogu sa nemogućnošću podizanja desnog stopala njegovog prednjeg dijela i oslabljenim oslanjanjem na petu ovog stopala, a što je sve utvrđeno iz nalaza i mišljenja vještaka sudsko-medicinske struke dr B.B. Kri.br. 41/09 od 16.09.2011.godine i sa glavnog pretresa od 16.09.2011.godine.</span>
</p>
<p class="p2"></p>
<p class="p2">
<span>Dalje je iz nalaza i mišljenja komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i usaglašenog nalaza i mišljenja vještaka saobraćajne struke ing.M.Š. utvrđeno da je bezbjedna brzina vozila "Alfa Romeo" bila od 63 do 98 km/h pri korišćenju oborenih svijetala, a pri korišćenju dugih svijetala 112 km/h, pa kako se okrivljeni R.Ž. nije mogao izjasniti da li su mu na vozilu bila uključena duga ili oborena svijetla,  a kod činjenice da drugih dokaza u tom pravcu nije bilo, sud je primjenom čl. 3 st.3 ZKP-a izveo zaključak da su na vozilu okrivljenog R.Ž. bila uključena duga svijetla, jer je to povoljnije za njega, obzirom da je onda brzina kojom se kretao bila sigurno u granicama bezbjedne brzine.    </span>
</p>
<p class="p2">
<span>  </span>
</p>
<p class="p2">
<span>Okrivljeni R.Ž. se branio da je krećući se magistralnim putem iz pravca Danilovgrada, u jednom momentu na oko 5 metara ispred sebe u svojoj kolovoznoj traci vidio teretno vozilo, koje nije imalo ispravnu signalizaciju na zadnjoj strani, da je pritisnuo kočnicu i vozilo usmjerio ulijevo, a zatim udario u zadnji kraj teretnog vozila, te da u vrijeme saobraćajne nezgode nije bio u pripitom stanju. Ovakva odbrana okrivljenog R.Ž. obesnažena je nalazom i mišljenjem komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i sa ovim usaglašenim nalazom i mišljenjem vještaka saobraćajne struke ing.M.Š., te nalazom i mišljenjem vještaka sudsko-medicinske struke dr B.B. sa glavnog pretresa od 16.09.2011.godine i izvještajem KC CG A.br.286 od 17.02.2009.godine, o analizi apsolutnog alkohola u krvi za okrivljenog R.Ž., iz kojih dokaza je utvrđeno da je vozilo "Alfa Romeo" u momentu kontakta sa zadnjim dijelom teretnog vozila "TAM" bilo blago okrenuto u desnu stranu, u odnosu na podužnu osu kolovoza, da je isključena mogućnost da je isto bilo blago iskošeno ulijevo, te da je okrivljeni u vrijeme saobraćajne nezgode bio pod dejstvom alkohola u pripitom stanju, pri koncentraciji od 1,09 promila apsolutnog alkohola u krvi. Braneći se na navedeni način okrivljeni R.Ž. je želio da predstavi da nije imao prostora, ni vremena da izbjegne udar u zadnji dio teretnog vozila "TAM", što je potpuno osporeno nalazom i mišljenjem komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i usaglašenim nalazom i mišljenjem vještaka saobraćajne struke ing.M.Š. jer se iz ovih dokaza i kretanja konstantnom brzinom, što okrivljeni R.Ž. nije poricao na glavnom pretresu, utvrđuje da je u momentu kada je teretno vozilo "TAM" započelo uključivanje na kolovoz magistralnog puta, vozilo "Alfa Romeo" bilo vremenski udaljeno 10 sekundi ili prostorno 220 metara, a u momentu kada se teretno vozilo "TAM" uključilo sa pristupnog puta na kolovoz magistralnog puta i bilo postavljeno paralelno osi kolovoza, tj. desnoj ivici kolovoza magistralnog puta, gledano prema Podgorici, vozilo "Alfa Romeo" bilo je vremenski udaljeno 7 sekundi, odnosno prostorno 154 metra, a zaustavni put vozila "Alfa Romeo" bio je ne duži od 50,50 metara.  </span>
</p>
<p class="p2"></p>
<p class="p2">
<span>Odbrana okrivljenog D.D.a u pogledu važnih činjenica, tj. da se prije uključenja na magistralni put zaustavio, da je pogledao lijevo i vidio svijetla od jednog vozila koje se kretalo magistralnim putem iz pravca Danilovgrada i koje je po njegovoj procjeni bilo udaljeno od njega 250 do 300 metara, a zatim da je pogledao desno i u daljini vidio jedno vozilo koje se kretalo magistralnim putem iz pravca Podgorice, da je uključio desni pokazivač pravca i uključio se na magistralni put prema Podgorici, da je nakon što je prešao po njegovom procjeni oko 30 metara vozilo "Alfa Romeo" udarilo u zadnji dio njegovog vozila, te da je svjetlosna signalizacija na njegovom vozilu bila u cjelosti ispravna u potpunosti je skladna sa nalazom i mišljenjem komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i sa ovim usaglašenim nalazom i mišljenjem vještaka saobraćajne struke ing.M.Š., te iskazom svjedoka-oštećenog M.C.. I sjedok I.M. potvrdio je da se okrivljeni D.D. zaustavio prije uključenja na magistralni put i da je prije uključenja uključio desni pokazivač pravca.</span>
</p>
<p class="p2"></p>
<p class="p2">
<span>Dakle, odbrana okrivjenog R.Ž. da teretno vozilo nije imalo ispravnu signalizaciju, osporena je istinitom, logičnom i uvjerljivom odbranom okrivljenog D.D.a.  </span>
</p>
<p class="p2"></p>
<p class="p2">
<span>Članom 83 ZOBS-a na putevima propisano je da je vozač dužan da drži potrebno odstojanje kada se kreće iza drugog vozila, tako da, s obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju da vozilo ispred njega naglo preduzme radnju kočenja. U okviru ove norme, sadržana je i obaveza vozača da uvijek drži potrebno odstojanje kada se kreće iza drugog vozila, koje se kreće u istom smjeru i koje ne preduzima radnju kočenja. Odstojanje je udaljenost izmedju vozila koja su zaustavljena jedno iza drugog na istoj saobraćajnoj traci ili se kreću jedno iza drugog istom saobraćajnom trakom. Članom 200 Zakona o bezbjednosti saobraćaja na putevima propisano je da vozač ne smije da upravlja vozilom u saobraćaju na putu, niti da počne da upravlja vozilom ako je pod dejstvom alkohola. Imajući u vidu citirane zakonske odredbe, te naprijed navedeno činjenično stanje, ovaj sud nalazi da je okrivljeni R.Ž. ne pridržavajući se saobraćajnih propisa iz čl.83 i 200 ZOBS-a na putevima ugrozio saobraćaj i doveo u opasnost život i tijelo ljudi na način što, kako je to već opisano, je upravljao vozilom pod dejstvom alkohola u pripitom stanju pri kocentraciji od 1,09 promila apsolutnog alkohola u krvi i nije držao potrebno odstojanje dok se kretao u istom smjeru iza drugog vozila, pa je usljed toga udario u zadnji lijevi nosač stop svijetla teretnog vozila „TAM“ nakon čega se njegovo vozilo odbilo i zadnjim dijelom lijevog boka udarilo u lijevu stranu prednjeg dijela vozila „Golf II“ kojim je iz pravca Podgorice upravljao oštećeni M.C..</span>
</p>
<p class="p2"></p>
<p class="p2">
<span>Cijeneći psihički odnos okrivljenog R.Ž. prema počinjenom krivičnom djelu, kako u odnosu na radnju izvršenja predmetnog krivičnog djela, tako i u odnosu na posljedicu proisteklu iz njegove radnje, sud je našao da je okrivljeni postupajući na naprijed opisani način, odnosno upravljajući vozilom pod dejstvom alkohola u pripitom stanju pri koncentraciji od 1,09 promila apsolutnog alkohola u krvi i ne držeći potrebno odstojanje dok se kretao iza drugog vozila u istom smjeru, bio svjestan da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, pa je na to pristao postupajući, dakle, sa eventualnim umišljajem. U odnosu na tešku tjelesnu povredu koju je zadobila oštećena M.M. okrivljeni R.Ž. je postupao iz nehata.</span>
</p>
<p class="p2">
<span> </span>
</p>
<p class="p2">
<span>Zbog toga su se u radnjama okrivljenog R.Ž. stekla sva bitna obilježja krivičnog djela teško djelo protiv bezbjednosti javnog saobraćaja iz čl.348 st.1 KZ u vezi čl.339 st.1 KZ.</span>
</p>
<p class="p2"></p>
<p class="p2">
<span>Sud je u skladu sa činjeničnim utvrđenjem precizirao činjenični opis krivičnog djela teško djelo protiv bezbjednosti javnog saobraćaja iz čl.348 st.1 KZ u vezi čl.339 st.1 KZ, na način odredjen kao u stavu I izreke presude, ne povrjeđujući na taj način objektivni identitet optužnog akta. </span>
</p>
<p class="p2"></p>
<p class="p2">
<span>Prilikom odlučivanja o vrsti i visini krivične sankcije sud je u smislu čl.42 KZ, cijenio sve okolnosti na strani okrivljenog R.Ž., koje su od značaja za njen izbor i visinu, pa je od olakšavajućih okolnosti na strani okrivljenog R.Ž. našao da je oženjen, otac dvoje djece, da je neosudjivan, što je utvrdjeno iz citiranog izvoda iz kaznene evidencije izdatog na njegovo ime, da  je u saobraćajnoj nezgodi i on teško tjelesno povrijeđen, a da se posljedice te povrede ogledaju u tome što mu je oslabljena sposobnost hoda na desnoj nozi, sa nemogućnošću podizanja desnog stopala-njegovog prednjeg dijela i oslabljenim oslanjanjem na petu ovog stopala i protek vremena od izvršenog krivičnog djela, dok otežavajućih okolnosti nije bilo. Navedene olakšavajuće okolnosti sud je cijenio kao naročito olakšavajuće, u smislu čl.45 KZ, pa je okrivljenom utvrdjenu kaznu zatvora ublažio ispod zakonom propisanog minimuma, a u okviru granica propisanih čl.46 KZ i našao da u konkretnom slučaju ima mjesta izricanju uslovne osude, shodno čl.53 i 54 KZ, prethodno mu utvrdjujući kaznu zatvora u trajanju od 5 (pet) mjeseci i istovremeno odredjujući da se ista neće izvršiti ako okrivljeni za vrijeme od 3 (tri) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem uz prijetnju kaznom uticati na okrivljenog R.Ž. da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.</span>
</p>
<p class="p2"></p>
<p class="p2">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni R.Ž. oglašen krivim isti je obavezan da na ime troškova krivičnog postupka uplati ovom sudu iznos od 1.287,00 eura, a koji troškovi se odnose na nagrade odmjerene vještaku sudsko-medicinske struke dr Borovinić Budimiru u iznosu od 115,50 eura (60,50 eura+55,00 eura), nagrade odmjerene vještaku saobraćajne struke ing. Milanu Šljivančaninu u iznosu od 203,50 eura (104,50 eura+99,00 eura) i nagrade odmjerene komisiji vještaka Centra za saobraćajno-mašinska vještačenja Mašinskog fakulteta Univerziteta Crne Gore u iznosu od 968,00 eura (891,00 eura+77,00 eura) kao i da plati na ime sudskog paušala iznos od 50,00 eura, koji paušal je odredjen shodno složenosti i trajanju postupka, uz ocjenu imovinskih prilika okrivljenog R.Ž.. Navedene troškove okrivljeni R.Ž. je dužan platiti u roku od 15 dana po pravosnažnosti presude.</span>
</p>
<p class="p2"></p>
<p class="p2">
<span>Na osnovu čl. 239 st. 2 ZKP-a, oštećeni M.C. je radi ostvarivanja imovinsko-pravnog zahtjeva upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.</span>
</p>
<p class="p2"></p>
<p class="p2">
<span>II  Obzirom da je predmetnu saobraćajnu nezgodu uzrokovao okrivljeni R.Ž., kako je to već naprijed objašnjeno, te da je iz nalaza i mišljenja komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i usaglašenog nalaza i mišljenja vještaka saobraćajne struke ing.M.Š. utvrđeno da je u momentu kada je teretno vozilo "TAM" započelo uključivanje na kolovoz magistralnog puta, vozilo "Alfa Romeo" bilo vremenski udaljeno 10 sekundi ili prostorno 220 metara, jer okrivljeni R.Ž. u odbrani na glavnom pretresu nije poricao da se kretao konstantnom brzinom, tj. bez promjena u brzini kretanja, te da je u momentu kada se teretno vozilo "TAM" uključilo sa pristupnog puta na kolovoz magistralnog puta i bilo postavljeno paralelno osi kolovoza, tj. desnoj ivici kolovoza magistralnog puta, gledano prema Podgorici, vozilo "Alfa Romeo" bilo vremenski udaljeno 7 sekundi, odnosno 154 metra, a što po mišljenju komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore i usaglašenog nalaza i mišljenja vještaka saobraćajne struke ing.M.Š. predstavlja bezbjedno uključenje na magistralni put od strane vozača vozila "TAM", tj. okrivljenog D.D.a, to sud izvodi zaključak da nema dokaza da je okrivljeni D.D. ne pridržavajući se odredbi čl. 22 st.1 ZOBS-a na putevima uzrokovao predmetnu saobraćajnu nezgodu. I okrivljeni D.D. čija je odbrana u potpunom skladu sa nalazom i mišljenjem komisije vještaka Centra za saobraćajno-mašinska vještačenja Mašinskog fakulteta Univerziteta Crne Gore, usaglašenim nalazom i mišljenjem vještaka saobraćajne struke ing.M.Š. i uviđajnom dokumentacijom, je isticao da je kritičnom prilikom na bezbjedan način izvršio uključivanje na magistralni put.</span>
</p>
<p class="p2"></p>
<p class="p6">
<span>Zbog toga nema dokaza da je okrivljeni D.D. uzrokovao predmetnu saobraćajnu nezgodu, a samim tim nema dokaza da je počinio krivično djelo teško djelo protiv bezbjednosti javnog saobraćaja iz čl. 348 st.3 KZ u vezi čl. 339 st.3 u vezi st.1 KZ, pa ga je sud za navedeno krivično djelo osnovom čl.373 tač.2 ZKP-a oslobodio od optužbe.</span>
</p>
<p class="p6">
<span>   </span>
</p>
<p class="p2">
<span>Kako je okrivljeni D.D. oslobodjen od optužbe, sud je na osnovu čl.230 st.1 ZKP-a odlučio da troškovi postupka u ovom dijelu padaju na teret budžetskih sredstava suda. </span>
</p>
<p class="p2"></p>
<p class="p2">
<span>Osnovom čl.239 st.3 ZKP-a oštećeni M.C. se u ovom dijelu radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p2"></p>
<p class="p2">
<span>Sud je odbio predlog branioca okrivljenog R.Ž. advokata Braletić Željka i okrivljenog Radulovič Željka da se u dokaznom postupku vrši rekonstukcija predmetne saobraćajne nezgode sa novim vještakom saobraćajne struke koji bi nakon rekonstrukcije dao nalaz i mišljenje, a ovo s toga što je činjenično stanje u dovoljnoj mjeri bilo utvrdjeno i provodjenje ovih dokaza vodilo je nepotrebnom odugovlačenju postupka.</span>
</p>
<p class="p2"></p>
<p class="p2">
<span>Na osnovu izloženog, a primjenom čl.374 ZKP-a odlučeno je kao u stavu I izreke presude, dok je primjenom čl.373 tač.2 ZKP-a odlučeno kao u stavu II izreke presude. </span>
</p>
<p class="p2"></p>
<p class="p2">
<span>ZAPISNIČAR, 					                           S U D I J A,</span>
</p>
<p class="p5">
<span>Branka Nikolić					                        Vladimir Novović</span>
</p>
<p class="p5"></p>
<p class="p2">
<span class="s1">DOSTAVITI</span><span>:                                                                                      </span>
</p>
<p class="p2">
<span>- ODT Podgorica</span>
</p>
<p class="p5">
<span>- Okrivljenom R.Ž.</span>
</p>
<p class="p2">
<span>- Okrivljenom D.D.u</span>
</p>
<p class="p2">
<span>- Braniocu okrivljenog R.Ž. adv. Braletić Željku</span>
</p>
<p class="p2">
<span>- po pravosnažnosti oštećenom Maraš Cvetku</span>
</p>
<p class="p5"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>: Protiv ove presude dozvoljena je žalba Višem sudu u Podgorici u roku od 15 dana, od dana prijema pismenog otpravka presude, a preko ovog suda.</span>
</p>
<p class="p2"></p>
<p class="p2"></p>
<p class="p7"></p>
<p class="p7"></p>
<p class="p7"></p>
<p class="p7"></p>


</body>
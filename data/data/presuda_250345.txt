<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{text-align:start;hyphenate:auto;font-family:Verdana;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:justify;hyphenate:auto;font-family:Times New Roman;font-size:14pt;}
.s1{font-weight:bold;}
.s2{font-family:Verdana;font-size:11pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>	</span>
</p>
<p class="p2">
<span>											K.br.424/10</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p2"></p>
<p class="p4">
<span>Osnovni sud u Bijelom Polju, kao krivični sud, sudija Svetlana Načić, uz učešće zapisničara Zorice Šćekić u krivičnom predmetu protiv okrivljenog O.M.a, iz Bijelog Polja, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika CG, rješavajući po optužnom predlogu Osnovnog državnog tužilaštva u Bijelom Polju, Kt.br.295/10 od 29.06.2010. godine, nakon održanog usmenog, glavnog i javnog pretresa, u prisustvu okrivljenog O.M.a i oštećenog K.Z.a, a u odsustvu uredno obaviještenog ODT-a iz B.Polja, dana 03.09.2010. godine donio je i javno objavio</span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p2"></p>
<p class="p2">
<span>	Okrivljeni </span><span class="s1">O.M. </span><span>(...................)</span><span class="s1">,</span><span> od oca V... i majke S..., rođene Š..., rođen ......... godine u Bijelom Polju, sa prebivalištem u mjestu R., opština Bijelo Polje, Srbin, državljanin CG, oženjen, otac troje djece, završio visoku školu, srednjeg imovnog stanja, neosuđivan, </span>
</p>
<p class="p2"></p>
<p class="p5">
<span class="s1">K r i v    j e</span>
</p>
<p class="p6"></p>
<p class="p6">
<span>	Što je :</span>
</p>
<p class="p6"></p>
<p class="p4">
<span>Dana 16.03.2010. godine, oko 19,50 časova, upravljao svojim putničkim motornim vozilom marke  "Citroen Xantia 1,9 TD", reg. oz. BP AA 484, magistralnim putem iz pravca Prijepolja u pravcu Bijelog Polja, te je dolaskom u ul. S.P.a, opština Bijelo Polje, ne pridržavajući se saobraćajnih propisa ugrozio saobraćaj i time doveo u opasnost život i tijelo ljudi, na način što protivno čl. 13 Zakona o bezbjednosti saobraćaja na putevima, nije obratio pažnju na pješaka i protivno čl. 3 istog zakona, nije preduzeo sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, usled čega je u saobraćajnoj situaciji kada je pješak, oštećeni K.Z., prelazio kolovoz magistralnog puta poprečno, sa lijeve na desnu stranu, posmatrano iz pravca kretanja vozila, neblagovremeno preduzeo radnju kočenja, pa je prednjom desnom stranom vozila udario u tijelo oštećenog, od kojeg udara i pada na trotoar je zadobio lake tjelesne povrede u vidu nagnječno razderne rane na glavi iznad desnog uha, blažeg potresa mozga i nagnječenja mekih tkiva u predjelu desnog koljena, </span>
</p>
<p class="p4"></p>
<p class="p4">
<span> -čime je izvršio krivično djelo ugrožavanje javnog saobraćaja iz čl.339 st.3 u vezi st.1  KZ,</span>
</p>
<p class="p4"></p>
<p class="p4">
<span>-pa ga sud, primjenom citiranih zakonskih propisa, te čl.2, 4, 5, 13, 16, 32, 39 i 42  KZ, i čl.199 st. 2, 202, 212 st. 2  i 364 ZKP, </span>
</p>
<p class="p2"></p>
<p class="p5">
<span class="s1">O S U Đ U J E</span>
</p>
<p class="p7"></p>
<p class="p2">
<span>	Na novčanu kaznu u iznosu od 600,00€ (šeststotinaeura),</span><span class="s1"> </span><span> koju je dužan da plati u roku od tri mjeseca, od dana pravosnažnosti presude, na račun br.:530-4149-79  Depozita novčanih kazni, troškova postupka i paušala CG.</span>
</p>
<p class="p2"></p>
<p class="p4">
<span>Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p2"></p>
<p class="p4">
<span>Okrivljeni se obavezuje da ovom sudu plati na ime paušala iznos od 30,00€,a na ime troškova krivičnog postupka iznos od  220,00 €,  koje iznose će uplatiti na račun br. 530-4149-79, Depozita novčanih kazni, troškova postupka i paušala CG,  u roku od 15 dana, po pravnosnažnosti presude. </span>
</p>
<p class="p2"></p>
<p class="p4">
<span>Oštećeni K.Z., radi ostvarivanja imovinsko pravnog zahtjeva, upućuje se na parnični postupak.</span>
</p>
<p class="p4"></p>
<p class="p5">
<span class="s1">O b r a z l o ž e nj e</span>
</p>
<p class="p4"></p>
<p class="p2">
<span>	 Optužnim predlogom Osnovnog državnog tužilaštva u Bijelom Polju, Kt.br. 295/10 od 29.06.2010.godine, optužen je O.M. iz B.Polja, zbog krivičnog djela ugrožavanje javnog saobraćaja iz čl.339 st.3 u vezi st.1 KZ.</span>
</p>
<p class="p2">
<span>	</span>
</p>
<p class="p2">
<span>	Glavni pretres je održan i zaključen u prisustvu okrivljenog O.M.a i oštećenog K.Z.a, a u odsustvu uredno obaviještenog ODT-a iz B.Polja,shodno čl.453 ZKP.</span>
</p>
<p class="p2">
<span>	</span>
</p>
<p class="p2">
<span>	U završnoj riječi oštećeni K.Z. je izjavio da se ne pridružuje krivičnom gonjenju protiv okrivljenog, a istakao je imovinsko pravni zahtjev koji će ostvariti u parničnom postupku. </span>
</p>
<p class="p2">
<span>	</span>
</p>
<p class="p2">
<span>	U svojoj odbrani, okrivljeni O.M. je u bitnom istakao da je dana 16.03.2010. godine oko 19,50 časova upravljao pmv marke "Citroen-Xantia 1,9 TD" registarskih oznaka BP AA 484 magistralnim putem iz pravca Prijepolja u pravcu Bijelog Polja. Dalje je istakao da se kretao brzinom nižom od propisane na tom dijelu puta. Dolaskom u ul. S.P.a, opština Bijelo Polje, u jednom trenutku pojavio se pješak iza kamiona parkiranog sa lijeve strane magistrale gledajući iz pravca Prijepolja u pravcu Bijelog Polja koji je pretrčavao magistralni put, pokušavajući da izbjegne vozilo koje je dolazilo iz pravca Bijelog Polja. Kada je primijetio tog pješaka on je počeo kočiti i na nekih 3 m zaustavio je vozilo, medjutim došlo je do kontakta prednjom bočnom desnom stranom vozila i desne noge pješaka. Nakon ostvarenog kontakta pješak je pao na trotoar i udario glavom od stubić na trotoaru sa desne strane puta gledajući iz pravca Prijepolja u pravcu Bijelog Polja. Napomenuo je da se nije kretao neprilagodjenom brzinom kao i to da je obratio pažnju na pješaka, s tim što pješak nije prelazio ulicu na pješačkom prelazu već je pretrčavao magistralni put na mjestu gdje se nalazi puna linija, a da prethodno nije obratio pažnju na vozila koja mu dolaze iz oba smjera. Istakao je da se pješak pojavio na kolovoz iza parkiranog kamiona pretrčavajući magistralni put, gdje je u jednom trenutku izbjegao kontakt sa vozilom koje je dolazilo iz pravca Bijelog Polja. Istakao je da je nakon ostvarenog kontakta pozvao hitnu pomoć, iako je Kojić insistirao da je ne zove, govoreći da nije zadobio nikakve povrede već da se radi o manjoj ogrebotini. </span>
</p>
<p class="p2">
<span>	</span>
</p>
<p class="p2">
<span>	U završnoj riječi okrivljeni je izjavio da se ne osjeća krivim i da je njegova jedina krivica što se kritičnom prilikom našao na licu mjesta. </span>
</p>
<p class="p4"></p>
<p class="p2">
<span>	Radi utvrdjivanja odlučnih činjenica i krivice okrivljenog, sud je u dokaznom postupku, na glavnom pretresu izveo sljedeće dokaze: saslušao oštećenog K.Z.a, pročitao zapisnik o uvidjaju Uprave policije PJ Bijelo Polje br. 231/10-3548 od 16.03.2010. godine, zapisnik o ispitivanju vozača da li ima alkohola u organizmu UP-a od 16.03.2010. godine na ime O.M.a, zapisnik o tehničkom pregledu vozila vlasništvo O.M.a, izvještaj na prisustvo alkohola u organizmu KC na ime O.M.a i na ime K.Z.a od 22.03.2010. godine, medicinsku dokumentacija na ime K.Z.a, ljekarski izvještaj Hitne pomoći Doma zdravlja u Bijelom Polju od 16.03.2010. godine, pročitao otpusno pismo Hiruškog odjeljenja Opšte bolnice u Bijelom Polju br. 940 od 17.03.2010. godine, izvještaj ljekara specijaliste neurohiruga br.1695 od 12.04.2010. godine i br.1449 od 26.03.2010. godine, br. 1393 od 22.03.2010. godine, izvještaj ljekara specijaliste fizijatra br. 2970 od 15.04.2010. godine, 14.05.2010. i 28.05.2010. godine, izvještaj ljekara specijaliste neurologa br.3068 od 14.05.2010. godine, izvještaj ljekara specijaliste ortopeda br.6453 od 02.06.2010. godine i br.5580 od 12.05.2010. godine, br.3989 od 07.04.2010. godine i br.3437 od 24.03.2010. godine, nalaz i mišljenje vještaka saobraćajne struke dipl.ing. saobraćaja M.a Č, saslušao vještaka saobraćajne struke M.a Č, radi pojašnjenja nalaza, pročitao nalaz i mišljenje vještaka medicinske struke S.M.a od 08.06.2010. godine, izvršio uvid u fotodokumentaciju saobraćajne nezgode sa skicom lica mjesta od 16.03.2010. godine, izvršio uvid u izvod iz KE za okrivljenog O.M.a.</span>
</p>
<p class="p4"></p>
<p class="p4">
<span>Cijeneći odbranu okrivljenog i dokaze pojedinačno i u medjusobnoj vezi, a shodno čl.360 ZKP, sud je utvrdio činjenično stanje i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret,  za koje je kriv.</span>
</p>
<p class="p2">
<span> </span>
</p>
<p class="p2">
<span>	Nije sporno, a što se utvrđuje iz zapisnika o uviđaju Uprave policije PJ B.Polje br. 231/10-3548 od 16.03.2010.godine, da se saobraćajna nezgoda dogodila dana 16.03.2010. godine, oko 19,50h, u ul. S.P.a, opština Bijelo Polje, i da je u toj saobraćajnoj nezgodi došlo do kontakta PMV marke "Citroen Xantia 1,9 TD", reg. oz. BP AA 484 kojim je upravljao okrivljeni O.M. i pješaka K.Z.a. Nesporno je  da je tom prilikom oštećeni K.Z. zadobio lake tjelesne povrede bliže opisane u izreci presude. </span>
</p>
<p class="p4"></p>
<p class="p4">
<span>Sporno je da li je okrivljeni O.M. u predmetnoj nezgodi postupio protivno odredbi čl. 3 i 13 ZOBS-a na putevima. </span>
</p>
<p class="p2">
<span>	</span>
</p>
<p class="p2">
<span>	Iz nalaza vještaka saobraćajne struke sud je utvrdio da se saobraćajna nezgoda desila noću u uslovima osvijetljenosti svjetlima ulične rasvjete, postavljene sa lijeve strane kolovoza, kada je asfaltni kolovoz bio suv, na potezu magistralnog puta kroz grad, koji je izgradjen kao gradska ulica, na dijelu izmedju raskrsnica, gdje je magistralni put prav i pregledan, u uslovima po kolovozu neobilježenog prelaza za pješake i ograničene brzine kretanja vozila na 50 km/h, u saobraćajnoj situaciji kada se kolovozom ulice kretalo putničko vozilo, pješak star oko 50 godina, prelazio je kolovoz magistralnog puta poprečno sa lijeve na desnu stranu, posmatrano u smjeru kretanja putničkog vozila, potrčavanjem iza zaustavljenog teretnog vozila, čime je stvorio pokretnu prepreku na putanji kretanja putničkog vozila, zbog čega je došlo do naleta putničkog vozila prednjom desnom stranom na desnu stranu pješaka. Propust pješaka smatra se osnovnim razlogom za nastanak ove nezgode.  U datim uslovima i opisanoj saobraćajnoj situaciji vozač putničkog vozila upravljao je vozilom putanjom desnom kolovoznom trakom, brzinom od oko 38,9 km/h, a na nastalu opasnost je reagovao preduzimanjem blagog bočnog izmicanja vozila u desno, udaljavanjem vozila od pješaka i intenzivnim kočenjem vozila. Izvršenom vremensko-prostornom analizom mogućnosti za izbjegavanje dogadjanja ove nezgode utvrdjuje se da se nezgoda mogla izbjeći preduzetim intenzivnim kočenjem putničkom vozila pri brzini kretanja manjoj od 30,1 km/h i da se na putu opasnosti za vrijeme kretanja pješaka preko kolovoza do kontakta sa putničkim vozilom, putničko vozilo moglo zaustaviti kočenjem kao u nezgodi pri brzini kretanja manjoj od 41,9 km/h. Po vještaku kašnjenjem u preduzimanju intenzivnog kočenja vozila, vozač putničkog vozila učinio je propust koji se smatra jednim od razloga za nastanak ove nezgode. Na glavnom pretresu vještak je pojasnio da za zaustavljanje putničkog vozila preduzimanjem intenzivnog kočenja u uslovima suvog kolovoza pri tehnički ispravnim uredjajima za zaustavljanje potrebno je vrijeme od oko 2,53 sekunde pri čemu bi vrijeme reagovanja vozača i vrijeme odziva mehanizma za kočenje na putničkom vozilu iznosilo oko 0,1 sekundi (tkz psihotehnička sekunda) i vrijeme intenzivnog kočenja do zaustavljanja oko 1,53 sekunde. Brzina kretanja pješaka može se procijeniti na 5,0 km/h pa bi u ovom slučaju put pješaka pri prelasku preko kolovoza iznosio oko 3,60 sekundi, što znači da bi vrijeme kretanja pješaka normalnim hodom preko kolovoza pri prelasku sa lijeve na desnu stranu na putu dužine 5 m iznosilo duže od vremena potrebnog za zaustavljanje pv intenzivnim kočenjem što rezultira zaključkom da bi u tom slučaju postojale tehničke mogućnosti da se putničko vozilo preduzimanjem intenzivnog kočenja zaustavi na putu opasnosti do presjeka puta kroz koji je pješak prelazio poprečno preko kolovoza pa bi u ovom slučaju postojala tehnička mogućnost da se izbjegne dešavanje kontakta izmedju putničkog vozila i pješaka. Veličina usporenja putničkog vozila pri intenzivnom kočenju utvrdjeno je na osnovu rezultata mjerenja efikasnosti radne kočnice na putničkom vozilu pri vanrednom tehničkom pregledu izvršenom neposredno nakon nezgode u kom je utvrdjeno da je putničko vozilo ostvarivalo koeficijent kočenja 72%, a normirana vrijednost kočenja je za putničko vozilo veća od 55%, pa je ovaj rezultat efikasnosti radne kočnice putničkog vozila iz utvrdjenog koeficijenta kočenja pretvoren u veličinu usporenja pa se može smatrati pouzdanim, jer je utvrdjen eksperimentalno, a srednje vrijednosti usporenja za suv asfaltni kolovoz u literaturi pa i u onoj koja se navodi iznose 7 m/s2. Vještak je pojasnio da se za pokazatelja brzine kretanja pješaka koriste podaci koji su preuzeti iz spisa predmeta i to starost, pol i način kretanja pješaka, pa se usvojena brzina kretanja pješaka zasniva na tim podacima. Sud je u potpunosti prihvatio nalaz vještaka saobraćajne struke, jer je isti dat po osnovu pravila struke i nauke. </span>
</p>
<p class="p2">
<span>	</span>
</p>
<p class="p2">
<span>	U kontekstu sa utvrđenim su i navodi oštećenog K.Z.a, saslušanog u svojstvu svjedoka, koji je istakao da je kritičnog dana sa svojim kolegom DJ.V.krenuo iz Podgorice za Hrvatsku i to kamionom preduzeća "19 Decembar". Prolazeći kroz Bijelo Polje, njegov kolega koji je upravljao kamionom zaustavio se na kritičnom mjestu, sa desne strane magistrale gledano iz pravca Podgorice, a on je izašao iz vozila i krenuo da predje magistralu  van pješačkog prelaza i sjeća se da ga je jedan vozač propustio da prodje a posle toga više se ničeg ne sjeća, niti se može sjetiti gdje je došlo do kontakta njega sa pmv "Citroen Xantia". Napomenuo je da se osvijestio u bolnici i da ga je sjutradan posjetio okrivljeni O.M., te da kritičnom prilikom nije pretrčavao kolovoz, već je krenuo da predje kolovoz  normalnim hodom i pretpostavlja da kada je ugledao okrivljenog sa vozilom vjerovatno je krenuo da pretrči kolovoz, ali smatra da pošto je to duži pravac i preglednost je velika da ga je okrivljeni mogao vidjeti, te  da je mogao da koriguje brzinu. Sud je iskaz oštećenog saslušanog u svojstvu svjedoka u potpunosti prihvatio kao jasan i objektivan, te neusmjeren na olakšavanje, ili pak otežavanje krivičnog položaja okrivljenog. </span>
</p>
<p class="p2"></p>
<p class="p2">
<span>	Iz zapisnika o ispitivanju vozača da li ima alkohola u organizmu UP-e od 16.03.2010. godine na ime O.M.a i izvještaja na prisustvo alkohola u organizmu KC na ime O.M.a i na ime K.Z.a od 22.03.2010. godine sud je utvrdio da su isti kritičnom prilikom bili  u trijeznom stanju, dok iz zapisnika o izvršenom tehničkom pregledu putničkog vozila vlasništvo O.M.a, utvrđeno je da je kritičnom prilikom isto bilo u ispravnom stanju.</span>
</p>
<p class="p2"></p>
<p class="p2">
<span>	Iz medicinske dokumentacije na ime oštećenog K.Z.a, kao i nalaza vještaka med.struke dr.S.M.a, datog pred istražnim sudijom dana 28.05.2010.godine, sud je utvrdio da je oštećeni kritičnom prilikom zadobio lake tjelesne povrede, u vidu nagnječno razderne rane na glavi iznad desnog uha, blažeg potresa mozga i nagnječenja mekih tkiva u predjelu desnog koljena. Sud je u potpunosti prihvatio nalaz vještaka medicinske struke kao jasan i objektivan, jer je dat od strane stručnog lica, a po osnovu medicinske dokumentacije, koja predstavlja objektivni pokazatelj o vrsti i lokaciji povreda kod oštećenog. </span>
</p>
<p class="p2"></p>
<p class="p8">
<span>	</span><span class="s2">Imajući u vidu odbranu okrivljenog kao i iskaz oštećenog K.Z.a, a posebno cijeneći nalaz i mišljenje vještaka saobraćajne struke  sud je kao nesporno utvrdio da je okrivljeni kritičnom prilikom postupao suprotno važećim saobraćajnim propisima na način što je protivno čl. 13 Zakona o bezbjednosti saobraćaja na putevima, nije obratio pažnju na pješaka i protivno čl. 3 istog zakona, nije preduzeo sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, usled čega je u saobraćajnoj situaciji kada je pješak, oštećeni K.Z., prelazio kolovoz magistralnog puta poprečno, sa lijeve na desnu stranu, posmatrano iz pravca kretanja vozila, neblagovremeno preduzeo radnju kočenja, pa je prednjom desnom stranom vozila udario u tijelo oštećenog, od kojeg udara i pada na trotoar je zadobio lake tjelesne povrede u vidu nagnječno razderne rane na glavi iznad desnog uha, blažeg potresa mozga i nagnječenja mekih tkiva u predjelu desnog koljena. Okrivljeni je krivično djelo izvršio s nehatom, a sa nehatom je postupao i u odnosu na posledicu date saobraćajne nezgode – nastanak tjelesnih povreda kod oštećenog.</span>
</p>
<p class="p2">
<span>	</span>
</p>
<p class="p4">
<span>Prilikom odlučivanja o vrsti i visini krivične sankcije, sud je cijenio sve okolnosti iz čl. 42 KZ, koje se odnose na odmjeravanje kazne, pa je od olakšavajućih okolnosti na strani okrivljenog našao:da se radi o porodičnoj  osobi,  ocu troje djece, licu  koje  nije osudjivano, što govori da se radi o licu koje nije sklono izvršenju krivičnih djela s tim što je sud kao posebno olakšavajuću okolnost našao to da se oštećeni nije pridružio krivičnom gonjenju protiv okrivljenog te doprinos oštećenog nastanku predmetne nezgode,  dok otežavajućih okolnosti nije bilo, pa je sud  mišljenja da sve olakšavajuće okolnosti na strani okrivljenog predstavljaju osobito olakšavajuće okolnosti, te da se sa novčanom kaznom u iznosu od 600,00€ može postići svrha kažnjavanja iz čl.32 KZ. </span>
</p>
<p class="p2">
<span>	</span>
</p>
<p class="p2">
<span>	Shodno čl.199 st.2 ZKP, odlučeno je da okrivljeni plati sudu na ime paušala, iznos od 30,00 €,  imajući u vidu složenost i trajanje krivičnog postupka, te imovinske prilike okrivljenog, a shodno čl. 202 istog Zakonika, odlučeno je da okrivljeni, plati sudu na ime troškova krivičnog postupka iznos od 220,00€,  koji  troškovi se odnose na vještačenje od strane vještaka med.struke u iznosu od 33,00 €  i vještaka saob.struke u iznosu od 187,00 €, isplaćenih iz predračunskih sredstava suda.</span>
</p>
<p class="p2">
<span>	</span>
</p>
<p class="p2">
<span>	Shodno čl.212 ZKP, oštećeni K.Z., radi ostvarivanja imovinsko pravnog zahtjeva, upućuje  se  na parnični postupak. 	</span>
</p>
<p class="p2"></p>
<p class="p2">
<span>	Iz iznijetog je odlučeno kao u izreci presude, shodno čl.364 ZKP.</span>
</p>
<p class="p2"></p>
<p class="p2"></p>
<p class="p5"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p3">
<span>Dana  03.09.2010. godine </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>ZAPISNIČAR,								 S U D I J A,</span>
</p>
<p class="p2">
<span>Zorica Šćekić,s.r.						                 Svetlana Načić,s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>


</body>
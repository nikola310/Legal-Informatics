<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{color:#000000;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p style="text-align:right">
<span class="span1">K.  br. 758/17</span>
</p>
<p>&nbsp;</p>
<p>&nbsp;</p>
<p>
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv </span><span class="span1">okrivljenog A. Z., zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore</span><span class="span1">, nakon javnog glavnog pretresa održanog </span><span class="span2">18.06.2018. godine</span><span class="span1">, u prisustvu zastupnika optužbe V.M. - savjetnika u Osnovnom državnom tužilaštvu Podgorica i okrivljenog, istog dana izrekao je i objavio,</span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: A. Z., JMB............, sa nadimkom F., od oca H. i majke D., rođene K., rođen..... godine u D. - R. A., sa boravištem u P. – ul. M. R. br. (podstanar kod M.T.), državljanin R. A., ne razumije crnogorski jezik, njegov jezik je albanski, nezaposlen, oženjen, otac dvoje maloljetne djece, pismen, završio osnovnu školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo, lišen slobode od 19.10.2017. godine u 14:40 časova do 20.10.2017. godine u 14:45 časova.</span>
</p>
<p>
<span class="span1">&nbsp;</span>
</p>
<p>
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 17.10.2017. godine, oko 17,00 časova, na trgu B. B. O., u Pg, svjestan svoga djela čije izvršenje je htio i znajući da je isto zabranjeno, lako tjelesno povrijedio oštećenog F. H., na način što mu je prišao sa leđa i dva puta ga udario čekićem - sredstvom podobnim da tijelo teško povrijedi ili zdravlje teško naruši u predjelu tjemenog dijela glave, nanoseći mu tako laku tjelesnu povredu u vidu više krvnih podliva u tjemenom predjelu,</span>
</p>
<p>&nbsp;</p>
<p>
<span class="span1">- čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore. </span>
</p>
<p>
<span class="span1">&nbsp;</span>
</p>
<p>
<span class="span1">Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 51 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229, čl. 239 i čl. 374 Zakonika o krivičnom postupku, izriče </span>
</p>
<p>
<span class="span1">&nbsp;</span>
</p>
<p>
<span class="span1">USLOVNU OSUDU</span>
</p>
<p>
<span class="span1">&nbsp;</span>
</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca, u koju se uračunava vrijeme lišenja slobode od 19.10.2017. godine u 14:40 časova do 20.10.2017. godine u 14:45 časova, i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span1">Oštećeni F. H. se upućuje da imovinskopravni zahtjev može ostvarivati u parničnom postupku.</span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1219/17 od 20.11.2017. godine okrivljenom A. Z. je stavljeno na teret izvršenje krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu predlažući sudu da okrivljenog oglasi krivim i osudi po zakonu. </span>
</p>
<p>
<span class="span1">Okrivljeni je u odbrani datoj u prethodnom postupku u bitnom naveo da se dana 17.10.2017. godine, oko 17:00 časova, dok se vraćao sa posla, pored S. k. susreo sa oštećenim F. H., koji je išao prema njemu i koji je, ničim izazvan, sa podloge uzeo jednu kamenicu veličine pesnice. Kada je to primijetio, iz torbe koju je nosio na ramenu, a u kojoj se nalazio građevinski alat i garderoba, je uzeo čekić. Oštećeni ga je tada pozvao na fizički obračun govoreći mu: "Ajde" držeći ruku podignutu sa kamenom u istoj, pa je iz straha da ga isti ne udari, čekićem koji je držao u desnoj ruci udario oštećenog jedanput u predjelu glave, od kog udarca je oštećenom počela da curi krv iz glave. Nakon toga, oštećeni je njega gađao ovom kamenicom, ali ga nije pogodio. Nakon kritičnog događaja, njih dvojica su se rastali, tako što je oštećeni otišao prema centru grada, a on se uputio prema autobuskom stajalištu kod Tržnog centra "G.". Na glavnom pretresu je priznao krivično djelo i krivicu u bitnom navodeći da je sa oštećenim od ranije imao problem, jer je isti pokušao da zavede njegovu suprugu i nije bio iskren prema njoj, a od nje je kasnije saznao da osim što joj je pomogao da nađe posao, oštećeni je i seksualno uznemiravao. Zbog takvog njegovog ponašanja je bio iznerviran i kada je kritičnog dana primijetio oštećenog kod S. k., prišao mu je i udario ga jednim manjim čekićem u predjelu glave. Nakon toga je oštećeni uzeo jedan kamen i istim pokušao da ga pogodi, ali je promašio. Osim tog udarca koji je zadao oštećenom metalnim dijelom čekića, istog nije više udarao. Nakon ovoga je primijetio da oštećeni krvari, pa su se obojica udaljili sa lica mjesta, a čekić kojim ga je udarao je bacio. Pojašnjavajući razlike u kazivanju u odnosu na odbranu datu u prethodnom postupku, naveo je da ne zna kako je u zapisnik u prethodnom postupku ušlo da je oštećeni prvi krenuo prema njemu i sa podloge uzeo jednu kamenicu, kad to ne odgovara istini. Istina je da je on prvi udario oštećenog, a da je oštećeni tek nakon toga uzeo kamen. Kritičnom prilikom je prišao oštećenom sa leđa i onda je stao ispred njega i u tom trenutku ga udario čekićem u predjelu glave. U završnoj riječi je naveo da je uradio sve šta mu se stavlja na teret i da je svjestan da nije ispravno to što je uradio i izrazio iskreno kajanje zbog učinjenog, te obećao da nikad više neće ponoviti nešto slično.</span>
</p>
<p>
<span class="span1">Sud je u dokaznom postupku na saglasan predlog stranaka pročitao: iskaz svjedoka oštećenog F.H. dat u prethodnom postupku pred državnim tužiocem na zapisniku o saslušanju svjedoka Kt. br. 1219/17 od 24.10.2017. godine i nalaz i mišljenje vještaka sudske medicine dr N.R. od 13.11.2017. godine; pročitao medicinsku dokumentaciju na ime oštećenog i izvod iz kaznene evidencije Ministarstva pravde R. A. na ime okrivljenog br. 00512396 od 15.01.2018. godine.</span>
</p>
<p>
<span class="span1">Svjedok oštećeni F. H. je u iskazu datom u prethodnom postupku, a koji je na saglasan predlog stranaka pročitan na glavnom pretresu, u bitnom naveo da ga je dana 17.10.2017. godine, oko 17:30 časova, njegov drug F. dovezao iz A. i ostavio kod S.k.. Nakon što je izašao iz F. vozila, uputio se prema stanu, da bi nakon nekih 2 - 3 minuta odjednom s leđa zadobio udarac čekićem u predjelu glave, pa se osvrnuo za sobom i vidio da ga je čekićem udario okrivljeni A. Z., kojeg poznaje od ranije. Od tog udarca je </span><span class="span1">pao na betonsku podlogu, nakon čega je odmah ustao, da bi, nakon što je ustao, zadobio još jedan udarac čekićem u tjemenom dijelu glave od strane okrivljenog. Od prvog udarca koji mu je okrivljeni zadao u tjemeni dio glave počela je da mu curi krv niz lice, a što je i okrivljeni vidio, pa je pobjegao prema marketu "V.", koji se nalazi neposredno u blizini S. k., odnosno u pravcu E. š. Kritičnom prilikom ni na koji način nije pokušavao da udari okrivljenog, niti je pokušao gađati ga kamenjem i na taj način ga povrijediti. Pridružio se krivičnom gonjenju protiv okrivljenog i postavio imovinskopravni zahtjev čiju visinu nije opredijelio.</span>
</p>
<p>
<span class="span1">Iz medicinske dokumentacije na ime oštećenog, i to: izvještaja ljekara specijaliste hirurga JZU Kliničkog centra Crne Gore Urgentnog centra br. protokola 19887, CT nalaza CzRD KCCG ID broj 11552 i laboratorijskog nalaza Centra za kliničko - laboratorisjku dijagnostiku KC CG, svi od 17.10.2017. godine, proizilazi da se oštećeni kao lice iz nasilja javljao u navedenu zdravstvenu ustanovu radi ukazivanja ljekrske pomoći, nakon što je napadnut i udaren više puta čekićem u predjelu glave. Usatnovljeno je više hematoma u parijetalnom dijelu glave. Postavljena dijagnoza data je na latinskom jeziku.</span>
</p>
<p>
<span class="span1">Iz nalaza i mišljenja vještaka sudske medicine dr N. R. od 13.11.2017. godine, koji je vještak dao na osnovu medicinske dokumentacije koju je sud pročitao na glavnom pretresu, proizilazi da je dana 17.10.2017. godine od strane ljekara Urgentnog centra Kliničkog centra Crne Gore, pregledan oštećeni F. H., kojom prilikom su kod njega dijagnostikovane tjelesne povrede u vidu više krvnih podliva u tjemenom predjelu. Navedene povrede su posledica dejstva tupine mehaničke sile i iste su nastale usled višekratnog direktnog dejstva aktivno zamahnutog mehaničkog oruđa - više udaraca, moguće čekićem i u vrijeme nanošenja zadobijene povrede se pojedinačno i zbirno kvalifikuju kao laka tjelesna povreda. </span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni d</span><span class="span1">ana 17.10.2017. godine, oko 17:00 časova, na trgu B. B. O., u P., lako tjelesno povrijedio oštećenog F. H., na način što mu je prišao sa leđa i dva puta ga udario čekićem - sredstvom podobnim da tijelo teško povrijedi ili zdravlje teško naruši u predjelu tjemenog dijela glave, nanoseći mu tako laku tjelesnu povredu u vidu više krvnih podliva u tjemenom predjelu. </span>
</p>
<p>
<span class="span1">Činjenično stanje je utvrđeno iz iskaza svjedoka oštećenog F. H., koji je naveo da mu je kritičnog dana, kod S. k., na trgu B. B. O, sa leđa prišao okrivljeni i zadao mu udarac čekićem u tjemenom dijelu glave, od kog udarca je pao na betonsku podlogu, da bi mu okrivljeni, kada je ustao ponovo prišao i zadao mu još jedan udarac čekićem  u tjemenom dijelu glave, kojom prilikom je zadobio povrede. Iskaz svjedoka </span><span class="span1">oštećenog sud je u cjelosti prihvatio, cijeneći ga kao istinit, imajući u vidu da je isti na jasan i detaljan način opisao kritični događaj. Pored navedenog, iskaz svjedoka oštećenog je potvrđen provedenim materijalnim dokazima i to medicinskom dokumentacijom i nalazom i mišljenjem vještaka medicinske struke, a iz kog nalaza je sud utvrdio da je oštećeni kritičnom prilikom zadobio laku tjelesnu povredu u vidu </span><span class="span1">više krvnih podliva u tjemenom predjelu. Nalaz i mišljenje vještaka sud je u cjelosti prihvatio, cijeneći ga kao jasan, objektivan i logičan, imajući pritom u vidu da stranke na isti nisu imale primjedbi. Prilikom utvrđivanja činjeničnog stanja sud je imao u vidu da ni okrivljeni nije sporio da je dana 17.10.2017. godine, oko 17:00 časova, kod S. k., prišao oštećenom i zadao mu udarac čekićem u predjelu glave, od kojeg je isti zadobio laku tjelesnu povredu. </span>
</p>
<p>
<span class="span1">Cijeneći subjektivni odnos okrivljenog prema učinjenom djelu, sud nalazi da je isti bio svjestan da svojim radnjama čini zabranjenu djelatnost, da djeluje na tjelesni integritet oštećenog, te da to čini čekićem, kao sredstvom podobnim da tijelo teško povrijedi ili zdravlje teško naruši, a što je u konkretnom slučaju nesumnjivo i htio, postupajući tako sa umišljajem kao oblikom vinosti. Time se u radnjama okrivljenog, pored objektivnih, stekao </span><span class="span1">i subjektivni element bića krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">Sud je cijenio i odbranu okrivljenog datu u prethodnom postupku, u kojoj je naveo da  je kritičnog dana oštećeni, koji mu je išao u susret ničim izazvan, sa podloge uzeo jednu kamenicu veličine pesnice i pozvao ga na fizički obračun govoreći mu: "Ajde" držeći ruku podignutu sa kamenom u istoj, pa je iz straha da ga isti ne udari on oštećenog udario čekićem u predjelu glave. Međutim, ovakvu odbranu sud nije mogao prihvatiti, jer je opovrgnuta iskazom svjedoka oštećenog koji je jasno naveo da mu je oštećeni kritičnom prilikom prišao sa leđa i zadao mu udarac čekićem u predjelu glave, od kojeg je pao na pod, da bi mu, nakon što je ustao, ponovo prišao i zadao još jedan udarac čekićem u predjelu glave. Odbrana okrivljenog data pred državnim tužiocem je protivrječna njegovoj odbrani datoj na glavnom pretresu u kojoj je priznao da je on prvi prišao oštećenom s leđa i zadao mu udarac čekićem u predjelu glave. Takođe, za sud su neprihvatljivi i navodi odbrane okrivljenog da je kritičnom prilikom zadao samo jedan udarac oštećenom čekićem u predjelu glave, jer su isti opovrgnuti kako iskazom svjedoka oštećenog, tako i medicinskom dokumentacijom na ime oštećenog i nalazom i mišljenjem vještaka medicinske struke, a na koji ni sam okrivljeni nije imao primjedbi, iz kog je sud nesumnjivo utvrdio mehanizam nastanka povreda koje je oštećeni zadobio kritičnom prilikom, odnosno da su iste nastale usled višekratnog direktnog dejstva aktivno zamahnutog mehaničkog oruđa - više udaraca, moguće čekićem. Imajuću u vidu navedenu protivrječnost i činjenicu da je odbrana okrivljenog opovrgnuta iskazom svjedoka oštećenog i materijalnim dokazima, to ista kao takva nije mogla biti prihvaćena, već je sud našao da je sračunato data u cilju ublažavanja krivice. </span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične i porodične prilike, odnosno da je oženjen, otac dvoje maloljetne djece, </span><span class="span1">da mu je supruga ponovo trudna i da očekuju i treće dijete</span><span class="span1">, da je nezaposlen, lošeg imovnog stanja, te njegov raniji život, odnosno raniju neosuđivanost, koja je utvrđena iz </span><span class="span1">izvoda iz kaznene evidencije Ministarstva pravde R. A. br. 00512396 od 15.01.2018. godine</span><span class="span1">. Imajući u vidu navedene olakšavajuće okolnosti, a u odsustvu otežavajućih okolnosti, sud je okrivljenom shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od tri mjeseca i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 51 st. 1 Krivičnog zaknika Crne Gore, okrivljenom će vrijeme lišenja slobode od 19.10.2017. godine u 14:40 časova do 20.10.2017. godine u 14:45 časova, biti uračunato u utvrđenu kaznu zatvora koja je uslovljena rokom provjeravanja kao u izreci presude.</span>
</p>
<p>
<span class="span1">Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati iznos od 90,50 eura, od čega na ime troškova medicinskog vještačenja iznos od 60,50 eura i na ime sudskog paušala, kao dijela troškova krivičnog postupka, iznos od 30,00 eura, koji iznos je odmjeren shodno trajanju i složenosti postupka i imovnom stanju okrivljenog.</span>
</p>
<p>
<span class="span1">Shodno čl. 239 st. 2 Zakonika o krivičnom postupku, sud je oštećenog F. H. uputio da imovinskopravni zahtjev u cjelini može ostvarivati u parničnom postupku, jer činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku odlučeno je kao u izreci presude. </span>
</p>
<p>&nbsp;</p>
<p>
<span class="span1">OSNOVNI SUD U PODGORICI</span>
</p>
<p>
<span class="span1">Dana, 18.06.2018. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                                 S U D I J A   </span>
</p>
<p>
<span class="span1">  </span><span class="span1">Edina Kraja,s.r.                                                                              Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1">                                         žalba  u  roku od 8 dana od dana </span>
</p>
<p>
<span class="span1">                                         prijema prepisa iste, Višem sudu</span>
</p>
<p>
<span class="span1">                                         u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
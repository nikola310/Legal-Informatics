<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;font-style:italic }
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.1415/12</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Radetić Lidije, kao zapisničara, u krivičnom predmetu protiv okrivljenog T.R., iz Podgorice, zbog krivičnog djela ugrožavanje javnog saobraćaja iz čl. 339 st.3. u vezi st.1 Krivičnog zakonika, odlučujući po optužnom predlogu ODT-a Podgorica Kt.br.751/12 od 20.12.2011. godine, kojeg je na glavnom pretresu zastupala  Popović Nađa, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenog, dana 23.09.2013. godine, donio je, i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span2"> </span>
</p>
<p>
<span class="span1">T.R.</span><span class="span3">, </span><span class="span1">JMBG ..., od oca M., i majke B., rođene M., rođen ... godine u Podgorici, sa prebivalištem u Podgorici, crnogorski državljanin, zaposlen u taksi službi „H .taksi“, neoženjen,  završio srednju školu, srednjeg imovnog stanja, ranije neosuđivan</span>
</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana  17. Januara  2012. godine, oko 06,30 časova,  u Podgorici, u ul. Cetinjski put, ne pridržavajući se saobraćajnog propisa iz čl. 22 st.1 ZOBS-a, na putevima, tako ugrozio saobraćaj da je doveo u opasnost život i tijelo ljudi, na način što je upravljajući putničkim vozilom marke „Hyundai“ reg. oznaka PG DS ..., iz pravca ulice Nikšićke, otpočeo radnju polukružnog okretanja u pravcu zemljanog proširenja uz lijevu ivicu kolovoza, gledano iz smjera kretanja vozila okrivljenog, a da se prethodno nije uvjerio da to može da učini bez opasnosti za druge učesnike u saobraćaju, vodeći pri tome računa o položaju vozila i pravcu kretanja, usljed čega je, u trenutku kada je iz suprotnog smjera, krećući se iz pravca Cetinja, naišlo putničko vozilo marke „Peuget 106“ reg. oznaka PG DB ..., kojim je upravljao oštećeni Č.D., došlo do sudara navedenih vozila, kojom prilikom je oštećeni Č.D. zadobio laku tjelesnu povredu u vidu površinske povrede glave i tijela i razderine obje usne, pri čemu je postupao sa svjesnim nehatom, jer je bio svjestan da preduzimajući radnju polukružnog okretanja, ne uvjeravajući se da to može da učini bez opasnosti za druge učesnike u saobraćaju, može ugroziti javni saobraćaj i tako dovesti u opasnost život ljudi, ali je olako držao da do toga neće doći, dok je u odnosu na posljedicu - laku tjelesnu povredu postupao sa svjesnim nehatom, jer je znao da njegovom radnjom  takva posljedica može nastupiti, ali je olako držao da do toga neće doći,</span>
</p>
<p>&nbsp;</p>
<p>
<span class="span1">-čime je izvršio krivično djelo ugrožavanje javnog saobraćaja  iz čl.339 st.3 u vezi st.1 Krivičnog  Zakonika</span>
</p>
<p>&nbsp;</p>
<p>
<span class="span1">-pa mu sud primjenom citiranih zakonskih odredbi, te čl. 3, 4, 5, 13, 16, 32, 36, 42, 52, 53 i 54 Krivičnog Zakonika, te čl. 226, 227, 229  i 374 Zakonika o krivičnom postupku  i z r i č e</span>
</p>
<p style="text-align:center;">
<span class="span1">USLOVNU  OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana, i istovremeno određuje da se ova kazna neće izvršiti ukoliko okrivljeni u roku od 1 (jedne) godine od dana pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka na račun budžetskih sredstava Crne Gore uplati novčani iznos od 143,00 € (stotinučetrdesettrieura), kao i 50,00 € ( pedeseteura) na ime paušala u roku od 15 (petnaest) dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.751/12 od 20.12.2012. godine kojeg je na glavnom pretresu zastupala Popović Nađa, savjetnik na radu kod ODT-a Podgorica, okrivljenom T.R. stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa ostala pri podnijetom optužnom predlogu, predlažući da sud okrivljenog oglasi krivim i osudi po zakonu u granicama propisanim za predmetno krivično djelo.</span>
</p>
<p>&nbsp;</p>
<p>
<span class="span1">Okrivljeni  T.R.  je u svojoj odbrani naveo da je predmetnog jutra  tog 17.01.2012. godine, negdje oko 06,00 časova, upravljao službenim vozilom marke „Hyundai“ reg. oznaka PG DS ..., odnosno taksi firme u kojoj radi. Istakao je, da se kretao iz pravca grada do ulice Nikšićke koja se nalazi u Gornjoj Gorici kod restorana „Cetinje“ gdje je namjeravao izvršiti polukružno okretanje i vratiti se nazad u pravcu ka kradu, te da je bio sam u vozilu. Napomenuo je da je kada je započeo radnju polukružnog okretanja  pogledao u desnu stranu i nije vidio ni jedno vozilo, ali da je koliko se sjeća izvršenje radnje polukružnog okretanja tu dozvoljeno, pojašnjavajući da tu postoje četiri saobraćajne trake, od kojih su dvije za jedan pravac kretanja ka Podgorici, dvije za suprotan pravac, i još jedna traka koja služi za polukružno okretanje. Dalje je naveo da je u trenutku kada je preduzimao radnju polukružnog okretanja bio u trećoj saobraćajnoj traci, te da je kada je bio negdje na sredini kolovozne trake za pravac kretanja ka Podgorici došlo do udara i to čeonog dijela vozila „Pežo“ koje se kretalo iz pravca Donje Gorice ka Podgorici i koje on prije toga nije vidio, u središnji dio desne strane njegovog vozila. Istakao je da predmetnog jutra nije bilo padavina, bilo je suvo vrijeme, te da je iako još uvijek nije bilo svanulo mogao vidjeti saobraćajnu situaciju oko sebe. Naglasio je da je bio umoran,da vjerovatno nije obratio dovoljno pažnje, kao i da je kada je vidio dvojicu pješaka više obratio pažnju na njih, nego na ostatak saobraćajne situacije. Dodao je da su on i vozač „Pežoa“ ostavili vozila na licu mjesta, obzirom da su zbog povreda prebačeni u Urgentni Blok Kliničkog Centra gdje je njemu konstatovana ugruvanost, dok su  D.Č. konstatovane povrede usne i nosa. Izjavio je da je vozač B kategorije od 1998. godine. </span>
</p>
<p>&nbsp;</p>
<p>
<span class="span1">Okrivljeni je u završnoj riječi izjavio da  u svemu ostaje pri navodima svoje odbrane, te da moli Sud da ga što blaže kazni, jer  nikada ranije nije imao problema sa zakonom.</span>
</p>
<p>&nbsp;</p>
<p>
<span class="span1">U dokaznom postupku sud je: na saglastan predlog stranaka pročitao iskaz svjedoka-oštećenog D.Č. sa zapisnika o glavnom pretresu od 17.04.2013. godine, pročitao zapisnik o uviđaju UP PJ Podgorica br.520/2012 od 06.03.2012. godine, pročitao nalaz i mišljenje stalnog sudskog vještaka saobraćajne struke Vučeljić Đorđija od 28.11.2012. </span><span class="span1">godine, pročitao nalaz i mišljenje sudskog vještaka medicinske struke dr. Radojević Nemanje od 10.12.2012. godine, pročitao izvod iz KE na ime okrivljenog izdat od UP PJ Podgorica pod br. 29-245/12-12-34484/2-22 od 09.01.2013. godine, pročitao medicinsku dokumentaciju na ime oštećenog D.Č., izvršio uvid u skicu lica mjesta predmetne saobraćajne nezgode. Sud nije provodio dokaz saslušanju svjedoka K.L., imajući u vidu da je činjenično stanje u dovoljnoj mjeri razjašnjeno, te da je putničko motorno vozilo u njegovom vlasništvu bilo parkirano na licu mjesta saobraćajne nezgode.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza kako pojedinačno, tako i u njihovoj međusobnoj vezi, ovaj Sud je  utvrdio da je okrivljeni T.R. izvršio krivično djelo koje mu se optužbom stavlja na teret, na način, vrijeme i mjesto kako je to bliže naznačeno izrekom ove presude, sa kojih razloga ga je sud oglasio krivim i  izrekao mu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Svjedok-oštećeni Č.D. je naveo da se predmetnog dana, negdje oko 07,00 časova svojim vozilom marke „Pežo“ reg. oznaka PG DB ... ispred prodavnice „V.“ u Gornjoj Gorici uključio u desnu od dvije saobraćajne trake, kolovozne trake čiji je pravac put centra grada.Istakao je da je žurio, da ne zna brzinu kojom se kretao, te da zna da je na udaljenosti od možda nekih 50-60 metara primijetio vozilo koje se kretalo iz suprotnog pravca, koje je na naki način stalo na prolaz koji služi za polukružno okretanje i koji dijeli te dvije kolovozne trake.Izjavio je da je blicao tom vozilu jer je pomislio da će možda započeti radnju okretanja i uključivanja u njegovu traku, ali je to vozilo ušlo u njegovu kolovoznu traku i nekako se prepriječilo preko obije saobraćajne trake kolovozne trake kojom se on kretao.Pojasnio je da je zbog malog rastojanja između njegovog i tog drugog vozila odmah započeo radnju kočenja i skretanja udesno ka trotoaru, ali je došlo do kontakta prednjeg lijevog dijela njegovog vozila i desne bočne strane, odnosno prve trećine desne bočne strane vozila okrivljenog.Nagalasio je da  zbog hladnoće ili inja nije imao punu snagu kočenja tog jutra, te da tragovi kočenja uopšte nijesu ostali na cesti. Dodao je da su nakon toga neki ljudi priskočili u pomoć, odakle su njega i Todorovića prebacili u bolnicu da im ukažu pomoć, dok su auta ostala na licu mjesta, te da je on koliko se sjeća imao 28 kopči od šivenja i frakturu nosne kosti.</span>
</p>
<p>
<span class="span1">Izjavio je da se ne pridružuje krivičnom gonjenju, niti postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Iz Zapisnika o Uviđaju saobraćajne nezgode UP PJ Podgorica br br.520/2012 od 06.03.2012 godine  sa skicom lica mjesta proizilazi da se dana 17.01.2012. godine u 06,40 časova dogodila saobraćajna nezgoda u ul. Cetinjski put, naspram restorana „C“, te da su u njoj učestvovali T.R., kao vozač vozila ‚‚Hyundai“ reg. oznaka PG DS ..., Č.D. kao vozač vozila „Pežo 106“ reg. oznaka  PG DB ... i K.L. kao vozač vozila reg. oznaka NK AG.... Lice mjesta predmetne saobraćajne nezgode je ul. Cetinjski put, naspram restorana „C.“.Vozilo NK AG...  zatečeno je na zemljanom dijelu sa desne strane kolovoza, prednjim dijelom okrenuto u pravcu desne ivice kolovoza a zadnjim u pravcu korita rijeke Morače gledano iz pravca Cetinja u pravcu ul. Nikšićke, dok je ispred pomenutog vozila zadnjim točkovima na trotoaru, prednjim u desnoj saobraćajnoj traci desne kolovozne trake, gledano iz gore opisanog pravca zatečeno vozilo „Pežo“. Vozilo PG DS ... zatečeno je u lijevoj kolovoznoj traci Bulevar Cetinjski put, iskošen udesno, prednjim dijelom okrenuto u pravcu Cetinja gledano od pravca ulice Nikšićke. Od materijalnih tragova zatečeni su tragovi kočenja vozila Pežo 106, zanošenje zadnjih točkova vozila Pežo 106, udar vozila Pežo 106 u saobraćajni znak, tragovi blata i opiljci laka, te tragovi zanošenja i slamanje istih vozila PG DS ..., kao i oštećenje saobraćajnog znaka za prestrojavanje.</span>
</p>
<p>&nbsp;</p>
<p>
<span class="span1"> Iz nalaza i mišljenja sudskog vještaka saobraćajne struke </span><span class="span1">Vučeljić Đorđija Kt.br.751/12</span><span class="span1"> od 28.11.2012. godine  proizilazi da se predmetna saobraćajna nezgoda dogodila dana 17.01. 2012. godine u 06,40 časova u ul. Cetinjski put u Podgorici.Učesnici nezgode su </span><span class="span1">pmv marke ‚‚Peugeot`` reg. oznaka PG DB ..., i kojim je upravljao Č.D., pmv „Audi“ NK AG... kojim je upravljao K.L. i pmv „Hyundai“ PG DS ..., kojim je upravljao T.R.. U vrijeme nezgode kolovoz je bio suv, uslovi vožnje dnevni, raskrsnica pregledna, nije regulisana saobraćajnom signalizacijom.Detaljnom analizom utvrđena su sljedeća oštećenja na vozilu marke ‚‚Peugeot 106`` reg.</span><span class="span1"> oznaka PG DB ...,  i to: oštećenja na prednjem braniku, hladnjaku, prednjem veznom limu, maski, prednjem  lijevom točku, oba fara i pokazivačima pravca, prednjem vjetrobranskom staklu, krovu, oba prednja blatobrana, zadnjem desnom blatobranu, desnim vratima sa staklom, staklom iznad zadnjeg prednjeg blatobrana, zadnjem braniku, dva stop svijetla, unutrašnjosti vozila.Na vozilu “Audi” NK AG...  evidentirana su oštećenja na prednjem braniku, prednjem veznom limu, lijevom faru i pokazivaču pravca, desnom faru i pokazivaču pravca, prednjem lijevom blatobranu, poklopcu motora, i drugim oštećenjima, dok su na vozilu “Hyundai” PG DS ...  evidentirana oštećenja oba desna blatobrana, oboje desnih vrata, staklu prednjih desnih vrata, desnoj bankini, desnom stubu vozila, vazdušnom jastuku u prednjim desnim vratima, unutrašnjosti vozila, te moguća oštećenja  sklopova.Od matrerijalnih tragova na licu mjesta zatečeni su tragovi kočenja  lijevih i desnih točkova  vozia ’Pežo 106’’(na skici lica mjesta obilježeno sa br. 6 i 7), prostiru se ukoso u desnoj saobraćajnoj traci desne kolovozne trake, sa početkom prije, a završetkom poslije predmetne raskrsnice, zatim tragovi zanošenja zadnjih točkova vozila PG DB ... (na skici obilježeno sa br. 10 i 11), lučnog oblika, zakrivljeni ulijevo, prostiru se na trotoaru sa desne strane kolovoza, poslije predmetne raskrsnice, te trag udara vozila PG DB ... u stub saobraćajnog znaka(na skici obilježeno sa br.12), locirano na trotaoaru sa desne strane kolovoza, poslije predmetne raskrsnice, sa desne strane ovog vozila, kao i trag blata i opiljka laka(na skici obilježeno sa br. 13) locirano u desnoj saobraćajnoj traci desne kolovozne trake, poslije predmetne raskrsnice. Dalje proizilazi da je vještak utvrdio da je brzina vozila “Pežo 106” neposredno prije aktiviranja radne kočnice iznosila oko 101,00 km/h, vozila “Hyundai” 12,50 km/h, a brzina vozila “Audi” koje je bilo parkirano na zemljanom proširenju bila je jednaka nuli. Nadalje vještak je našao da  je opasna situacija pretvorena u saobraćajnu nezgodu, nasatala na način što je vozač vozila “Hyundai” PG DS ..., prilikom izvršenja radnje polukružnog okretanja nije zaustavio vozilo i propustio vozilo “Pežo 106” PG DB ... koje se kretalo desnom kolovoznom trakom ul. Cetinjski put iz pravca Cetinja u pravcu ul. Nikšićki put, već je nastavio kretanje i ušao u putanju kretanju vozilu “Pežo 106” PG DB ..., čiji vozač i pored aktiviranja radne kočnice nije imao uslova da zaustavi vozilo prije mjesta kontakta, te da je takav način u upravljanju vozilom od strane vozača vozila “Hyundai” PG DS ..., posljedica greške u upravljanju u dijelu nepoštovanja propisa koji obavezuju vozača da se prije izvršene radnje polukružnog okretanja mora zaustaviti i propustiti sve učenike u saobraćaju koji se kreću iz suprotnog  smjera, a kroz raskrsnicu zadržavaju pravac i imaju pravo prvenstva, što predstavlja osnovni uzrok nezgode. Nadlje proizilazi da bi vozač vozila “Pežo 106” iizbjegao kontakt da se kretao brzinom ograničenja za gradske uslove saobraćaja, dok je vozač vozila “Audi” bio parkiran na zemljanoj površini, tako da na njegovoj strani nema elemenata koji su u uzročnoj vezi sa nastankom nezgode.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr. Radojević Nemanje  Kt.br.1751/12 od 28.11.2012. godine sa medicinskom dokumentacijom izdatom na ime oštećenog, utvrđeno je da je Č.D., koji  je kao vozač vozila “Pežo 106“ učestvovao u predmetnoj saobraćajnoj nezgodi zadobio povrede u vidu površinske povrede glave i tijela, razderina obje usne, a koje povrede su nastupile kao posljedice  dejstva tupine mehaničke sile, odnosno nasatale su usljed inercionog kretanja tijela i udara u elemente unutrašnjosti vozila u trenutku sudara vozila, a koje se kako pojedinačno, tako i u svom ukupnom zbiru kvalifikuju kao laka tjelesna povreda. Dalje proizilazi da je vještak nakon izražene sumnje  u dostavljenom uvjerenju Kliničkog centra Crne Gore u kojem je navedena dijagnoza koja u prevodu sa latinskog znači „sumnja na prelom nosnih kostiju“, zatražio izvještaj specijaliste ORL iz Urgentog Centra Kliničkog centra Crne Gore, ali da </span><span class="span1">je od Urgentnog Centra obaviješten da se izvještaj ne nalazi u njihovoj arhivi, niti u arhivi klinike za ORL, tako da ne postoje elementi na osnovu kojih  se sumnja u postojanje ove povrede potvrdila i dalje sudsko-medicinski elaborirala.</span>
</p>
<p>&nbsp;</p>
<p>
<span class="span1">Iz  </span><span class="span1">izvoda  iz Kaznene evidencije na ime okrivljenog, izdatog  od UP PJ Podgorica pod br. 29-245/12-12-34484/2-22 od 09.01.2013. godine proizilazi da T.R. nije ranije osuđivan, te da ne prolazi kroz kaznenu evidenciju te Područne jedinice.</span>
</p>
<p>&nbsp;</p>
<p>
<span class="span1">Član 22 st.1 Zakona o Bezbjednosti Saobraćaja na putevima propisuje da “ vozač koji namjerava da na putu izvrši neku radnju vozilom ( uključivanje vozilom u saobraćaj, pomijeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu I brzini kretanja”.Tokom postupka je  utvrđeno da se okrivljeni T.R.  nije pridržavao naprijed citiranih saobraćajnih propisa, već je </span><span class="span1">dana  17. januara  2012. godine, oko 06,30 časova, u Podgorici, u ul. Cetinjski put,  tako ugrozio saobraćaj da je doveo u opasnost život i tijelo ljudi, na način što je upravljajući putničkim vozilom marke „Hyundai“ reg. oznaka PG DS ..., iz pravca ulice Nikšićke, otpočeo radnju polukružnog okretanja u pravcu zemljanog proširenja uz lijevu ivicu kolovoza, gledano iz smjera kretanja vozila okrivljenog, a da se prethodno nije uvjerio da to može da učini bez opasnosti za druge učesnike u saobraćaju, vodeći pri tome računa o položaju vozila i pravcu kretanja, usljed čega je, u trenutku kada je iz suprotnog smjera, krećući se iz pravca Cetinja, naišlo putničko vozilo marke „Peuget 106“ reg. oznaka PG DB ..., kojim je upravljao oštećeni Č.D., došlo do sudara navedenih vozila.</span>
</p>
<p>&nbsp;</p>
<p>
<span class="span1">Okrivljeni T.R. nije sporio da je predmetne prilike upravljao službenim  vozilom marke „Hyundai“ krećući se iz pravca grada do ulice Nikšićke koja se nalazi u Gornjoj Gorici kod restorana „Cetinje“ gdje je namjeravao izvršiti polukružno okretanje i vratiti se nazad u pravcu ka kradu, te da je  došlo do udara i to čeonog dijela vozila „Pežo“ koje se kretalo iz pravca Donje Gorice ka Podgorici i koje on prije toga nije vidio u središnji dio desne strane njegovog vozila, naglašavajući da je bio umoran, te da  vjerovatno nije obratio dovoljno pažnje.Ovakva odbrana okrivljenog potvrđena je kako iskazom svjedoka oštećenog D.Č. koji je naveo da je predmetnog dana, negdje oko 07,00 časova svojim vozilom marke „Pežo“ ispred prodavnice „V.“ u Gornjoj Gorici uključujući se  u desnu od dvije saobraćajne trake, kolovozne trake čiji je pravac put centra grada, na udaljenosti od možda nekih 50-60 metara primijetio vozilo koje se kretalo iz suprotnog pravca, koje je na naki način stalo na prolaz koji služi za polukružno okretanje i koji dijeli te dvije kolovozne trake ali  da je zbog malog rastojanja između njegovog i tog drugog vozila odmah započeo radnju kočenja i skretanja udesno ka trotoaru, ali je došlo do kontakta prednjeg lijevog  dijela  njegovog vozila i desne bočne strane, odnosno prve trećine desne bočne strane vozila okrivljenog, a koji iskaz je sud cijenio istinitim, te saglasnim  sa ostalim provedenim dokazima, pa ga je kao takvog i prihvatio. Naprijed navedeno činjenično stanje potvrđeno je i nalazom i mišljenjem vještaka saobraćajne struke koji je naveo da </span><span class="span1">je opasna situacija pretvorena u saobraćajnu nezgodu, nasatala na način što je vozač vozila “Hyundai” PG DS ..., prilikom izvršenja radnje polukružnog okretanja nije zaustavio vozilo i propustio vozilo “Pežo 106” PG DB ... koje se kretalo desnom kolovoznom trakom ul. Cetinjski put iz pravca Cetinja u pravcu ul. Nikšićki put, već je nastavio kretanje i ušao u putanju kretanju vozilu “Pežo 106” PG DB ..., čiji vozač i pored aktiviranja radne kočnice nije imao uslova da zaustavi vozilo prije mjesta kontakta, te da je takav način u upravljanju vozilom od strane vozača vozila “Hyundai” PG DS ..., posljedica greške u upravljanju okrivljenog T.  u dijelu nepoštovanja propisa koji obavezuju vozača da se prije izvršene radnje polukružnog okretanja mora zaustaviti i propustiti sve učenike u saobraćaju koji se kreću iz suprotnog pravca, a koji nalaz i mišljenje je sud prihvatio i </span><span class="span1">cijenio ga  preciznim, jasnim  i zasnovanim  na pravilima struke. Navedene povrede kod oštećenog D.Č. u vidu površinskih povreda glave i </span><span class="span1">tijela, i razderina obje usne utvrđene su iz nalaza i mišljenja vještaka medicinske struke, kojeg je sud cijenio kao stručnan, jasan i u svemu zasnovan na pravilima medicinske nauke.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, Ovaj sud nalazi da su se u naprijed preduzetim  radnjama okrivljenog T.R.  stekli svi objektivni i subjektivni elementi bića krivičnog djela ugrožavanje javnog saobraćaja iz čl. 339 st.3. u vezi st. 1 Krivičnog zakonika, pa je okrivljeni  u odnosu na radnju izvršenja koja je za posljedicu imala ugrožavanje javnog saobraćaja, ne pridržavajući se saobraćajnog propisa iz čl. 22 st.1 ZOBSA-a, bio svjestan da, preduzimajući radnju polukružnog okretanja, ne uvjeravajući se da to može da učini bez opasnosti za druge učesnike u saobraćaju može ugroziti javni saobraćaj i tako dovesti u opasnost ili tijelo ljudi, ali je olako držao da do toga neće doći, ili da će to moći spriječiti, dok je u odnosu na drugu posljedicu manifestovanu u lakoj tjelesnoj povredi  oštećenog D.Č., bio svjestan da takva posljedica može nastupiti, ali je takođe olako držao da toga neće doći ili da će to moći spriječiti, pa je u odnosu na obje radnje izvršenja postupao sa svjesnim nehatom, koji oblik krivice je sud utvrdio iz provedenih dokaza kojima je poklonio svoju punu vjeru.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve oklonosti od kojih zavisi izbor i visina krivične sankcije, pa je u odsustvu otežavajućih okolnosti,  kao olakšavajuće okolnosti na strani okrivljenog cijenio njegovu raniju neosuđivanost, što ukazuje da se radi o osobi koja nije sklona vršenju krivičnih djela, stav oštećenog koji se nije pridružio krivičnom gonjenju i nije postavio imovinsko-pravni zahtjev, njegove lične i porodične prilike, iz kojih razloga je sud imajući u vidu navedene okolnosti i njihov međusobni odnos, okrivljenom izrekao uslovnu osudu,  kojom je istom prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo. Dakle, sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava, već da  se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka sud je donio primjenom odredbi čl. 226, 227 i 229  Zakonika o krivičnom postupku, u visini od 143,00 eura, a isti se odnose na troškove vještačenja po vještaku medicinske struke u iznosu od 60,50 eura, troškove po vještaku saobraćajne struke  u iznosu od 82,50 eura, i sudski paušal u iznosu od 50,00 eura koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana  23.09.2013. godine</span>
</p>
<p>&nbsp;</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>
<span class="span1"></span>
</p>
<p>
<span class="span1">    ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">  SUDIJA</span>
</p>
<p>
<span class="span1">Radetić Lidija, s.r. </span><span class="span1"></span><span class="span1"></span><span class="span1">                               Larisa Mijušković Stamatović, s.r.                                                                               </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA : </span>
</p>
<p>
<span class="span1">Protiv ove presude može se izjaviti</span>
</p>
<p>
<span class="span1">žalba u roku od 8 (osam) dana od</span>
</p>
<p>
<span class="span1">dana prijema pismenog otpravka iste </span>
</p>
<p>
<span class="span1">Višem sudu u Podgorici,a preko ovog suda.</span>
</p>
<p>&nbsp;</p>
<p>
<span class="span1">                                                   ZTO: Radetić Lidija</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span3">    </span><span class="span1">.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span>K. br. 632/17 </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog E. K., zbog produženog krivičnog djela teška krađa iz čl. 240 st. 1 tač. 1 u vezi čl. 49 Krivičnog zakonika Crne Gore, nakon javnog glavnog pretresa održanog dana 20</span><span>.11.2017. godine, u prisustvu državne tužiteljke D. Ivanović Đerić i okrivljenog, istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Optuženi: E. K., JMB ............., sa nadimkom E., od oca S. i majke H., rođene M., rođen 02.06.1995. godine u R., sa prebivalištem u R. - ul. ..., državljanin C. G., razumije crnogorski jezik, koji je i njegov jezik, nezaposlen, neoženjen, bez djece, pismen, završio srednju islamsku gimnaziju, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span> </span>
</p>
<p style="text-align:center;">
<span>Kriv je</span>
</p>
<p>
<span> </span>
</p>
<p>
<span>Što je:</span>
</p>
<p>
<span>1. Dana 15.07.2017. godine, u periodu od 14 do 18 časova u P., u prostorijama džamije na K. p., svjestan svog djela čije je izvršenje htio i znajući da je isto zabranjeno, obijanjem oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist preko 150 eura, na način što je ušao kroz otvorena vrata džamije, a zatim prišao prozoru kancelariji koju koristi Imam i podesnim sredstvom - skalperom otvorio drvene lajsne na prozoru, skinuo staklo i napravio otvor, a zatim pomjerio police sa knjigama koje su se nalazile uz prozor i ušao u kancelariji, izvršio premetačinu fioka radnog stola i iz prve fioke oduzeo i prisvojio sav novac koji je našao u iznosu od 20 eura, vlasništvo I. zajednice,</span>
</p>
<p>
<span>2. Dana 25.08.2017. godine, oko 14,00 časova u Podgorici, u prostorijama džamije na K. p., svjestan svog djela čije je izvrđenje htio i znajući da je isto zabranjeno, obijanjem oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist preko 150 eura, na način što je došao do džamije, ušao kroz otvorena vrata džamije, a zatim prišao prozoru kancelarije koju koristi Imam i fizičkom snagom polomio metalni nosač na prozoru, zatim skinuo lajsne i staklo i napravio otvor, a zatim pomjerio police sa knjigama koje su se nalazile uz prozor i ušao u kancelariju kroz tako napravljen otvor, izvršio premetačinu, a zatim iz fioke oduzeo i prisvojio sav novac koji je našao u iznosu od 3,50 eura, vlasništvo Islamske zajednice,</span>
</p>
<p>&nbsp;</p>
<p>
<span>- čime je izvršio produženo krivično djelo teška krađa iz čl. 240 st. 1 tač. 1 u vezi čl. 49 Krivičnog zakonika Crne Gore. </span>
</p>
<p>
<span> </span>
</p>
<p>
<span>Pa mu sud za navedeno krivično djelo primjenom  čl. 4 st. 2, čl. 42 st. 1, čl. 45 st. 1 tač. 3, čl. 46 st. 1 tač. 4, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>
<span>   </span>
</p>
<p style="text-align:center;">
<span>USLOVNU OSUDU</span>
</p>
<p>
<span> </span>
</p>
<p>
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako optuženi u roku od 2 (dvije) godine po pravosnažnosti presude ne učini novo krivično djelo. </span>
</p>
<p>
<span>            </span>
</p>
<p>
<span>Obavezuje se optuženi da na ime troškova krivičnog postupka isplati iznos 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnicom Osnovnog državnog tužilaštva Podgorica Kt. br. 1025/17 od 06.09.2017. godine optuženom E. K. stavljeno je na teret izvršenje produženog krivičnog djela teška krađa iz čl. 240 st. 1 tač. 1 u vezi čl. 49 Krivičnog zakonika C. G.. Državna tužiteljka je u završnoj riječi ostala pri podignutoj optužnici, predlažući sudu da optuženog oglasi krivim i da ga kazni po zakonu.</span>
</p>
<p>
<span>Optuženi je u odbrani datoj u prethodnom postupku i na glavnom pretresu priznao izvršenje krivičnog djela stavljenog mu na teret, saglasno u bitnom navodeći da je 15.08.2017. godine je oko 14:00 časova došao do džamije, ušao kroz otvorena vrata u molitveni dio džamije, a zatim je prišao jednoj kancelariji koju koristi imam A. A., koja je bila zatvorena i zaključana, pa je on fizičkom snagom - rukama odvalio drveni prozor na prostorijama te kancelarije, odnosno odvalio je metalne nosače. Primijetio je da je jedan metalni nosač bio malo labaviji, pa je tu fizičkom snagom povukao, dok gornji nosač nije slomio, nego je makao lajsne i izvadio staklo sa prozora tako da je okvir prozora ostao na prozoru. U</span><span>šao je kroz otvor koji je napravio, prethodno pomjerivši policu koja je stajala na prozoru. Otvorio je fioku od radnog stola i u jednoj čaši je našao 3,50 € koje je uzeo, da bi potom kroz isti otvor izašao, vratio policu i staklo na prozor i prozor zatvorio. Krenuo je da izlazi iz džamije, ali nije uspio da pobjegne, jer ga je uhvatio imam. Isto ovo učinio je i sredinom jula 2017. godine, kada je u popodnevnim časovima došao u prostorije džamije, sa namjerom da ukrade novac koji mu je bio potreban za hranu. Tom prilikom je ušao kroz otvorena vrata džamije, došao do imamove kancelarije i kako su vrata kancelarije bila zaključana, a prozor zatvoren, sklapelom je odlijepio drvene lajsne prozora, skinuo staklo i kroz taj otvor ušao, kojom prilikom je morao da pomjeri policu kako bi ušao u kancelariju. Otvorio je prvu fioku radnog stola i uzeo sav novac koji se nalazio u staklenoj čaši, u iznosu od oko 20,00 €, da bi potom izašao iz džamije kroz isti prozor, vraćajući staklo i okvire u prvobitni položaj. U završnoj riječi je naveo da je krivično djelo učinio kako bi došao do novca koji mu je bio potreban za hranu, jer je bio gladan i žedan, te da se duboko kaje zbog učinjenog i svjestan je da to nije smio da učini, zbog čega noću ne može da spava, a obećao je sudu da će učiniti sve da obešteti Islamsku zajednicu.</span>
</p>
<p>
<span>Sud je u dokaznom postupku saslušao ovlašćenog predstavnika oštećene - svjedoka A. A., pročitao zapisnik o uviđaju UP CB Podgorica Ku. br. 687/17 od 25.08.2017. godine, izvršio uvid u fotodokumentaciju UP CB Podgorica br. 59-10-244-1865/1930 od 25.08.2017. godine i pročitao izvod iz registra kaznenih evidencija Ministarstva pravde KE 1477/2017 od 09.10.2017. godine.</span>
</p>
<p>
<span>Svjedok A. A. - ovlašćeni predstavnik oštećene je u iskazu datom u prethodnom postupku i na glavnom pretresu saglasno u bitnom naveo da je zaposlen u Islamskoj zajednici Crne Gore na mjestu Imama u džamiji K. p. Dana 15.07.2017. godine, oko 18:00 časova je ušao u džamiju i primijetio da je staklo na vratima njegove kancelarije polomljeno, te da se na vratima vide oštećenja za koja je pretpostavio da su od pokušaja provaljivanja. Na prozoru kancelarije se nalazilo staklo dok su lajsne bile popustile, ali je prozor normalno </span><span>funkcionisao i bio je u zatvorenom položaju. Sa unutrašnje strane prozora se nalazi polica sa knjigama. Nakon toga su prozor fiksirali tako što su šarafima blokirali otvaranje prozora u predjelu cijele površine prozora, odnosno okvira. Toga dana je u kancelariji ostavljen novac u iznosu od 20,00 €, koji se nalazio u prvoj fioci njegovog radnog stola, u dvije čašice. Kada je otvorio sto vidio je da je izvršena premetačina u predmetnoj fioci i da su pomjerane čašice. Takođe je primijetio da su pomjerane police na kojima se nalaze knjige, a koje se nalaze neposredno uz prozor i zid ispod njega. Nakon ovog događaja odlučio je da postave sigurnosne kamere, pa je dana 25.08.2017. godine, oko 14:00 časova primijetio na svom mobilnom telefonu posredstvom sistema prenosa video nadzora koji emituje video sliku uživo iz molitvene prostorije džamije da se u istoj neko nalazi. Na telefonu je vidio lice kako skida staklo sa tog prozora i ulazi u kancelariju, pa se uputio u džamiju, gdje je zatekao optuženog koji je već bio izašao iz njegove kancelarije i vratio prozor u prvobitno stanje. Nakon toga mu je optuženi priznao da je izvršio krađu, objašnjavajući na koji način je to učinio, odnosno da je skidao staklo sa prozora i kroz taj otvor ulazio u prostoriju, krao sav novac, a potom bi sve vraćao u prvobitno stanje. Nije se pridružio krivičnom gonjenju protiv optuženog i nije postavio imovinskopravni zahtjev, jer je optuženi vratio novac, koji se odnosi na djelo koje je predmet optužbe. U završnoj riječi je predložio da sud optuženog sankcioniše izricanjem uslovne osude, jer će se na taj način na njega u dovoljnoj mjeri uticati da ubuduće ne vrši slična djela. </span>
</p>
<p>
<span>Iz zapisnika o uviđaju UP CB Podgorica Ku. br. 687/17 od 25.08.2017. godine proizilazi da je izlazak na lice mjesta izvršen povodom obavještenja da je dana 15.07.2017. godine, u periodu od 14:00 do 18:00 časova izvršena krađa novca iz džamije na K. p. Desno od ulaznih vrata džamije, koja su zatečena otvorena i ista se nikad ne zaključavaju, nalazi se kancelarija koju koristi imam. Ulazna vrata od kancelarije su zatečena odvaljena sa vidljivim tragovima oštećenja u predjelu brave nastalih usled nasilnog otvaranja istih, dok je staklo na vratima napuklo. Uložak od brave je zatečen u položaju "zaključano". Naspram ulaznih vrata se nalazi radni sto gdje su zatečene otvorene fioke od istog. U fioci su se nalazile čaše iz kojih je otuđeno oko 20,00 € novca od priloga. Optuženi je imao primjedbu na ovaj dokaz, navodeći da nije razvalio vrata kritičnog dana, već je u kancelariju ušao preko prozora, na način što je prethodno skinuo lajsne, a zatim i staklo, pomjerio policu sa knjigama i kroz prozor ušao u kancelariju.</span>
</p>
<p>
<span>Uvidom u fotodokumentaciju UP CB Podgorica br. 59-10-244-1865/1930 od 25.08.2017. godine koja je sačinjena povodom fotografisanja oštećenja na prozoru, a povodom provalne krađe u džamiji na K. p., utvrđuje se da je na 13 fotografija predstavljen širi izgled lica mjesta, izgled unutrašnjosti džamije, izgled prozora u unutrašnjosti džamije, izgled oštećenja na prozoru, izgled oštećenja na polici, kao i izgled radnog stola i ladice u kojoj se nalazio novac. </span>
</p>
<p>
<span>Nakon </span><span>savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom optuženog sud je nesumnjivo utvrdio da je optuženi izvršio krivično djelo za koje je optužen i to u vrijeme, mjestu i na način kako je to predstavljeno izrekom presude.</span>
</p>
<p>
<span>Činjenično stanje sud je utvrdio prvenstveno iz odbrane optuženog, koji je jasno i potpuno priznao izvršenje krivičnog djela navodeći da je </span><span>sredinom jula 2017. godine u popodnevnim časovima došao u prostorije džamije na K. p., sa namjerom da ukrade novac koji pronađe, kojom prilikom je ušao kroz otvorena vrata džamije, došao do kancelarije koju koristi imam, sklaperom odlijepio drvene lajsne prozora, i tako ih otvorio, skinuo staklo i kroz taj otvor ušao, prethodno pomjerivši policu, da bi potom otvorio prvu fioku imamovog radnog stola i uzeo sav novac koji se nalazio u staklenoj čaši, u iznosu od 20,00 €. </span><span>Takođe, optuženi je priznao da je 25.08.2017. godine, oko 14:00 časova, došao do iste džamije, ušao kroz otvorena vrata u molitveni dio džamije, a zatim je prišao kancelariji koju koristi imam, koja je bila zaključana, pa je fizičkom snagom polomio metalni nosač, zatim je skinuo lajsne i izvadio staklo sa prozora tako da je okvir prozora ostao na prozoru, pomjerio police </span><span>sa knjigama koje su se nalazile uz prozor i </span><span>ušao kroz otvor koji je napravio na opisani način, izvršio premetačinu, a zatim iz fioke od radnog stola oduzeo novac koji je tu našao u iznosu od 3,50 €. Odbranu optuženog sud je u cjelosti prihvatio imajući u vidu da je ista potvrđena iskazom svjedoka A. A. - ovlašćenog predstavnika oštećene Islamske zajednice, koji je naveo da je dana 15.07.2017. godine, oko 18:00 časova ušao u džamiju na K. i primijetio da je polomljeno staklo na vratima njegove kancelarije, te da je izvršena premetačina i da nedostaje novac u iznosu od 20,00 € koji se nalazio u prvoj fioci njegovog radnog stola, u dvije čašice, a pomjerane su i police na kojima se nalaze knjige, a koje se nalaze neposredno uz prozor i zid ispod njega, te da postoji mogućnost da je optuženi kritičnog dana ušao kroz taj prozor, jer su na istom popustile lajsne, pa ih je bilo moguće skinuti, kao i staklo koje se nalazilo na prozoru. Takođe, svjedok A. je potvrdio i da je dana 25.08.2017. godine, oko 14:00 časova, preko video nadzora primijetio da se u džamiji neko nalazi, pa je otišao u džamiju, gdje je zatekao optuženog koji je već bio izašao iz njegove kancelarije i vratio prozor u prvobitno stanje, a isti mu je priznao da je izvršio krađu, objašnjavajući da je skidao staklo sa prozora i kroz taj otvor ulazio u prostoriju, krao sav novac, a potom bi sve vraćao u prvobitno stanje. Iskaz ovog svjedoka sud je u cjelosti prihvatio kao istinit, s obzirom na to da osim što je saglasan sa odbranom optuženog, isti je i potvrđen zapisnikom o uviđaju UP CB Podgorica u kom je konstatovano da je 15.07.2017. godine došlo do nasilnog ulaska u prostoriju kancelarije u džamiji na K. p., u kojoj se nalazi radni sto čije fioke su zatečene otvorene, te da je u čašama iz fioke nedostajalo 20,00 €. Takođe, iskaz svjedoka A. je potvrđen i fotodokumentacijom Uprave policije u kojoj je predstavljen izgled prostorije nakon što je optuženi izvršio radnju iz tačke 2. izreke presude od 25.08.2017. godine.</span>
</p>
<p>
<span>Imajući u vidu nesumnjivo utvrđeno činjenično stanje, odnosno da je optuženi Elsan K. naprijed opisanim radnjama izvršio dva ista krivična djela prema istoj oštećenoj - I. z., u vremenskoj povezanosti, odnosno u vremenskom periodu od 15.07. do 25.08.2017. godine, dakle za malo više od mjesec dana, te da je to učinio na jedinstvenom prostoru, s obzirom na to da su obje radnje preduzete u vjerskom objektu - džamiji, koja se nalazi na K. p., na teritoriji opštine Podgorica, sa jedinstvenim umišljajem, budući da su radnje bile usmjerene na oduzimanje tuđih pokretnih stvari radi sticanja protivpravne imovinske koristi, korišćenjem iste situacije, odnosno obijanjem zatvorenih prostorija, to radnje koje je preduzeo optuženi predstavljaju cjelinu, te kao takve ulaze u zakonsku konstrukciju produženog krivičnog djela u smislu čl. 49 st. 1 Krivičnog zakonika Crne Gore.</span>
</p>
<p>
<span>Cijeneći subjektivni odnos optuženog prema izvršenom krivičnom djelu, sud nalazi da je optuženi bio svjestan da obijanjem, kao načinom izvršenja krivičnog djela teška krađa,odnosno skidanjem lajsni i stakla na zatvorenom prozoru i tako praveći otvor kroz koji je ulazio u prostoriju, vrši nasilno prodiranje u zatvoreni prostor, kako bi sebi pribavio protivpravnu imovinsku korist u vrijednosti preko 150,00 €, te da je upravo to i htio. Ovo bez obzira što vrijednost oduzetog novca u konkretnom slučaju ne prelazi iznos od 150,00 €, jer je iz samog postupanja optuženog očigledno da njegova namjera nije bila da pribavi malu imovinsku korist, već da oduzme sav novac i vrijednije svari koje pronađe. Dakle, optuženi je po ocjeni suda postupao sa direktnim umišljajem, pa su se u radnjama optuženog pored objektivnih, stekli i subjektivni elementi bića krivičnog djela teška krađa iz čl. 240 st. 1 tač. 1 Krivičnog zakonika Crne Gore.</span>
</p>
<p>
<span>Sud je cijenio i činjenicu da je u zapisniku o uviđaju UP CB Podgorica Ku. br. 687/17 od 25.08.2017. godine konstatovano da su ulazna vrata od kancelarije zatečena odvaljena sa vidljivim tragovima oštećenja u predjelu brave. Međutim, kod činjenice da je optuženi priznao da je izvršio obijanje prozora, te da je takvu njegovu odbranu potvrdio i svjedok Asić dozvoljavajući mogućnost da je optuženi u kritičnoj situaciji izvršio nasilan ulazak u kancelariju preko prozora, sud je našao da navedena konstatacija iz zapisnika o uviđaju nije od uticaja na drukčije presuđenje, niti se njome dovodi u sumnju jasno i potpuno priznanje optuženog. </span>
</p>
<p>
<span>Prilikom odluke o krivičnoj sankciji, sud je u smislu čl. 42 st. 1 Krivičnog zakonika Crne Gore, cijenio sve okolnosti koje su od uticaja na njen izbor i visinu, pa je na strani optuženog, kao olakšavajuće okolnosti cijenio pobude iz kojih je krivično djelo učinio, odnosno da je optuženi krivično djelo učinio kako bi došao do novca koji mu je bio potreban da se prehrani, njegove lične prilike, odnosno da je lošeg imovnog stanja i nezaposlen, njegovo držanje nakon učinjenog krivičnog djela izraženo kroz jasno i potpuno priznanje i iskreno kajanje zbog učinjenog krvičnog djela, činjenicu da je nadoknadio prouzrokovanu štetu vraćanjem otuđenog iznosa novca oštećenoj, i s tim u vezi nepridruživanje ovlašćenog predstavnika oštećene krivičnom gonjenju, te njegov raniji život, odnosno raniju neosuđivanost, a što je utvrđeno iz izvoda iz kaznenih evidencija Ministarstva pravde KE 1477/2017 od 09.10.2017. godine, dok otežavajućih okolnosti nije bilo. Cijeneći navedene olakšavajuće okolnosti, i to posebno lične prilike, raniji život i držanje poslije izvršenog krivičnog djela, kao naročito olakšavajuće, sud je shodno čl. 45 st. 1 tač. 3 i čl. 46 st. 1 tač. 4 Krivičnog zakonika Crne Gore, optuženom ublažio kaznu ispod zakonom zaprijećenog minimuma, i utvrdio mu kaznu zatvora u trajanju od šest mjeseci, nakon čega mu je shodno čl. 53 i čl. 54 Krivičnog zakonika Crne Gore izrekao uslovnu osudu, istovremeno određujući da se ova kazna neće izvršiti ukoliko optuženi u roku provjeravanja od 2 (dvije) godine ne učini novo krivično djelo, nalazeći da prema optuženom nije nužno primjeniti kaznu radi krivično pravne zaštite, te da će se i upozorenjem uz prijetnju kaznom u dovoljnoj mjeri uticati na optuženog da više ne vrši krivična djela, jer isti nije duboko kriminalno strukturisana ličnost, na šta upućuje njegovo držanje nakon učinjenog krivičnog djela, odnosno njegovo kajanje koje je po ocijeni suda zaista iskreno. Ovakvom mjerom upozorenja će se po nalaženju suda u odnosu na optuženog u potpunosti ostvariti svrha izricanja uslovne osude propisana čl. 52 st. 2 Krivičnog zakonika Crne Gore, a u okviru opšte svrhe izricanja i propisivanja krivičnih sankcija iz čl. 4 st. 2 Krivičnog zakonika Crne Gore.  </span>
</p>
<p>
<span>Shodno čl. 226 i čl. 229 Zakonika o krivičnom postupku optuženi je obavezan da na ime troškova krivičnog postupka plati ukupan iznos od 30,00 €, koji se odnosi na ime paušala kao dijela troškova krivičnog postupka, koji je odmjeren shodno trajanju i složenosti postupka i imovnom stanju optuženog.</span>
</p>
<p>
<span>Imajući u vidu navedeno, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 20.11.2017. godine</span>
</p>
<p>&nbsp;</p>
<p>
<span>ZAPISNIČARKA                                                                                 S U D I J A </span>
</p>
<p>
<span> Edina Kraja,s.r.                                                                                Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>  PRAVNA POUKA: Protiv ove presude dozvoljena je</span>
</p>
<p>
<span>                               žalba u roku od 15 dana od dana </span>
</p>
<p>
<span>                               prijema prepisa iste, Višem sudu</span>
</p>
<p>
<span>                               u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span>                                     ZTO. Edina Kraja</span>
</p>
</div>
</div>


</body>
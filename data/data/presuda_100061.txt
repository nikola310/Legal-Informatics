<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 78/2014</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke kao zapisničara, u predmetu protiv optuženog M. A.</span><span class="span2">, </span><span class="span1">koga brani M. D., advokat iz N..., po izboru,</span><span class="span2"> </span><span class="span1">zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br.71/14 od 07.07.2014 godine, koju je na glavnom pretresu zastupala S. M., zamjenik VDT-a u Podgorici, nakon održanog usmenog i javnog glavnog pretresa završenog dana 03.10.2014 godine, u prisustvu zastupnika optužbe, optuženog i njegovog branioca, dana 10.10.2014 godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi M. A., od oca S. i majke L., rodjene I., rodjen .... godine u Đ...-Republika K..., sa prebivalištem u B...-H... C... - Republika A..., državljanin Republike A..., zaposlen kao kranista u firmi "A... B..." u B..., neoženjen, živi u vanbračnoj zajednici, bez djece, završio osnovnu školu, srednjeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 08.06.2014. godine, na relaciji Opština U..., granični prelaz D... B..., Opština H... N..., neovlašćeno radi prodaje prenosio 21,057 kg marihuane-supstance proglašene za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl. list CG br. 56/12 od 09.11.2012. godine), iako je bio svjestan da se radi o opojnoj drogi i da prenošenjem iste u svrhu prodaje postupa neovlašćeno i protivpravno, pa je to i htio, tako što je u ovu opojnu drogu upakovanu u 42 paketića, neovlašćeno prenosio sakrivenu u duplom patosu-bunkeru putničkog motornog vozila marke "D..." tip C..., hrvatskih reg. oznaka Z..., kojim je upravljao, u čemu je otkriven istog dana na graničnom prelazu D... B...-Opština H.. N..., gdje je kontrolisan od strane ovlašćenih radnika Uprave carine i Uprave policije, kojom prilikom mu je ova opojna droga oduzeta,</span>
</p>
<p>&nbsp;</p>
<p>
<span class="span1">                      - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42. i 51. Krivičnog zakonika Crne Gore, te odredbi čl. 226, 229. i 374. Zakonika o krivičnom postupku</span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od </span><span class="span1">2 (dvije) godine, u koju kaznu mu se uračunava vrijeme provedeno u pritvoru počev od 08.06.2014. godine od 13,30 časova, pa nadalje dok pritvor bude trajao</span><span class="span1">.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 100,00 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p style="text-align:center;">
<span class="span1">II.</span>
</p>
<p>&nbsp;</p>
<p>
<span class="span1">Na osnovu čl. 75. i čl. 300. st. 7. Krivičnog zakonika Crne Gore, sud optuženom i z r i č e :</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">I to: 21,075 grama opojne droge marihuane, koja droga se ima uništiti nakon pravosnažnosti presude, kao i p.m.v. marke </span><span class="span1">"D..." tip "C..." ..., reg. oznaka Z...</span><span class="span1">, kao predmeta upotrijebljenih za izvršenje krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.71/14 od 07.07.2014 godine, optuženom M. A. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika,  pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Optuženi M. A. ne priznaje izvršenje krivičnog djela stavljenog mu na teret i u svojoj odbrani datoj, kako u prethodnom postupku, tako i na glavnom pretresu navodi, da je dana 05.06.2014. godine, kod njega u B... došao njegov rodjak T. D. i predložio mu da za vikend zajedno otputuju na odmor u Crnu Goru i to u Ulcinj, pa su njih dvojica, T. vozilom marke "D..." reg oznaka Z... kojim je upravljao T. krenuli na put do Z..., gdje T. živi. U Z... su doputovali istog dana, gdje su i prenoćili, da bi dana 06.06.2014. godine, najprije pošli kod Notara, kako bi sačinili i ovjerili punomoćje za upravljanje motornim vozilom između njega i T., odnosno, T. ga je ovlastio da upravlja njegovim vozilom "D...". Nakon toga krenuo je tim vozilom za U..., s tim što mu je T. prije polaska dao 1.000 eura kako ne bi bio bez novca i kako bi sa tim novcem platio troškove hotela, kupio torbu i nešto povrća. Dalje je naveo, da je u U... stigao istog dana i smjestio se u jedan hotel, dok je T. stigao u večernjim časovima vozilom marke "O...". Prilikom susreta u hotelu T. mu je tražio ključeve od vozila "D..." govoreći mu da mora da se vidi sa nekim prijateljima, te da mu je iz tog razloga potrebno vozilo, nakon čega mu je predao ključeve od vozila i otišao na spavanje. Sjutradan ponovo se sreo sa T. i to za vrijeme doručka, kojom prilikom sud pričali o odmoru, da bi zatim on otišao na plažu, a nakon toga se oko 11,00 časova ponovo sreo sa Tomom, koji je bio smješten u sobi do njega, kada mu je T. vratio ključeve od </span><span class="span1">"D..." i saopštio mu da mora da se vrati za H..., predlažući mu da ostane još jednu noć u U... i da za H... krene sjutradan 08.06.2014. godine. Vidio je kada je T. toga dana sa automobilom sa kojim je došao otputovao iz U..., dok je on ostao još jednu noć, a zatim sjutra ujutro nakon doručka krenuo za H..., planirajući da prespava kod T. u Z... gdje bi mu vratio auto, a potom nastavio put do B... avionom. Dolaskom na granični prelaz D... b... izmedju 10,30 i 11,00 časova, izršena je kontrola i pregled vozila od strane službenika na prelazu, kada je u vozilu kod sica pronadjena droga. Optuženi je negirao da ima bilo kakve veze sa pronadjenom drogom, navodeći da se osjeća prevarenim od strane svog rodjaka T. D.. Pri ovakvoj odbrani optuženi je ostao do završetka glavnog pretresa. </span>
</p>
<p>&nbsp;</p>
<p>
<span class="span1">Branilac optuženog je u završnoj riječi naveo, da činjenični navodi iz optužnice nemaju utemeljenje u provedenim dokazima na glavnom pretresu, pa je predložio sudu da optuženog, usled nedostatka dokaza, oslobodi od optužbe.</span>
</p>
<p>&nbsp;</p>
<p>
<span class="span1">Optuženi je u cjelosti prihvatio završnu riječ svog branioca.</span>
</p>
<p>
<span class="span1">Sud je u dokaznom postupku pročitao: zapisnik Uprave policije OBG Herceg Novi Stanica granične policije Sutorina-Debeli brijeg br. 65/1-280/14-40/1050/3 od 08.06.2014. godine, o pretresanju prevoznog sredstva putnika, prtljaga i drugih pokretnih stvari; potvrdu o privremeno oduzetim predmetima Uprave policije Sektor kriminalističke policije - Odsjek protiv borbe i krijumčarenja br. 240/14-26/157; zapisnik Uprave policije Grupa za suzbijanje droga Herceg Novi, Kotor, Tivat od 08.06.2014. godine, o stanju vozila prilikom oduzimanja; zapisnik uprave Carina Debeli brijeg o pregledu putničkog vozila kojim je upravljao optuženi od 08.06.2014. godine; potvrdu o privremeno oduzetim predmetima Uprave policije GP Debeli brijeg broj 55/1-280/14-41/49  od 08.06.2014. godine; potvrdu o privremeno oduzetim predmetima Odsjek za borbu protiv droge i krijumčarenja za Herceg Novi, Tivat i Kotor od 08.06.2014. godine br. 240/14-26/156; službenu zabilješku Uprave Carina-Carninarnica Kotor Debeli brijeg od 08.06.2014. godine; službenu zabilješku Uprave policije Sektor granične policije STGB Sutorina-Debeli brijeg od 08.06.2014 godine, sačinjenu od strane ovlašćenog poklicijskog službenika V. M.; Izvršio  uvid u punomoćje izdato od strane D. T. i ovjereno od strane javnog bilježnika u Z... dana 06.06.2014. godine; izvještaj o hemijskom vještačenju biljne materije Forenzičkog centra u Danilovgradu br. 1455/14 i izvršio uvid u fotodokumentaciju Uprave policije CB Herceg Novi od 08.06.2014. godine.</span>
</p>
<p>&nbsp;</p>
<p>
<span class="span1">Iz sadržine zapisnika Uprave policije OBG Herceg Novi, Stanica granične policije Sutorina-Debeli brijeg, br. 65/1-280/14-40/1050/3 o pretresanju prevoznog sredstva, putnika, prtljaga i drugih pokretnih stvari, sačinjenog dana 08.06.2014. godine, proizilazi da su ovlašćeni policijski službenici preduzeli pretresanje PMV D... - C..., reg oznaka Z... vlasništvo I. P. iz H..., kojim je upravljao M. A. iz B... i tom prilikom, u unutrašnjem dijelu vozila i to u podu ispod vozača, suvozača i zadnje klupe pronašli četrdeset i dva (42) pakovanja kockastog oblika, upakovanih u pvc foliji, u kojima se nalazila suva biljna materija tamno zelene boje, za koju se sumnjalo da je opojna droga marihuana. Bliži izgled vozila i marihuane pronađene prilikom pretresa istog, prikazan je u fotodokumentaciji, koja je sastavni dio zapisnika Uprave policije CB Herceg Novi br. 226/14, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz dvije potvrde o privremeno oduzetim predmetima Uprave policije Sektor kriminalističke policije-Odsjek protiv borbe i krijumčarenja br. 240/14-26/157 i 240/14-26/156 od 08.06.2014 godine, proizilazi, da su od M. A. privremeno oduzeti sledeći predmeti: PMV marke "D..." tip "C...", metalik sive boje, reg oznaka Z...; saobraćajna dozvola broj ... na ime P. I. za navedeno vozilo; punomoć za upravljanje navedenim vozilom sačinjeno između D. T. iz Z... i M. A. iz B., ovjereno u Z... 06.06.2014 godine pod brojem OV-... kao i ključ crne boje od navedenog vozila; lična karta na ime optuženog, izdata u A..., serijskog broja ...; mobilni telefon marke "Nokia", sive boje, IMEI 35226201/300774/5 sa telefonskom karticom operatera A... "Weg mit dem speck - tele ring" serijskog broja ...kao i mobilni telefon marke "Nokia" sive boje, IMEI 35431900/705908/8, bez telefonske kartice. </span>
</p>
<p>&nbsp;</p>
<p>
<span class="span1">Iz sadržine potvrde o privremeno oduzetim predmetima Uprave policije, GP Debeli brijeg, broj 55/1-280/14-41/49 od 08.06.2014. godine, na ime optuženog proizilazi, da su od optuženog privremeno oduzeta četrdeset i dva (42) pakovanja kockastog oblika, upakovanog u pvc folije u kojima se nalazila suva biljna materija, tamno zelene boje, biljnog porijekla za koju se pretpostavlja da je opojna droga marihuana, koja se nalazila ispod vozačevog i suvozačevog sjedišta kao i zadnje klupe, cijelom dužinom, tzv. bunkeru u vozilu marke D... tip C... hrvatskih registarskih oznaka Z... kojim je upravljao M. A..</span>
</p>
<p>&nbsp;</p>
<p>
<span class="span1">Iz sadržine zapisnika Uprave policije Grupa za suzbijanje droga Herceg Novi, Kotor, Tivat br. 240/14-26/159 od 08.06.2014. godine, o stanju vozila prilikom oduzimanja, proizilazi, da je dana 23.04.2014 godine, prilikom oduzimanja vozila marke "D..." tip "C...", metalik sive boje, hrvatskih reg oznaka Z..., sa kojim je upravljao M. A. konstatovano je sledeće stanje: da je vozilo metalik sive boje, posjeduje dvije registarske tablice, fabrički radio crne boje, dva spoljašnja retrovizora, jedan unutrašnji retrovizor, dva brisača sa metlicom naprijed i jedan brisač pozadi, dva prednja fara sa pokazivačima pravca, kao i dva bočna pokazivača pravca koja se nalaze na blatobranima, dva zadnja štop svijetla sa pokazivačima pravca, četiri pneumatika od kojih su dva marke "Goodyear" profila 225/65/17 sa aluminijskim felmama na koje je oznaka "Dodge", rezervna guma marke "Goodyear". Iz zapisnika nadalje proizilazi da prilikom oduzimanja vozila, stanje na kilometar satu iznosi 127946 km, da se na zadnjem sjedištu vozila nalaze zaštitne lajsne koje su skinute prilikom pretresa vozila a da je unutrašnjost vozila djelimično oštećena zbog izvršenog pretresa na GP Debeli brijeg. Iz sadržine zapisnika uprave Carina Debeli brijeg o pregledu putničkog vozila kojim je upravljao optuženi od 08.06.2014. godine proizilazi da je pregled navedenog vozila izvršen organoleptički, u saradnji sa graničnom policijom, te da je izvršen pregled cjelukupnog vozila, kako spoljašnjosti tako i unutrašnjosti kao i kofera i tašne koji se se nalazili u vozilu. </span>
</p>
<p>&nbsp;</p>
<p>
<span class="span1">Iz sadržine službene zabilješke Uprave Carina-Carninarnica Kotor Debeli brijeg broj D-1070/1 od 08.06.2014. godine, kao i iz sadržine službene zabilješke Uprave policije -  Sektor granične policije STGB Sutorina-Debeli brijeg od 08.06.2014. godine, sačinjene od strane ovlašćenog policijskog službenika V. M., proizilazi, da je navedenog dana u 10.35h, na izlaznom putničkom terminalu graničnog prelaza Debeli brijeg, naišlo putničko vozilo marke "D..." tip "C...", metalik sive boje, hrvatskih reg oznaka Z..., sa kojim je upravljao M. A., da je redovnim carinskim postupkom kontrole vozila i putnika, predmetno vozilo izdvojeno za detaljan pregled i tom prilikom u podu vozila otkrivena su 42 pakovanja, oblijepljena ljepljivom trakom sa </span><span class="span1">sadržajem suve biljne materije tamno zelene boje za koju se pretpostavljalo da je opojna droga marihuana. Pregled je izvršen u saradnji sa policijom, organoleptički uz korišćenje priručnih sredstava, inspekcijskih ogledala i ostalog pomoćnog alata. Po završetku detaljnog pregleda, lice koje je upravljalo vozilom, vozilo i droga su predati službenicima Grupe za suzbijanje droge u 12.30h. </span>
</p>
<p>&nbsp;</p>
<p>
<span class="span1">Iz sadržine punomoćja ovjerenog od strane javnog bilježnika u Z... dana 06.06.2014. godine, proizilazi, da je D. T. iz Z... prenio ovlašćenje optuženom M. A., da može upravljati i raspolagati motorniim vozilom "D..." tip "C...", metalik sive boje, hrvatskih reg oznaka Z .... </span>
</p>
<p>&nbsp;</p>
<p>
<span class="span1">Iz izvještaja o hemijskom vještačenju biljne Forenzičkog centra u Danilovgradu br. 1455/14 utvrđuje se, da je tom centru dostavljen na vještačenje dokazni materijal koji je pronađen prilikom pretresa PMV marke "D..." tip "C...", reg oznaka Z... kojim je upravljao optuženi i to: 1) četrdeset jedno (41) ručno pravljeno pakovanje, od plastične kese, oblijepljeno providnom selotejp trakom, sa sadržajem suve biljne materije, tamno zelene boje, karakterističnog opojnog mirisa, ukupne neto mase m=20580 grama; 2) jedno (1) ručno pravljeno pakovanje od plastične kese, obmotano providnom plastičnom folijom i oblijepljeno providnom selotejp trakom, sa sadržajem suve biljne materije tamno zelene boje, karakterističnog opojnog mirisa, neto mase m=495 grama. Ukupna neto masa dostavljenog dokaznog materijala iznosi m=21075 grama. Detaljnim makroskopskim i mikroskopsim pregledom dostavljenog biljnog materijala konstatovano je prisustvo smole kao i bodlji u obliku "medveđih kandži". Na osnovu karakteristične morfološke građe navedenih elemenata u dostavljenom biljnom materijalu konstatovano je da isti potiču od biljke čiji je botanički naziv Cannabis Sativa - Konoplja, kao i da sadrži tetrahidrokanabinol (THC) u koncetraciji iznad 0,2%, a koja supstanca djeluje na centralni nervni sistem izazivajući stanje zavisnosti i nalazi se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga, (Službeni list CG br. 56/2012). Iz foto dokumentacije koja je sastavni dio ovog izvještaja utvrđen je izgled uzoraka koji su bili predmet vještačenja.</span>
</p>
<p>&nbsp;</p>
<p>
<span class="span1">Sud je nalaz i mišljenje cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, te sve provedene dokaze, kako pojedinačno tako i u njihovoj medjusobnoj povezanosti, ovaj sud nalazi, da je optuženi M. A. izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1. Krivičnog zakonika Crne Gore, na način, u vrijeme i na mjesto kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrđeno, da je optuženi M. A., dana 08.06.2014, </span><span class="span1">na relaciji Opština Ulcinj, granični prelaz Debeli brijeg Opština Herceg Novi, u automobilu kojim je upravljao marke "D..." tip C... metalik sive boje, reg. oznaka </span><span class="span1">Z..., radi dalje prodaje prenosio 21.075 grama opojne droge marihuane, a koja opojna droga je bila zapakovana u 42 ručno pravljena pakovanja od plastične kese obmotana providnom plastičnom folijom i oblijepljena providnom selotejp trakom, koja je bila sakrivena u duplom podu-"bunkeru" navedenog automobila ispod sjedišta vozača, suvozača i zadnje klupe, a koja je pronadjena prilikom kontrole vozila na </span><span class="span1">graničnom prelazu Debeli brijeg od strane ovlašćenih službenika Uprave carina i Uprave policije Crne Gore i oduzeta od optuženog.</span>
</p>
<p>&nbsp;</p>
<p>
<span class="span1">Naprijed navedeno činjenično stanje, ovaj sud je nesumnjivo utvrdio iz sadržine materijanih dokaza provedenih u postupku. Naime, iz sadržine zapisnika Uprave policije OBG Herceg Novi, Stanica granične policije Sutorina-Debeli brijeg, br. 65/1-280/14-40/1050/3, službene zabilješke Uprave Carina-Carninarnica Kotor Debeli brijeg broj D-1070/1 od 08.06.2014. godine, kao i iz sadržine službene zabilješke Uprave policije -  Sektor granične policije STGB Sutorina-Debeli brijeg br. 55/1-20/14-40/1050, proizilazi da su ovlašćeni policijski službenici granične policije i carine, dana 08.06.2014 u 10.35h, na izlaznom putničkom terminalu graničnog prelaza Debeli brijeg, prilikom redovnog carinskog postupka kontrole vozila i putnika,  izdvojili za detaljan pregled putničko vozilo marke "D..." tip "C...", metalik sive boje, hrvatskih reg oznaka Z..., sa kojim je upravljao M. A. i tom prilikom, u podu vozila, otkrili 42 pakovanja, oblijepljena ljepljivom trakom sa sadržajem suve biljne materije tamno zelene boje za koju se pretpostavljalo da je opojna droga marihuana, koja je kao i vozilo u kojem se nalazila, oduzeta od optuženog, a kako to nesumnjivo proizilazi iz potvrde o privremeno oduzetim predmetima Uprave policije, GP Debeli brijeg, broj 55/1-280/14-41/49 od 08.06.2014. godine.</span>
</p>
<p>&nbsp;</p>
<p>
<span class="span1">Vrstu i količinu opojne droge, sud je utvrdio iz sadržine izvještaja  o hemijskom vještačenju </span>
</p>
<p>
<span class="span1">Forenzičkog centra u Danilovgradu br. 1455/14 iz kojeg se nesumnjivo utvrđuje, da se u  četrdeset i dva (42) ručno pravljena pakovanja, od plastične kese, oblijepljena providnom selotejp trakom, sa sadržajem suve biljne materije tamno zelene boje, karakterističnog opojnog mirisa, ukupne neto mase m=21.075 grama, potiče od biljke čiji je botanički naziv Cannabis Sativa - Konoplja, dok je hemijskom analizom te biljne materije utvrdjeno da ista u sebi sadrži tetrahidrokanabinol (THC) u koncetraciji iznad 0,2%, a koja supstanca djeluje na centralni nervni sistem izazivajući stanje zavisnosti i nalazi se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga, (Službeni list CG br. 56/2012). </span>
</p>
<p>&nbsp;</p>
<p>
<span class="span1">Činjenica, da je opojnu drogu marihuanu, optuženi prenosio radi dalje prodaje, nesumnjivo proizilazi iz same količine opojne droge od 21.075 grama, te načina njenog pakovanja u 42 ručno pravljena pakovanja, od plastične kese, oblijepljena providnom selotejp trakom.</span>
</p>
<p>&nbsp;</p>
<p>
<span class="span1">Sud je posebno cijenio i navode odbrane optuženog, da mu nije bilo poznato da se u podu automobila nalazi opojna droga marihuana i da se osjeća prevareno od strane rođaka D.T. koji mu je dao automobil na korišćenje, pa je takve navode odbrane cijenio kao neosnovane i sračunate na izbjeganje krivice za izvršeno krivično djelo. Naime, za ovaj sud su krajnje neuvjerljivi navodi odbrane optuženog, da su on i njegov rodjak D. T. isplanirali da za vikend podju za U... radi odmora, ali da su pritom iz Z... krenuli odvojeno sa dva automobila, kako to proizilazi iz odbrane optuženog, a navodno kako bi se optuženi zadržao dan duže na odmoru. Nadalje, za  sud je kranje neuvjerljiva i nelogična odbrana optuženog u dijelu u kojem navodi, da je sa T. za vrijeme boravka u U... provodio malo vremena, da su se sreli samo par puta, te da nije znao, niti je pitao T. gdje ide i koje poslove obavlja, kada mu je ovaj tražio ključeve od automobila, odnosno, zašto mu traži vozilo, koje mu je prethodno dao na korišćenje i raspolaganje, a kako je to sud nesumnjivo utvrdio iz sadržine punomoćja, </span><span class="span1">kada je njegov rodjak T. imao na raspolaganju automobil sa kojim se dovezao iz Z... u U..., a sve to kada se ima u vidu, da su u U... došli radi zajedničkog odmora kao rodjaci. Odbrana optuženog posebno gubi na značaju kod činjenice, da mu je za put od Z... do U... rodjak D. T. dao 1.000 eura, kako navodno ne bi bio bez para, da je te pare trošio za smještaj, hranu i lične potrebe, što je po ocjeni suda krajnje nelogično i neprihvatljivo, da optuženi iz B... krene na put, tačnije na odmor u U..., a da pritom kod sebe nema novca.</span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi da su se u radnjama optuženog M. A. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore, obzirom da je u postupku nesumnjivo utvrđeno, a imajući u vidu sadržinu prethodno provedenih materijalnih dokaza, da je optuženi </span><span class="span1">dana 08.06.2014. godine, na relaciji Opština Ulcinj granični prelaz Debeli brijeg Opština Herceg Novi, neovlašćeno radi dalje prodaje prenosio 21.057 grama opojne droge marihuane-supstance proglašene za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl. list CG br. 56/12 od 09.11.2012. godine. Sve činjenice utvrđene u postupku, okolnosti konkretnog slučaja, doveli su ovaj sud do zaključka, da je optuženi predmetno krivično djelo izvršio sa direktnim umišljajem. Optuženi je bio u potpunosti svjestan da vozilom kojim je upravljao radi dalje prodaje prenosi opojnu drogu marihuanu, što sve znači da je kod optuženog postojala svijest o svim obilježjima predmetnog krivičnog djela i htjenje njegovog izvršenja. </span>
</p>
<p>&nbsp;</p>
<p>
<span class="span1">Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obilježja ovog krivičnog djela, a o kojima se sud već izjasnio, bilo nužno navesti i materijalno pravni propis, od kojeg zavisi postojanje ovog krivičnog djela. Naime, Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list CG br. 56/2012) marihuana je proglašena za opojnu drogu i nalazi se na spisku opojnih droga.</span>
</p>
<p>&nbsp;</p>
<p>
<span class="span1">Sud je u izreci presude, upodobio činjenično stanje, utvrdjeno provedenim dokazima na glavnom pretresu, na način što je precizirao relaciju na kojoj je optuženi prenosio opojnu drogu marihuanu, kako je to bliže predstavljeno u izreci presude, a što je sud nesumnjivo utvrdio provedenim dokazima na glavnom pretresu, te stim u vezi u izreci presude izostavio činjenične navode iz optužnice, da je namjera optuženog bila da opojnu drogu dalje prenosi u Republiku H... do Z..., nalazeći da na taj način nije povrijedjen objektivni identitet optužbe.</span>
</p>
<p>&nbsp;</p>
<p>
<span class="span1">Sud je cijenio i ostale provedene dokaze, pa je našao da isti nijesu od uticaja za drugačije presuđenje u ovoj krivično pravnoj stvari.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije, u smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio njegove lične prilike, da živi u vanbračnoj zajednici kao i raniju neosuđivanost, dok otežavajućih okolnosti nije bilo, pa je sud cijeneći naprijed navedene olakšavajuće okolnosti u odsustvu otežavajućih okolnosti, optuženog osudio na kaznu zatvora u trajanju od 2 (dvije) godine, nalazeći da je tako odmjerena kazna adekvatna stepenu </span><span class="span1">krivice optuženog i težini počinjenog krivičnog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela u okviru opšte svrhe izricanja krivičnih sankcija iz čl. 4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na osnovu člana 51 Krivičnog zakonika, sud je optuženom M. A., u izrečenu kaznu zatvora, uračunao vrijeme provedeno u pritvoru, počev od 08.06.2014. godine od 13,30 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Sud je optuženom, shodno čl. 75 u vezi sa čl. 300 st. 7 Krivičnog zakonika Crne Gore, izrekao mjeru bezbjednosti oduzimanje </span><span class="span1">21.075 grama opojne droge marihuane, koja droga se ima uništiti nakon pravosnažnosti presude i za koje zakon propisuje obavezno oduzimanje, kao i p.m.v. marke </span><span class="span1">"D..." tip "C...", metalik sive boje, reg oznaka Z...</span><span class="span1">, kao predmeta upotrijebljenog za izvršenje krivičnog djela, obzirom da je tokom postupka nesumnjivo utvrdjeno, da je predmetno vozilo prepravljano u dijelu poda, tako što je napravljen dupli pod tzv. "bunker", u kojem je pronadjeno 42 pakovanja opojne droge marihuane, a sve kako bi se otklonila stanja i uslovi da optuženi ubuduće vrši krivična djela. </span>
</p>
<p>&nbsp;</p>
<p>
<span class="span1">Kako je optuženi oglašen krivim, to ga je sud </span><span class="span1">shodno čl. 226. i 229. Zakonika o krivičnom postupku </span><span class="span1">obavezao i na plaćanje troškova krivičnog postupka - sudskog paušala i to u iznosu od 100 eura, koji iznos je </span><span class="span1">odmjeren shodno složenosti krivičnog postupka, dužini njegovog trajanja postupka i imovinskim prilikama optuženog, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka, Sud odlučiti naknadno, posebni rješenjem, po pribavlajnju podataka o njihovoj visini.</span>
</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 10.10.2014 godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                           S U D I J A</span>
</p>
<p>
<span class="span1">Novčić Slobodanka                                                                           Predrag Tabaš </span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog,</span>
</p>
<p>
<span class="span1">4. A/A.</span>
</p>
<p>
<span class="span1">Postupljeno, dana ______ godine</span>
</p>
<p>&nbsp;</p>
</div>
</div>


</body>
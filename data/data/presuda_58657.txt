<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:13pt;}
.p2{text-align:end;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p2">
<span>                                        K.br.528/09</span>
</p>
<p class="p1"></p>
<p class="p3">
<span>U IME NARODA</span>
</p>
<p class="p1"></p>
<p class="p1"></p>
<p class="p1">
<span>OSNOVNI SUD U BARU, sudija Aleksandra Leković, kao sudija pojedinac sa zapisničarom Anom Stanišić, u krivičnom predmetu okrivljene G.J.e zbog krivičnog djela – krađa iz čl. 239 st.1  Krivičnog zakonika, po optužnom predlogu Osnovnog tužioca iz Bara Kt.br. 160/06 od 09.02.2007.godine, nakon održanog glavnog javnog pretresa u prisustvu zastupnika optužbe Božović Danijele i branioca okrivljene po službenoj dužnosti LJ.B., dana 19.02.2010.godine donio je i javno objavio,</span>
</p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1">
<span>Okrivljena G.J.A od oca S., rođena .......... godine, sa prebivalištem u Baru, Ilino ( iza nove benziske pumpe ),</span>
</p>
<p class="p1"></p>
<p class="p3">
<span>KRIVA JE</span>
</p>
<p class="p1">
<span>Što je:</span>
</p>
<p class="p1"></p>
<p class="p1"></p>
<p class="p1">
<span class="s1">U periodu izmedju 12.12.2004.godine i 12.12.2005.godine, u naselju Ilino u Baru, u kući u koju stanuje kao podstanar, oduzimala pokretnu stvar - vlasništvo oštećene Elektroprivrede Crne Gore AD Nikšić - Elektrodistribucije Bar, električnu energiju čija je vrijednost 2.693,90 eura, na način što je preko elekrtičnog brojila marke "Iskra" fab. broj 7940711 na kojem su žice sa odlaza stezaljke bile premještene u dolazne stezaljke, neovlašćeno preuzimala neregistrovanu elekričnu energiju čija potrošnja nije mjerena, u namjeri da prisvajanjem i trošenjem elekrične energije sebi pribavi provipravnu imovinsku korist</span>
</p>
<p class="p1"></p>
<p class="p1"></p>
<p class="p1">
<span>- čime je izvršila krivično djelo – krađa iz čl.239.st 1. Krivičnog zakonika (KZ) </span>
</p>
<p class="p1"></p>
<p class="p1"></p>
<p class="p1">
<span>Pa joj sud primjenom članova 4,32,36,42,52,53 i 54 Krivičnog zakonika CG i čl. 359,360 i 364 ZKP-a izriče</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p3">
<span>USLOVNU OSUDU</span>
</p>
<p class="p1"></p>
<p class="p1">
<span>Kojom mu utvrđuje kaznu zatvora u trajanju od 2 /dva/ mjeseca i istovremeno određuje da se kazna neće izvršiti ukoliko okrivljeni u roku od 1 /jedne/ godine  ne izvrši novo krivično djelo.</span>
</p>
<p class="p1"></p>
<p class="p1">
<span>Okrivljena je dužna da na ime imovinskopravnog zahtjeva oštećenom preduzeću Elektrodistribucija Bar isplati iznos od 2.693,90 eura, u roku od 15 dana od dana pravosnažnosti presude podprijetnjom izvršenja</span>
</p>
<p class="p1"></p>
<p class="p1">
<span>Okrivljena je dužna da plati troškove krivičnog postupka u iznosu od 250 eura u roku od 15 dana od dana pravosnažnosti presude, pod prijetnjom izvršenja.</span>
</p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p1">
<span>Optužnim predlogom ODT u Baru Kt.br. 160/06 od 09.02.2007.godine, koji je preciziran na glavnom pretresu dana 19.02.2010. godine, okrivljenoj je stavljeno na teret  izvršenje krivičnog djela bliže opisano u izreci presude. </span>
</p>
<p class="p1"></p>
<p class="p1">
<span>Okrivljenoj je suđeno u odsustvu na osnovu rešenja krivičnog vijeća ovog suda Kv br. 460/08 od 10.09.2008 godine, a okrivljena nije saslušana ni u prethodnom postupku ni na glavnom pretresu</span>
</p>
<p class="p1"></p>
<p class="p1">
<span>U dokaznom postupku sud je proveo sledeće dokaze: pročitani su iskazi ovlašćenog predstavnik ED D.P., svjedoka U.Č., M. L., M. O., M.S. iz prethodnog postuka, dva zapisnika Elektrodistribucije u Baru o kontroli mjernog mjesta br. 16 od 12.12.2005 godine i br. 213 od 01.03.2006 godine, pročitan je nalaz i mišljenje vještaka elektro struke R.L. od 18.09. sa dopunom od 13.12. 2006 godine, saslušan je vještak elektrostruke R.L, izvršen je uvid u spise Osnovnog suda u Baru Rs br 120/05.</span>
</p>
<p class="p1"></p>
<p class="p1">
<span>Ovlašćeni predstavnik ED D.P. je u bitnom navela da su od svojih radnika saznali da je pronađena neovlašćena potrošnja, o čemu su sačinili i zapisnik, nakon čega je oštečeno preduzeće podnijelo krivičnu projavu. Od strane oštećenog preduzeća dat je predlog za obezbjeđenje dokaza, i na licu mjesta je bila prisutna i okrivljena G.J.a. Pridružili su se krivičnom gonjenju i postavili imovinskopravni zahtjev u iznosu  koji je odredio vještak u svom nalazu.</span>
</p>
<p class="p1"></p>
<p class="p1">
<span>Svjedok M.L. je u svom iskazu u bitnom naveo da je 12.12.2005 godine kao ovlašćeni radnik Elektrodistribucije Bar vršio kontrolu mjernog mjesta u kući M.S. u Ilinu. Tom prilikom je utvrdio da je na brojilu tog potrošača bila skinuta plomba elektrodistribucije i da su izlazne žice postavljene na ulazne kod sve tri faze. Takođe je utvrdio da je na jednom šarafu otkinuto plastično uvo od poklopca koje je prethodno bilo plombirano plombom br.11, a to je značilo da je potrošnja električne energije kod tog potrošača vršena mimo postojećeg brojila i da ista nije mogla biti ni očitana.</span>
</p>
<p class="p1"></p>
<p class="p1">
<span>Svjedok M.O.je u svom iskazu u bitnom navela da ona i njen sin Savo već 4 godine ne stanuju u kući koja je bila njihova, tačnije, ta kuća se od 21 januara 2002 godine vodi na G.D. G.D. je odmah nakon njihovog iseljenja već 23 januara 2002 godine izdao kuću u zakup S.S. iz Srbije. S.S. stanuje u toj kući, a sa njim je u kući stanovala i G.J.a. Inače, G.J.a živjela sa S. i sa njim ima jedno djete. S. je tu kuću izdavao drugim podstanarima, tako da se tu za ovih 4 godine izređalo preko 100 osoba. Dalje je navela da je više puta upozoravala ED Bar da se vrši neovlašćena potrošnja struje u toj kući, pa je čak i bila kod direktora distribucije da ga upozna sa tim. Konačno je navela da ne zna gdje se nalazi G.J.a, ali je primjetila da se ponekad pojavljuje u ovoj kući.</span>
</p>
<p class="p1"></p>
<p class="p1">
<span>Svjedok M.S. je u svom iskazu u bitnom naveo da je dana 21.01.2003 godine izašao iz svoje kuće koja se nalazi u naselju Ilino jer je bio prinuđen da istu napusti sa svojom porodicom na osnovu sudske odluke. Od tada nije ulazio u kuću, niti je išta dirao oko električnog brojila. Zna da se u toj kući nalazi više lica i ima informaciju da duže vrijeme nisu plaćali utrošenu električnu energiju. Negdje u 2005.godine iz Elektrodisribucije je dobio poziv da navodno nije platio utrošenu električnu energiju, o čemu se poveo i spor pred sudom, u kojem je dokazao da više ne živi u toj kući i da nema obavezu da plaća utrošenu električnu energiju, nakon čega je ovlašćeni predstavnik ED odustao od tužbe. </span>
</p>
<p class="p1"></p>
<p class="p1">
<span>Iz zapisnika o kontroli mjernog mjesta br. 16 od 12.12.2005 godine konstatuje se da je kod potrošača M.S. naselje Ilino zatečeno sledeće stanje: potrošač je skinuo plombu elektrodistribucije, izlazne žice stavio na ulazne po sve tri faze. Na jednom šarafu otkinuto plastično uvo od poklopca. Električno brojilo plombirano plombom br.11. Iz zapisnika o kontroli mjernog mjesta br. 213 od 01.03.2006 godine konstatuje se da je kod podstanara G.J.e naselje Ilino zatečeno sledeće stanje: brojilo ne registruje električnu energiju zato što su na klembetu brojila na ulazima 1,3,5 vezani i ulazni i izlazni provodnici. Nakon izvršenog vještačenja u prisustvu sudije brojilo povezano, ispravno i plombirano sa ispravnim vezama. </span>
</p>
<p class="p1"></p>
<p class="p1">
<span>Iz nalaza i mišljenja vještaka elektro struke R.L. od 18.09.2006 godine, utvrđeno je da je u kući M. S., u naselju Ilino, neovlašćeno preuzimana električna energija na način što su na klembetu brojila žice sa odlaznih stezaljki u sve tri faze premještene na dolazne stezaljke. Izvršilac te radnje je do stezaljki na klembetu stigao nakon što je sa poklopca klembeta brojila skinuo neoštećenu olovnu plombu. Plombu je izvukao pošto je predhodno rasjekao plastičnu ušku na poklopcu klembeta brojila. Nakon premještanja provodnika na klembetu, ostalo je vratio na svoje mjesto, a rasječeni dio uške zalijepio. Vrijednost neovlašćene neregistrovane električne energije je 857,65 eura. </span>
</p>
<p class="p1"></p>
<p class="p1">
<span>U svom dopunskom nalazu od 13.12.2006 godine, vještak je u djelu gdje opisuje način na koji je oduzimana neregistrovana električne energija ostao u svemu kao i u prethodnom nalazu, s tim što u ovom nalazu vrijednost neregistrovane neovlašćene potrošnje za period od 12.12.2005 godine do 01.03.2006 godine iznosi 2.693,90 eura. Ovakav stav vještak je potvrdio i izkazom na glavnom pretresu od 22.06.2009 godine. </span>
</p>
<p class="p1"></p>
<p class="p1">
<span>Iz spisa Osnovnog suda u Baru RS 120/05 utvrđuje se da je dana 01.03.2006. godine izvršen uviđaj, a povodom predloga za obezbjeđenje dokaza ED Bar protiv protivnika predlagača M.S. u njegovom stambenom objektu koji se nalazi u Ilino Bar, u prisustvu vještaka elektro struke L.R., te da je prisutna bila podstanar G.J.a. U zapisniku je dalje navedeno da se uvidom u stanje klemberta brojila utvrđuje da se sva tri naponska mosta nalaze u ispravnom položaju. Na stezaljkama 1,3,5 se nalaze po dvije žice, dok su stezaljke 2,4,6 prazne. Dalje je navedeno da se ovakvim načinom vezivanja provodnika na brojilo struja u brojilu normalno teče, ali se potrošnja električne energije ne može evidentirati preko brojila. Na zapisniku je konstatovano da je G.J.a navela da je podstanar u navedenom objektu već dvije godine.</span>
</p>
<p class="p1"></p>
<p class="p1">
<span>Ocjenom izvedenih dokaza nesporno je utvrđeno da je okrivljena izvršila krivično djelo koje joj se stavlja na teret. Iz provedenih dokaza se nesporno utvrđuje da je u stambenom objektu koji je bio vlasništvo M. S.i prema kojem je prvobitno bio pokrenut postupak zbog krivičnog djela krađe, kao podstanar živjela okrivljena G.J.a. Ovo se nesporno utvrđuje i iz iskaza svjedoka M.O., kao i iz zapisnika o obezbjeđenju dokaza od 01.03.2006. godine na kojem je kontatovano prisustvo okrivljene G.J.e i gdje je sama okrivljena navela da u navedenom objektu živi kao podstanar već dvije godine. Dalje, iz iskaza svjedoka M. L., kao i iz zapisnika o kontroli mjernog mjesta od  12.12.2005 godine konstatuje se da je kod potrošača M.S.a naselje Ilino zatečeno da je skinuta plomba elektrodistribucije, da su izlazne žice stavljene na ulazne po sve tri faze. Iz zapisnika o kontroli mjernog mjesta br. 213 od 01.03.2006 godine konstatuje se da je kod podstanara G.J.e zatečeno da brojilo ne registruje električnu energiju zato što su na klembetu brojila na ulazima 1,3,5 vezani i ulazni i izlazni provodnici. Takodje je iz nalaza i mišljenja vještaka elektrostruke koji je svoj nalaz dao nakon uvida u spise predmeta i izlaska na lice mjesta, a koji nalaz sud u cjelosti prihvata kao jasan, stručan i objektivan, utvrdjeno je da je okrivljena neregistrovanu električnu energiju neovlašćeno preuzimala na način što su na klembetu brojila žice sa odlaznih stezaljki u sve tri faze premještene na dolazne stezaljke, a vrijednost neovlašćene neregistrovane potrošnje električne energije u konkretnom slučaju iznosi 2.693,90 €. Prema tome, i  iskazom  svjedoka i nalazom i mišljenjem vještaka elektro struke, te zapisnikom o obezbjeđenju dokaza nesporno je utvrđeno da je okrivljena izvršila krivično djelo koje joj je stavljeno na teret. Pored nesporno utvrđene činjenice da je u predmetnom stambenom objektu kao podstanar živjela okrivljena G.J.a i to od 2004.godine, to sud smatra da je okrivljena jedina imala interes da izvrši ovo krivično djelo. Na osnovu svega iznijetog nesporno je da je okrivljena žice sa odlaznih stezaljki u sve tri faze premjestila na dolazne stezaljke i to u cilju neovlašćenog preuzimanja električne energije vlasništvo Elektrodistribucije u  Baru. To je uradila u namjeri pribavljanja protivpravne imovinske koristi. Neovlašćenim preuzimanjem električne energije okrivljena je pribavila protivpravnu imovinsku korist u iznosu od 2.639,90 €.. Sud smatra da je obračun neovlašćeno preuzete električne energije u navedenom iznosu izvršen je u skladu sa članom 26 Pravila o snabdijevanju električnom energijom, te da je u tom dijelu nalaz vještaka precizan, jasan i u cjelosti stručan. .</span>
</p>
<p class="p1">
<span> </span>
</p>
<p class="p1">
<span>Okrivljena je krivično djelo izvršila sa umišljajem, jer je bila svjesna da oduzima tuđu pokretnu stvar, a utvrđena je i njena namjera da prisvajanjem tuđe pokretne stvari pribavi sebi protivpravnu imovinsku korist.</span>
</p>
<p class="p1"></p>
<p class="p1">
<span>Odlučujući se za krivičnu sankciju na strani okrivljenog cijenjene su sve olakšavajuće i otežavajuće okolnosti iz čl. 42 KZCG. Od olakšava​jućih okolnosti sud je cijenio njene lične i prilike jer je u pitanju relativno mlada osoba. Otežavajućih okolnosti nije bilo. Imajući sve ovo u vidu, sud je okrivljenoj izrekao uslovnu osudu kojom mu je utvrdio kaznu zatvora u trajanju od 2 mjeseca i istovremeno odredio da se kazna neće izvršiti ukoliko okrivljena u roku od 1  godine ne izvrši novo krivično djelo. Naime sud smatra da u konkretnom slučaju nije nužno radi krivično pravne zaštite izreći efektivnu kaznu zatvora, već sud smatra da će se upozorenjem uz prijetnju kazne dovoljno uticati na učinioca da više ne vrši krivično djelo. </span>
</p>
<p class="p1">
<span> </span>
</p>
<p class="p1">
<span>Okrivljena je dužna da na osnovu čl. 212  ZKP-a na ime imovinsko pravnog zatjeva oštećenoj Elekrodistribuciji u Baru isplati iznos od 2.693,90  € ,u roku od 15 dana od dana pravosnažnosti presude pod prijetnjom izvršenja. Kako je na osnovu nalaza i mišljenja vještaka elektro struke R.L. utvrdjeno da je okrivljeni neovlašćeno preuzeo električnu energiju u iznosu od 2.693,90 €, ocijenjeno je da je imovinsko pravni zahtjev u potpunosti raspravljen, zbog čega je sud o istom  i odlučio kao u izreci presude.</span>
</p>
<p class="p1"></p>
<p class="p1">
<span>Odluka o troškovima krivičnog postupka zasniva se na odredbi čl. 202.ZKP-a. Okrivljena je dužan da plati troškove krivičnog postupka u iznosu od 250 Eura u roku od 15 dana od dana pravosnažnosti, pod prijetnjom izvršenja, koji troškovi se odnose na plaćanje nalaza i mišljenja vještaka elektro struke u iznosu od 71,50 €, na troškove branioca po službenoj dužnosti u iznosu od 135 eura kao i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p1"></p>
<p class="p1">
<span>Sa izloženog odlučeno je kao u izreci presude</span>
</p>
<p class="p1"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 19.02.2010.godine</span>
</p>
<p class="p1"></p>
<p class="p1"></p>
<p class="p1">
<span>Zapisničar					                                        S U D I J A </span>
</p>
<p class="p1">
<span>Ana Stanišić 				                                            Aleksandra Leković</span>
</p>
<p class="p1"></p>
<p class="p1">
<span> </span>
</p>
<p class="p1">
<span>PRAVNA POUKA:Protiv ove presude može se  izajviti žalba Višem sudu u Podgorici u roku od 8 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p1">
<span> </span>
</p>
<p class="p1"></p>
<p class="p4"></p>
<p class="p4"></p>


</body>
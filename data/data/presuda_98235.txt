<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.16/2014</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">Viši sud u Podgorici, </span><span class="span1">kao prvostepeni krivični, </span><span class="span1">po sudiji pojedincu Vesni Pean, uz učešće Nade Rubežić, kao zapisničara, u krivičnom predmetu protiv optuženog D. B. iz ..., kojeg po službenoj dužnosti brani adv. V.. V.. iz P.., zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, odlučujući po optužnici Višeg državnog tužilaštva iz Podgorice Kt.br. 65/13 od 28.06.2013.godine, </span><span class="span1">koju je na glavnom pretresu zastupao </span><span class="span1">Željko Tomković,  </span><span class="span1">zamjenik VDT-a u Podgorici, </span><span class="span1">nakon održanog glavnog i javnog pretresa dana 11.04.2014.godine, u prisustvu zastupnika optužbe, optuženog i njegovog branioca, donio je i javno objavio  dana 16.04.2014.godine </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Optuženi:</span>
</p>
<p>
<span class="span1">D. B., JMBG ..., od oca .. i majke .., rođene ..., rođen ... godine u .., sa prebivalištem u .., ul. ....., državljanin .., pismen, završio osnovnu školu, nezaposlen, razveden, otac dvoje maloljetne djece, srednjeg imovnog stanja, osudjivan presudama Osnovnog suda u Baru K.br. 183/11 od 12.10.2011. godine kaznom zatvora u trajanju od 6 mjeseci uslovno na jednu godinu zbog krivičnog djela omogućavanje uživanja opojnih droga iz čl.301. st.1. Krivičnog zakonika i presudom Osnovnog suda u Baru, K.br. 377/10 od 02.10.2012.godine kaznom zatvora u trajanju od 4 mjeseca uslovno na jednu godinu i šest mjeseci, zbog krivičnog djela laka tjelesna povreda iz čl. 152. st.2. u vezi st.1. Krivičnog zakonika Crne Gore,</span>
</p>
<p>
<span class="span1">Na osnovu čl.373.st.1 tač.2 ZKP-a</span>
</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span1">Kojom je predstavljeno da je:</span>
</p>
<p>
<span class="span1">Dana 03.05.2013.godine u Baru, neovlašćeno radi dalje prodaje kupio i držao opojnu drogu marihuanu, supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br.56/12 od 09.11.2012.godine), iako je bio svjestan da postupa neovlašćeno i protivpravno, pa je to i htio, na način što je prethodno kupio 570 grama opojne droge marihuane, koja je bila upakovana u providnoj najlon kesi, a ista se nalazila u žutoj najlon kesi sa bijelom najlonskom kesom, koju opojnu drogu je okrivljeni odbacio od sebe na travnatu površinu kada je ugledao </span><span class="span1">ovlašćene policijske službenike i dao se u bjekstvo, kojom prilikom je zaustavljen  od strane ovlašćenih službenika Uprave policije-Grupe za borbu protiv droge Bar, Budva i Ulcinj, a koja opojna droga je od strane okrivljenog bila namijenjena daljoj neovlašćenoj prodaji, </span>
</p>
<p>
<span class="span1">- čime bi izvršio krivično djelo neovlašćena proizvodnja, držanje i stavljanje u promet opojnih droga iz čl.300 stav 1 Krivičnog zakonika Crne Gore.</span>
</p>
<p>
<span class="span1">Troškovi krivičnog postupka padaju na teret Budžeta Crne Gore. </span>
</p>
<p>
<span class="span1">Na osnovu člana 75 u vezi člana 300 stav 7 Krivičnog zakonika, prema optuženom se izriče:</span>
</p>
<p style="text-align:center;">
<span class="span1">MJERA BEZBJEDNOSTI ODUZIMANJA PREDMETA</span>
</p>
<p>
<span class="span1">ODUZIMA SE od optuženog 570 grama opojne droge-marihuane koja se nakon pravosnažnosti presude ima uništiti.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnicom VDT-a iz Podgorice Kt.br.65/13 od 28.06.2013. godine optuženom D. B. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika. U ovom predmetu je bila donijeta prvostepena presuda K.br.91/13 od 11.09.2013.godine, koja je ukinuta rješenjem Apelacionog suda Kž.br.346/2013 od 24.02.2014.godine, i predmet vraćen na ponovni postupak i suđenje. Na novom glavnom pretresu, zastupnik optužbe je do kraja glavnog pretresa ostao pri ranije podignutoj optužnici, navodeći da su se u radnjama optuženog stekla sva bitna obilježja krivičnog djela stavljenog mu na teret, predlažući da ga sud oglasi krivim i osudi po zakonu.</span>
</p>
<p>
<span class="span1">Optuženi D. B. je u svojoj odbrani kod tužioca naveo da je heroinski zavisnik 4-5 godina i da je koristio 3-4 grama heroina svakodnevno, da se zbog toga liječio o čemu posjeduje i medicinsku dokumentaciju. Kritičnog dana oko 12,00 časova, sa svog broja telefona, poslao je poruku svom poznaniku L. V. i toj poruci ga je pitao da li mogu da se vide. Kako se ovaj nije javljao, pošao je na jedan plac za koji misli da ga V. zakupljuje, a na kom placu drži pse za borbu, gdje ga je zatekao i pitao ga da li ima marihuane, a ovaj mu je odgovorio da ima. Tražio je da mu da koliko može, a da će mu novac dati kad zaradi. L. je pošao u jedan sporedni objekat, u kojem drži hranu za pse, i iz istog izašao sa jednom kesom u kojoj se nalazilo jedno pakovanje marihuane, koje je izgledalo kao vakumirano, iako nije bilo. Drogu je kupio za svoje potrebe bez namjere da je dalje prodaje. Inače, nezaposlen je, a povremeno radi na građevinama, razveden je, ima maloljetnu djecu koju izdržava, a koja žive sa njim i njegovim roditeljima. Za ovu drogu je trebao da da 100,00 €, ne više, a i prije je kupovao drogu od L., ali u manjim količinama, gram - dva za iznos od 10 € i dnevno je konzumirao od 5 do 8 grama marihuane. Imao je stan u Baru koji je prodao za 40.000 €, i od tog novca je kupovao heroin i marihuanu, a još uvijek ima novca od te prodaje. Prilikom kupovine kesu nije otvarao, ista je bila žute boje, a sama marihuana je bila u pakovanju od pvc kese bijele boje. V.. nije precizirao koliko će marihuane da kupi, već mu je rekao da mu da onoliko koliko </span><span class="span1">može. Nakon što je uzeo drogu, kesu je stavio iza mjesta suvozača i uputio se  u pravcu svog stana. Potom je objašnjavao da kada je došao iza zgrade u kojoj živi, parkirao je vozilo, izašao iz istog, uzeo kesu i u tom trenutku primijetio je policiju, zbog čega  se uplašio kada je vidio policajce i odbacio je kesu od sebe, nije bježao, niti pokušavao da bježi, samo je odbacio kesu i ostao na licu mjesta, da bi kasnije na istom zapisniku naveo da kada se vraćao sa placa, pokupio je R.., a prije nego što je ovaj ušao u vozilo, kesu sa marihuanom sklonio je iza suvozačevog mjesta, na patos, zatim da je R.. ostao u kolima, a on je  pošao do stana u namjeri da proba marihuanu. Kada je otvorio kesu, vidio je da je marihuana sva buđava i kvasna i nakon izlaska iz stana primijetila ga je policija i tada je bacio kesu. Kritične prilike sa njim u vozilu je bio B.. R.., jer mu se prethodnog dana zapalio stan, pa ga je htio angažovati da mu okreči stan. Inače je sumnjao da je marihuana lošeg kvaliteta jer je po dodiru osjetio da je mokra i primijetio je vodu, a i ranije se dešavalo da mu V.. proda marihuanu lošeg kvaliteta. Istu je htio da baci kada je vidio u kakvom se stanju nalazi.</span>
</p>
<p>
<span class="span1">Na glavnom pretresu optuženi je negirao izvršenje predmetnog krivičnog djela, a tvrdio je da je marihuanu kupio kritičnog dana na Adi Bojani od njemu nepoznatog lica, Albanca, isključivo za svoje potrebe, a da L.. V.. poznaje, medjutim negirao je da isti sa predmetnim dogadjajem ima ikakve veze. Objasnio je da ne zna šta je pričao pred VDT-om jer je tada bio u heroinskoj krizi, naime, koristio je heroin, a marihuanu je kupio da bi se sa heroina prebacio na nju. Inače, kada je vidio policiju nije bježao, stao je, ukočio se, prepao i odbacio kesu od sebe. Nakon što su mu predočene razlike u kazivanju u odnosu na odbranu iznijetu pred VDT-om, naveo je da je istina ono što je rekao na glavnom pretresu. Posebno je odgovorio da je marihuanu mjerio na Adi Bojani, sa ovim Albancem, i da je težina bila 1.270 grama, a pretpostavlja da se količina smanjila zbog toga što je bila kvasna. Količina od 570 grama poslužila bi mu nekih dva do tri mjeseca. Na Adu Bojanu je išao svojim vozilom jer je bila neka žurka, nije bio siguran da li je to bilo prvog ili drugog maja. Te iste večeri marihuanu je ponio kući, a sjutradan kada je vidio kakva je marihuana, htio je da je baci. Marihuana je bila upakovana u tri kese, a kesu je otvorio u stanu i tada je vidio da je marihuana kvasna. Na kraju je dodao da se još uvijek liječi od zavisnosti, da redovno uzima terapiju, a riječ je ambulantnom liječenju koje sprovodi u bolnicama u Baru i Kotoru, o čemu posjeduje ljekarske izvještaje.</span>
</p>
<p>
<span class="span1">Branilac optuženog je u završnoj riječi naveo da izvedenim dokazima na glavnom pretresu nije utvrdjeno da je optuženi izvršio krivično djelo koje mu se stavlja na teret, tj. da ni jedan dokaz ne upućuje da je optuženi kupio marihuanu radi dalje prodaje, a ni sama količini marihuane ne ukazuje da je optuženi imao namjeru da je dalje prodaje. Novac za kupovinu marihuane potiče od prodaje stana, za čime je optuženi posegao kako bi sebi, kao zavisniku od narkotika, obezbijedio korišćenje iste za jedan period nakon pribavljanja. </span>
</p>
<p>
<span class="span1">Sud je na glavnom pretresu izveo sledeće dokaze: neposredno saslušao stalnog sudskog vještaka hemijske struke Banović Snežanu i stalnog sudskog vještaka psihijatra dr Željka Golubovića, na saglasan predlog stranaka pročitao se iskaz svjedoka R.. B.. dat na zapisniku o glavnom pretresu K.br.91/13 od 06.09.2013.godine, te pročitao službenu zabilješku Uprave </span><span class="span1">policije - PJ Bar od 03.05.2013.godine, potvrdu o privremeno oduzetim predmetima Uprave policije - Područne jedinice Bar od 03.05.2013.godine, na ime B.. D.., potvrdu o privremeno oduzetim predmetima Uprave policije - Područne jedinice Bar Ku.br.184/13od 03.05.2013.godine, na ime B.. D.., Izvještaj o hemijskom vještačenju Forenzičkog centra Danilovgrad broj 1468/13, Izvještaj o DNK vještačenju Forenzičkog centra Danilovgrad broj 1466/13, izvršio uvid u Fotodokumentaciju koja čini sastavi dio izvještaja o hemijskom vještačenju broj 1468/13 od 19.06.2013.godine, pročitao nalaz i mišljenje stalnog sudskog vještaka medicinske struke dr Golubović Željka - specijaliste psihijatra kao i njegovo izjašnjenje dato na zapisniku o glavnom pretresu K.br.91/13 od 06.09.2013.godine, izvršio se u uvid u fotokopiju kupoprodajnog ugovora koji je sačinjen pred notarom Redžepagić Senadom iz Bara, Uzz br. 419/2012 od 12.07.2012. godine i pročitao Izvod iz Kaznene evidencije izdat od Uprave policije PJ Bar broj 19-03/1-245/13-3555/2 od 20.052013.godine, za optuženog B.. D..</span>
</p>
<p>
<span class="span1">Svjedok B.. R.. u svom iskazu naveo je da poznaje D.. B.. jer je radio neke molerske radove na kući njegovog oca, a trebalo je i njemu nešto da kreči. Kritične prilike, D.. ga je sasvim slučajno sreo, bio je svojim vozilom, koje je plave boje i bio je sam u vozilu. D.. je zaustavio vozilo na bulevaru u Baru i rekao mu da ga sačeka u vozilu na trenutak. Ostao je u vozilu, sjedio je nekih 10 minuta koliko se sjeća. Odjedanput je nastala trka oko vozila i policija mu je naredila da izadje iz vozila, pretresli su ga, čak su mu stavili i lisice i odveli su ga u stanicu u Bar, a nakon što je tamo dao izjavu pustili su ga. Vidio je B.. i policiju na nekih desetak metara od vozila i neku kesu malo dalje od njih. U policiji su mu govorili da je vidio kako je B.. odbacio kesu od sebe, ali da to nije tačno, jer on to nije vidio, što je policiji i rekao. Ne sjeća se uopšte razgovora izmedju B.. i njega u vozilu, samo zna da je bilo priče o krečenju. On je zaustavio B.. kada je vidio da mu prilazi, jer je vidio da ide u pravcu u kom je on trebao da ide i to je bilo negdje između 14,00 i 15,00 sati. </span>
</p>
<p>
<span class="span1">Iz službene zabilješke Uprave policije PJ Bar od 03.05.2013.godine, sačinjene od strane ovlašćenih policijskih službenika‚ proizilazi da su dana 03.05.2013. godine u 14,45 časova, službenici ove jedinice kretali se Bulevarom Dinastije Petrovića u Baru, iz pravca marketa "Maksi" u pravcu "Tri kule". U jednom trenutku primijetili su NN muško lice koje se kretalo iz pravca stambenih zgrada, koje je u ruci držalo kesu žute boje. Ovo lice prišlo je PMV vozilu marke "Audi A4", plave boje, barskih oznaka, koje je bilo parkirano na bulevaru. Kada ih je ugledao, uznemirio se i odbacio je kesu koju je držao u desnoj ruci na nekih 4 - 5 metara od sebe, i dao se u bjekstvo. Tada su oni izašli iz službenog vozila, uhvatili ga i lišili slobode. U vozilu, na mjestu suvozača, legitimisano je lice pod imenom B.. R.. Nakon dolaska uviđajne ekipe PJ Bar, utvrđeno je da se u kesi koja je odbačena nalazila zelena biljna materija za koju se posumnjalo da je opojna droga marihuana, težine oko 1.275 grama. U prostorijama PJ Bara, utvrđeno je da je NN lice B.. D.. Materija koja se nalazila u kesi oduzeta je, o čemu je izdata potvrda. </span>
</p>
<p>
<span class="span1">Iz potvrde o privremeno oduzetim predmetima Uprave policije PJ Bar broj Ku.184/13 od 03.05.2013.godine, na ime D.. B.., uredno potpisana od strane istog, proizilazi da je od D.. B.. </span><span class="span1">privremeno oduzeta žuta najlonska kesa, u kojoj se nalazila bijela najlonska kesa, unutar koje je bila providna najlonska kesa napunjena zelenom biljnom supstancom za koju se osnovano sumnjalo da je opojna droga - marihuana, ukupne težine oko 1275 gr.</span>
</p>
<p>
<span class="span1">Iz potvrde o privremeno oduzetim predemtima Uprave policje PJ Bar broj Ku.184/13 od 03.05.2013.godine, na ime D.. B.., uredno potpisana od strane istog, proizilazi  da su od B.. D.. privremeno oduzeti mobilni telefon marke "Nokia", IMEI 357685/01/17869/6 sa sim karticiom M:tel broj 068302673 i mobilni telefon marke "HTC", IMEI 358355026137998 sa SIM karticom "Telenor" seriskog broja 89382 01112 08232 15693.</span>
</p>
<p>
<span class="span1">Iz izvještaja o hemijskom vještačenju Forenzičkog centra Danilovgrad broj 1468/13 od 29.05.2013.godine, koji prati fotoelaborat u kojem su prikazani dostavljeni predmeti, proizilazilo je da je na vještačenje dostavljena jedna papirna vreća, sa sadržajem djelimično suve biljne materije, tamno zelene boje, karakterističnog opojnog mirisa, neto mase, nakon sušenja, 570 grama. Na osnovu karakteristične morfološke građe elemenata u dostavljenom biljnom materijalu konstatovano je da isti potiču od biljke čiji je botanički naziv Cannabis Sativa-Konoplja. Konstatovano je da dostavljeni dokazni materijal sadrži tetrahidrokanabinol u koncentraciji iznad 0,2 %. Konoplja i THC su supstance koje djeluju na centralni nervni sistem, izazivaju stanje zavisnosti i nalaze se u Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl. list Crne Gore br.56/2012). </span>
</p>
<p>
<span class="span1">Sud je na glavnom pretresu neposredno saslušao stalnog sudskog vještaka hemijske struke Banović Snežanu, koja je pojasnila da u dosadašnjoj praksi Forenzičkog centra nije vršeno ispitivanje koliko se ručno pravljenih cigareta tzv. "džointa" može dobiti od određene količine marihuane, zato što se džointi po potrebi miješaju sa duvanom, a nekada su i čisti, u zavisnosti kako se konzumiraju, te da količina biljne materije - marihuane može da varira u zavisnosti od veličine džointa, a da bi neka srednja težina iznosila oko 0,20 grama. Takodje je objasnila da je u konkretnom slučaju, iz policijskog izvještaja proizilazilo da su oni predmetnu marihuanu dobili u vlažnom stanju, i tada se radilo o količini od 1.275,4 grama, te da je supstanca ostala u policiji da se suši do težine od 777,00 grama, kada je proslijeđena Forenzičkom centru radi vještačenja. I u pismenom izvještaju je navela da je biljna materija došla u vlažnom stanju, pa je ostala kod njih da se dalje suši do  konstantne neto mase od 570,00 grama. </span>
</p>
<p>
<span class="span1">Iz izvještaja o DNK vještačenju Forenzičkog centra Danilovgrad broj 1466/13 od 19.06.2013. godine, u čijem sastavu je i fotoelaborat, proizilazi da je ovom Centru dostavljena na DNK analizu žuta kesa sa sadržajem biljne materije tamno zelene boje kako bi se utvrdio DNK profil lica koje je bilo u kontaktu sa navedenom kesom. Nakon izvršenih DNK analiza, te provjere podudarnosti DNK profila sa nespornim DNK uzorcima uzetim od lica B.. D.. i L.. V.., utvrđeno je da dobijeni rezultat DNK analize daje ekstremno jaku podršku hipotezi da se na brisu izuzetom sa površina oko proreza za nošenje žute kese nalazi biološki materijal D.. B... </span>
</p>
<p>
<span class="span1">Iz nalaza i mišljenja stalnog sudskog vještaka medicinske struke dr Željka Golubovića od 08.08.2013.godine, proizilazi da je optuženi D.. B.. osoba prosječnih intelektualnih sposobnosti, bez evidentnih simptoma trajnog duševnog oboljena, da isti pokazuje neurotske simptome u vidu anksiozno depresivnog ispoljavanja, a koji su posledica karakteroloških svojstava ličnosti, te dugogodišnje zloupotrebe psihoaktivnih supstanci, prevashodno heroina. Takodje je prisutno dugogodišnje konzumiranje heroina koje ima karakteristike toksikomanske zavisnosti (psihička i fizička zavisnost) o heroinu kao dominantne droge. Vještak je bio mišljenja da je optuženi u vrijeme izvršenja krivičnog djela mogao da shvati značaj svog djela i da upravlja svojim postupcima. Na osnovu neposrednog pregleda vještak je utvrdio da je optuženi konzumirao dnevnu dozu heroina od 1 do 5 grama ušmrkavanjem, a uobičajena dnevna doza osoba koje konzumiraju heroin je 0,5 do 1 grama, a nekada i 2 grama, što zavisi od čistoće heroina. Kako optuženi D.. B.. pokazuje toksikomansku zavisnost o heroinu kao dominantnoj drogi, vještak je bio mišljenja da je sa medicinske strane potrebno primijeniti mjeru bezbjednosti liječenja od narkomanije, iz preventivnih i medicinskih razloga u Centru za mentalno zdravlje u mjestu boravka ili u drugoj ustanovi zavisno od stava suda. Prilikom saslušanja na glavnom pretresu od 06.09.2013. godine, vještak je pojasnio da se pod tačkom 5. u pisanom nalazu i mišljenju izjasnio u smislu davanja predloga sudu o daljem liječenju optuženog D.. B.., a imajući u vidu okolnost da je optuženi u 2013.godini u više navrata u preddeliktnom periodu bio na liječenju u metadonskom centru, odnosno u više navrata je posjećivao taj metadonski centar gdje mu je ordinirana zamjenska terapija za heroin. </span>
</p>
<p>
<span class="span1">Na glavnom pretresu pred ovim sudom, nakon što je  vještak izvršio uvid u otpusnu listu sa epikrizom Specijalne bolnice za psihijatriju u Kotoru, matični broj 10545 i  izvještaj ljekara specijaliste Centra za mentalno zdavlja DZ Bar, broj protokola 731, od 31.03.2014.godine, koji je optuženi dostavio sudu, vještak je naveo da se jasno vidi da je optuženi pregledan u Domu zdravlja u Baru 31.03.2014.godine, i tada je verifikovana dijagnoza "akutna tranzitorna psihoza". Ista dijagnoza je potvrđena i tokom bolničkog liječenja u Specijalnoj psihijatrijskoj bolnici u Kotoru u periodu od 07.11.2013.godine do 09.01.2014.godine, kada je liječen dijagnostički pod šiframa F-23.9 i F-11, što u prevodu znači akutna psihoza u prolazu i mentalni poremećaj, poremećaj ponašanja uzrokovan opijatima. Dalje je pojasnio da se radi o zavisniku o heroinu, a pogotovo imajući u vidu činjenicu da je bio na tzv. metadonskom programu, što sa medicinske tačke gledišta govori da se radi o teškom obliku zavisnosti od heroina. Posebno je odgovorio da medicinska dokumentacija prikazuje da je optuženi dominantno koristio heroin, a neposrednim pregledom optuženi se izjasnio da u momentima kada nije u stanju da nabavi herion, prelazio bi na lakše droge, odnosno marihuanu. Tokom intervjua optuženi je naveo da kada je uvidio da mu je psihičko stanje, odnosno bolest uzrokovana heroinom uznapredovala, to je bi ubjedjenja i stava da bi se "skinuo sa heroina", da treba preći na konzumiranje tkz. lakše droge, odnosno marihuane. Količina koju je upravo optuženi naveo, a to je konzumacija prosječno oko 20 cigareta džointa, odnosno marihuane, po mišljenju vještaka je u izvjesnom smislu riječi mogla zamijeniti oko jedan  do dva grama </span><span class="span1">heroina, odnosno navedeno uzimanje marihuane je moglo ublažiti eventualno javljanje psihičke krize usljed neuzimanja heroina. </span>
</p>
<p>
<span class="span1">Iz fotokopije kupoprodajnog ugovora koji je sačinjen pred notarom Redžepagić Senadom iz Bara, Uzz br.419/2012 od 12.07.2012.godine, proizilazi da je D.. B.., kao prodavac, sa obimom prava 1/1, zaključio ugovor o prodaji stambenog prostora sa S.. L.., kao kupcem, koji se nalazi u zgradi 66, na parceli 6492/1 KO Novi Bar, površine 39m2, spratnosti P1, kao i podruma površine cca 20m2, koji se nalazi u zgradi 66, na parceli 6492/1 KO Novi Bar, koji pripada uz navedeni stan, po cijeni od 40.000,00€ (četrdeset hiljada eura). Navedeni ugovor uredno je potpisan od strane ugovornih strana i ovjeren od strane notara Redžepagić Senada iz Bara.</span>
</p>
<p>
<span class="span1">Iz izvoda iz kaznene evidencije Uprave policije - PJ Bar br.19-03/1-245/13-3555/2 od 20.05.2013.godine na ime optuženog D.. B.. proizilazi da je optuženi ranije osuđivan, i to: presudom Osnovnog suda u Baru K.br.183/11 od 12.10.2011. godine na kaznu zatvora u trajanju od 6 mjeseci uslovno na jednu godinu zbog krivičnog djela omogućavanje uživanja opojnih droga iz čl.301 st.1 Krivičnog zakonika i presudom Osnovnog suda u Baru K.br. 377/10 od 02.10.2012 . godine na  kaznu zatvora u trajanju od 4 mjeseca uslovno na jednu godinu i šest mjeseci, zbog krivičnog djela laka tjelesna povreda iz čl. 152. st.2 u vezi st.1 Krivičnog zakonika Crne Gore.</span>
</p>
<p>
<span class="span1">Imajući u vidu sve naprijed navedeno, a cijeneći odbranu optuženog koji negira izvršenje predmetnog krivičnog djela, te sadržinu provedenih dokaza, Sud je utvrdio da nije dokazano da je optuženi B.. D.. učionio krivično djelo stavljeno mu na teret navedenom optužnicom.</span>
</p>
<p>
<span class="span1">Naime, u postupku je nesporno utvrđeno, da je optuženi dana 03.05.2013.godine, u Baru, držao opojnu drogu marihuanu koju je prethodno kupio, a koja je bila upakovana u providnoj najlon kesi, a ova se nalazila u žutoj najlon kesi sa bijelom najlon kesom, da je kesu u kojoj se nalazila predmetna droga nosio u desnoj ruci kada se kretao iz pravca svog stana ka svom vozilu u kojem nalazio B.. R.., a koje je bilo parkirano na Bulevaru ispred zgrade u kojoj stanuje, da je navedenu kesu odbacio od sebe na travatnu površinu kada je primijetio policijske službenike, nakon čega je bio uhvaćen i lišen slobode od strane policijskih službenika. Najlon kesa u kojoj se nalazila biljna materija za koju se posumnjalo da je opojna droga marihuana, oduzeta je i poslata na vještačenje. Nakon sprovedenog vještačenja, na nesumnjiv način je utvrđeno da je biljna materija, koja se nalazila u najlon kesi, opojna droga marihuana, u količini od 570 grama, koja je sadržala THC (tetrahidrokanabinol) u koncentraciji iznad 0,2 %, kao i da je na žutoj najlon kesi pronađen biološki materijal - DNK optuženog. Navedene činjenice, koje ni sam optuženi nije sporio u svojoj odbrani, sud je utvrdio iz službene zabilješke UP PJ Bar, potvrde o privremeno oduzetim predmetima UP PJ Bar, izvještaja o hemijskom i DNK vještačenju Forenzičkog centra Danilovgrad.</span>
</p>
<p>
<span class="span1">Tokom postupka optuženi je negirao da je izvršio krivično djelo stavljeno mu na teret, ističići da je dugogodišnji zavisnik od narkotika, tačnije da je 4-5 godina konzumirao heroin, </span><span class="span1">uzimajući svakodnevno 3-4 grama heroina, te da je predmetnu drogu kupio isključivo za svoje potrebe, jer se u kritičnom periodu liječio, pa je heroin htio da zamijeni marihuanom, kao i da je kupljena količina trebala da mu posluži za dva-tri mjeseca. Nesporno je da se u kritičnom periodu optuženi  “skidao” sa heroina, odnosno bio je na metadonskom programu, što je proizilazilo iz medicinske dokumentacije koji je optuženi predao sudu, (potvrda Centra za mentalno zdravlje-metadonskog centra Doma zdravlja Kotor iz kojih je proizilazilo da je optuženi od 25.01.2013.godine bio uključen u metadonski program), a koju dokumentaciju je koristio sudski vještak psihijatar dr Golubović iz čijeg nalaza i mišljenja se sud uvjerio da je kod optuženog prisutno dugogodišnje konzumiranje heroina koje ima karakeristike toksikomanske zavisnosti (psihička i fizička zavisnost) o heroinu kao dominantne droge.Vještak je posebno objasnio na glavnom pretresu, a nakon uvida u otpusnu listu sa epikrizom Specijalne bolnice za psihijatriju u Kotoru (iz koje proizilazi da je u toj ustanovi liječen od poremećaja ponašanja uzrokovanog opijatima od 07.11.2013.do 09.01.2014.godine), i izvještaja ljekara specijaliste Centra za mentalno zdravlje Doma zdravlja u Baru od 31.03.2014.godine, da je kod optuženog verifikovana dijagnoza "akutna tranzitorna psihoza". Sve ovo jasno ukazuje da se optuženi liječio i u preddeliktnom i u postdeliktnom periodu, te da se u konkretnom radi o teškom obliku zavisnosti od heroina kod optuženog. Takodje je vještak potvrdio da je optuženi bio je ubijedjen da bi se oslobodio heroina odnosno "skinuo sa heroina", da treba da predje na konzumiranje tkz. "lakše droge" odnosno marihuane, i to nakon što je uvidio da mu je psihičko stanje odnosno bolest uzrokovana heroinom dosta uznapredovala,  a količina koju je konzumirao,  to je prosečno bilo oko 20 cigareta džointa, po mišljenju vještaka je u izvjesnom smislu mogla zamijeniti oko jednog do dva grama heroina. U tom pravcu vještak je bio jasan objašnjavajući da je navedeno uzimanje marihuane moglo ublažiti eventualno javljanje psihičke krize usljed neuzimanja heroina. Vještak hemijske struke nije mogla odgovoriti koliko džointa se može napraviti od odredjene količine marihuane, jer to u dosadašnjoj praksi Forenzičkog centra nisu ispitivali, pogotovo što ta količina može varirati u zavisnosti od čistoće i veličine džointa, ali da bi neka srednja težina iznosila oko 0,20 grama. Kako ovo nije bio pouzdan podatak, tako se ni sud nije mogao baviti proračunom koliko džointa može da se napravi od količine od 570 grama marihuane i u tom pravcu donijeti pouzdan zaključak da ta količina zapravo nije bila za ličnu upotrebu, već naprotiv za prodaju ( kao što je smatrao zastupnik tužbe). </span>
</p>
<p>
<span class="span1">Za sud je bilo bez uticaja to što je optuženi u toku postupka mijenjao odbranu u dijelu od koga je kupio predmetnu drogu ( da li  od poznanika L.. V.. Ili nekog nepoznatog Albanca), i nije ulazio u razloge za to, pogotovo pri  činjenici da je ovakvo kazivanje prema riječima optuženog, bilo posljedica heroinske krize u kojoj se tada nalazio. Dakle, sud je nesporno utvrdio iz nalaza i mišljenja stalnog sudskog vještaka medicinske struke dr Željka Golubovića, koji je u svom nalazu naveo da je kod optuženog prisutno dugogodišnje konzumiranje heroina koje ima karakteristike toksikomanske zavisnosti (psihičke i fizičke) o heroinu kao dominantne droge, pa u tom pravcu nije bilo razloga da sud ne prihvati odbranu optuženog, posebno u dijelu da je predmetnu marihuanu kupio kako bi je lično konzumirao. </span>
</p>
<p>
<span class="span1">Sud nije prihvatio stav optužbe da količina marihuane upućuje na činjenicu da je optuženi istu kupio u namjeri dalje prodaje, a ovo sa razloga što je dokazano da se optuženi u kritičnom periodu liječio od heroina, i da je kao zamjenu za heroin očigledno koristio marihuanu, koja mu je trebala ublažiti posljedice krize u koju je upadao neuzimanjem heroina. U prilog navedenom, stoji i činjenica da predmetna droga nije kupljena suva,  a što je sud utvrdio iz izvještaja o hemijskom vještačenju, kao i neposrednog izjašnjenja vještaka hemijske struke Banović Snežane, koja je pojasnila da je predmetna droga, u vrijeme kada je oduzeta, bila u vlažnom stanju, te da je nakon sušenja, prvo kod policije, a zatim i u Forenzičkom centru, došla do neto mase od 570 grama. Dakle, u konkretnom slučaju ni kvalitet, a ni način pakovanja predmetne droge (bila je spakovana u najlon kesi, a ne podijeljena na manje zamotuljke spremne za dalju prodaju)  ne upućuje na zaključak da se ista mogla odmah dalje distribuirati odnosno prodavati, jer se prethodno očigledno prvo morala osušiti, a potom i prepakovati, a koje činjenice su od značaja za postojanje predmetnog krivičnog djela.</span>
</p>
<p>
<span class="span1">Sud je cijenio i navode odbrane optuženog da je u kritičnom periodu količina “džointa” koju je konzumirao na dan bila oko 20 komada i imajući u vidu neposredno izjašnjenje stalnog sudskog vještaka psihijatrijske struke dr Željka Golubovića da bi navedena količina kod optuženog, naročito ako se ima u vidu da je u preddeliktnom period bio teški zavisnik od heroina, mogla da zamijeni jedan do dva grama heroina, te da bi mogla da ublaži eventualno javljanje psihičke krize usljed neuzimanja heroina, sud je ubjeđenja da je namjera optuženog prilikom kupovine predmetne droge bila da istu isključivo koristi za svoje potrebe, odnosno da istu konzumira kao zamjenu za heroin. Nesporno je da je predmetnu marihuanu  optuženi držao dok se približavao svom vozilu, a kada je primijetio službenike policije, kesu u kojoj se nalazila opojna droga je odbacio od sebe, kako je objašnjavao iz straha i panike, što je za sud bilo ponašanje koje ne bi odstupilo od uobičajenog, obzirom da je znao da u ruci ima kesu sa drogom. U prilog odbrani, stoji i činjenica da je optuženi jula 2012.godine prodao stan po cijeni od 40.000 eura, što je sud na nesumnjiv način utvrdio iz fotokopije kupoprodajnog ugovora o prodaji stana,  uredno popisanog i ovjerenog od strane notara. Optuženi je tvrdio da je od navedene prodaje u kritičnom periodu imao još uvijek novca, da  je iz toga razloga kupio navedenu količinu marihuane kako bi istu konzumirao za određeni budući period, i zbog ove nesporne činjenice (prodaja stana za veći novčani iznos), sud nije mogao zaključiti da je optuženi predmetnu drogu kupio upravo u svrhu prodaje, kako mu se stavljalo na teret.</span>
</p>
<p>
<span class="span1">Naprotiv, u konkretnom slučaju sud je utvrdio da je optuženi teški zavisnik od upotrebe droga, zatim količina od 570 grama marihuane, njegovo ponašanje nakon što je primijećen od strane policije, činjenica da nije poznat kao prodavac droga, niti je neka druga okolnost ukazivala na njegovu namjeru da predmetnu drogu proda, odnosno i sve ovo nije ukazivalo na namjeru prodaje predmetne droge od strane optuženog, tj. provedeni dokazi sudu nisu ukazivali da su preduzete radnje od strane optuženog predstavljale radnje izvršenja krivičnog djela koje mu je stavljeno na teret.</span>
</p>
<p>
<span class="span1">Na osnovu ovako utvrđenog činjeničnog stanja, i pored nesporne činjenice da je optuženi kupio i držao opojnu drogu marihuanu u količini od 570 grama, ovaj sud je mišljenja da je </span><span class="span1">optuženi to učinio isključivo za svoje potrebe, u namjeri da istu konzumira. Dakle, ni jedan provedeni dokaz nije na jasan i nedvosmislen način ukazivao da je optuženi B.. D.. kupio opojnu drogu marihualnu u namjeri da je dalje prodaje, čime bi bila otvarena obilježja krivičnog djela iz čl.300 st.1 KZ-a. Kupovina droge je radnja koja sama za sebe ne predstavlja kažnjivo ponašanje, niti se smatra krivičnim djelom u smislu radnje krivičnog djela koje je optuženom stavljeno na teret, jer je za postojanje predmetnog krivičnog djela neophodno da se dokaže da je opojna droga kupljena u cilju dalje prodaje.</span><span class="span1"> Kako nijedan provedeni dokaz nije na jasan i nedvosmislen način ukazivao da je optuženi B.. D.. učinio krivično djelo </span><span class="span1">neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika</span><span class="span1">, odnosno sud je u tom pravcu ostao u sumnji, pa  je shodno načelu "in dubio pro reo" odlučio u korist optuženog, te ga je zbog nedostatka dokaza oslobodio od optužbe.</span>
</p>
<p>
<span class="span1">Sud je cijenio ostale provedene dokaze, ali je našao da su irelevantni za drugačije presuđenje u ovoj krivično pravnoj stvari.</span>
</p>
<p>
<span class="span1">Kako je optuženi D.. B.. oslobođen od optužbe, to je Sud, shodno čl.230 ZKP-a, odlučio da troškovi krivičnog postupka padaju na teret Budžeta Crne Gore.</span>
</p>
<p>
<span class="span1">Na osnovu čl.75 u vezi čl.300 st.7 Krivičnog zakonika prema optuženom je izrečena mjera bezbjednosti obaveznog oduzimanja predmeta - 570 grama opojne droge marihuane, koja se nakon pravosnažnosti presude ima uništiti.</span>
</p>
<p>
<span class="span1">Na osnovu svega izloženog, a shodno čl. 373 st.1 tač.2 ZKP-a, odlučeno je kao u izreci presude.</span>
</p>
<p style="text-align:center;">
<span class="span1">VIŠI SUD U PODGORICI,</span>
</p>
<p style="text-align:center;">
<span class="span1">Dana, 16.04.2014.godine</span>
</p>
<p>
<span class="span1"> </span>
</p>
<p>
<span class="span1">ZAPISNIČAR,                                                                                        S U D I J A,</span>
</p>
<p>
<span class="span1">Nada Rubežić,s.r.                                                                                 Vesna Pean,s.r.</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:</span>
</p>
<p>
<span class="span1">Protiv ove presude dozvoljena je žalba Apelacionom sudu Crne Gore, u roku od 15. dana, od dana prijema pismenog otpravka presude, a preko Višeg suda u Podgorici.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Tačnost otpravka ovjerava</span>
</p>
<p style="text-align:center;">
<span class="span1">ovlašćeni službenik suda</span>
</p>
<p>&nbsp;</p>
<p style="text-align:center;">
<span class="span1">___________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
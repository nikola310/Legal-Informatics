<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.185/11.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnici Kt.br.199/11. od 19.10.2011. godine Osnovnog Državnog Tužilaštva iz Rožaja, protiv optuženih Č. A.  i Š. A. iz Rožaja, zbog krivičnog djela teška kradja u pokušaju iz čl. 240.st.1. tač. 1. u vezi čl. 23.st.2.i čl. 20. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina iz Rožaja i optuženih, dana 28.12.2011. godine, donio je i javno objavio</span>
</p>
<p class="p4">
<span>P R E S U D U</span>
</p>
<p class="p3"></p>
<p class="p3">
<span>	Okrivljeni:</span>
</p>
<p class="p5">
<span>1.Č. A., JMBG  .1, od oca  S. i majke M., rodj. M., rodjen  ..godine, u Rožajama, gdje i živi, drž. CG, razumije Crnogorski jezik, koji mu je i maternji,  pismen, završio SSS, nezapošljen, neoženjen, siromašnog imovnog stanja,neosudjivan.</span>
</p>
<p class="p3">
<span>	2.Š. A., JMBG .1, od oca Š. i majke H., rodj. D. ,rodjen .. godine, u  Novom Pazaru, živi u Rožajama, drž. CG, razumije crnogorski jezik, a maternji mu je Bosanski, pismen, završio SSS, nezapošljen, neoženjen, siromašnog imovnog stanja, neosudjivan.</span>
</p>
<p class="p3"></p>
<p class="p3">
<span>				</span>
</p>
<p class="p4">
<span>K R I V I    S U</span>
</p>
<p class="p3"></p>
<p class="p3">
<span>	Što su:</span>
</p>
<p class="p3">
<span>	Dana 08.10.2011. godine oko 02,30 h,  u ul. „Pešterskoj“ u Rožajama, zajednički obijanjem, sa umišljajem  pokušali da oduzmu tudju pokretnu stvar – naftu, vlasništvo DOO „Vagres“ iz Podgorice, u namjeri da njenim prisvajanjem sebi pribave protivpravnu imovinsku korist, na način što su vozilom marke „Mercedes“ reg. oznake PL AB 967 u koje su pripremili više boca zapremine 1,5 l,  2 l, i 5 l, u koje bi pretakali naftu, došli do teretnog motornog vozila marke „Volvo“, reg. oznake PG CL 475, koje je bilo parkirano u ulici, a zatim polomili plastični zaštitni zatvarač poklopca rezervoara, nakon čega su upotrebom podesnog sredstva, šrafcigera, obijali zaključanu bravu na metalnom poklopcu rezervoara, kako bi isti otvorili  i oduzeli svu naftu koja se nalazila u rezervoaru u količini od 300 l, čija je vrijednost veća od 150 eura u čemu ih je spriječila patrola policije koja je u tom momentu naišla,</span>
</p>
<p class="p3">
<span>	-čime su kao saizvršioci izvršili krivično djelo teška kradja u pokušaju iz čl. 240.st.1. tač.1. u vezi čl. 23.st.2.  i čl. 20. Krivičnog Zakonika. </span>
</p>
<p class="p3">
<span>	Pa im sud na osnovu pomenutog zakonskog propisa, primjenom čl. 4.13.15.32.36.45.46. st.1.tač. 4. čl. 52.53. Krivičnog Zakonika, čl. 226.229. 239. st.2. i čl. 374. Zakonika o Krivičnom Postupku   i z r i č e</span>
</p>
<p class="p3"></p>
<p class="p3">
<span>				USLOVNU OSUDU</span>
</p>
<p class="p3"></p>
<p class="p3">
<span>	Kojom im utvrdjuje kaznu zatvora u trajanju od po 3 (tri) mjeseca i istovremeno odredjuje da se ista neće izvršiti ukoliko osudjeni u roku od jedne godine dana ne izvrše novo krivično djelo.</span>
</p>
<p class="p3">
<span>	Da plate na ime troškova krivičnog postupka – paušala iznos od po 40 eura u roku od 15 dana po pravnosnažnosti ove presude.</span>
</p>
<p class="p3">
<span>	Oštećeni DOO „Vagres“ iz Podgorice, radi ostvarivanja imovinsko pravnog zahtjeva upućuje se na gradjansku parnicu.</span>
</p>
<p class="p3"></p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužnicu Kt.br.199/11. od 19.10.2011. godine, protiv optuženih Č. A. i Š. A. iz Rožaja, zbog krivičnog djela teška kradja u pokušaju  iz čl. 240.st.1. tač.1. u vezi čl. 23.st.2. i čl. 20. KZ.</span>
</p>
<p class="p3">
<span>	Na glavnom pretresu Zamjenik ODT-a istakao je da je izvedenim dokazima utvrdjeno da su okrivljeni kao saizvršioci izvršili krivično djelo koje im je optužbom stavljeno na teret. Predložio je da sud iste oglasi krivim za izvršeno krivično djelo i izrekne im uslovnu osudu kojom će im utvrditi kaznu zatvora u trajanju od po 3 mjeseca i istovremeno odrediti da se ista neće izvršiti ukoliko isti u roku od jedne godine dana ne izvrši novo krivično djelo.</span>
</p>
<p class="p3">
<span>	Na glavnom pretresu optuženi  Č. A. i Š. A. su izjavili da ne priznaju izvršenje krivčnog djela ni krivicu za krivično djelo za koje su optuženi. </span>
</p>
<p class="p3">
<span>	Optuženi Č. A. u svojoj odbrani istakao je:  da je dana 08.10. ove godine uzeo auto marke „Mercedes“ koje je vlasništvo njegovog oca da se istim vozi po gradu. Kada je došao u ul. „Rifata Burdžovića“ auto mu se ugasilo i isto je pustio na ler jer je vidio da se za njim kreće policijsko vozilo sa upaljenim rotacionim svjetlima. Uplašio se od policije i vozilo je parkirao u ulici u blizini srednje škole i od istog se udaljio. Pošao je do kuće da uzme isprave. Pozvao je svog druga L. K. da mu pomogne da auto upale. Sa K. je zajedno od kuće pošao do vozila gdje ga je ostavio. Pored vozila je našao policiju koja mu je auto oduzela i saopštili mu da se sjutra dan javi u policiji u vezi nekog poklopca koji je bio obijen na nekom kamionu. Javio se u policiji gdje je u vezi toga saslušan. U policiji mu je rečeno da je obijeno neko teretno vozilo i da su pronadjena dva platična balona. Ti baloni su bili u njegovom vozilu jer je u iste točio gorivo na benzinskoj stanici to veče. Kada je gorivo točio na benzinskoj stanici sa njim je bio Š. S. sa ocem zv. C.. U gepeku vozila imao je kliješta, šrafciger i drugi alat za vozilo.  U vozilu je bila i jedna jakna vlasništvo Almira koji je istu prethodno stavio u njegovo vozilo, a on je njemu dao svoju jaknu kada su se rastali.  To veče je bio u društvu sa Almirom  i kada je isti pošao kući dao mu je jaknu. </span>
</p>
<p class="p3">
<span>	Optuženi Š. A. na glavnom pretresu u svojoj odbrani istakao je:  da je dana 07.10. ove godine bio u društvu sa optuženim A.. Sedeli su u dvorištu srednje škole u Rožajama i konzumirali alkohol. Pošto više nije mogao da konzumira lakohol pošao je kući pješke. A. je ostao na tom mjestu da sačeka S. Š. da dodje sa vozilom i odveze ga do Benzinske pumpe radi uzimanja goriva. A. mu je dao jaknu zimsku dok je njegova letnja jakna ostala u njegovim kolima. Ništa mu nije poznato u vezi krivičnog djela koje mu se stavlja na teret. Sjutra dan je pozvan u policiju da se javi, odnosno A. mu je kazao da treba da se javi u policiji. U policiji je dao izjavu. Policija ga je pitala za jaknu koja je nadjena u A. kolima</span>
</p>
<p class="p3">
<span>	Na glavnom pretresu sud je izveo dokaze saslušanjem u svojstvu svjedoka Murić Senada, Halilović Armina, po saglasnosti stranaka pročitao iskaz svjedoka Djinović Sveta, dat pred ODT-om u Rožajama na zapisniku Kt.br.199/11. od 18.10.2011. godine, pročitao zapisnik o izvršenom uvidjaju Ispostave Rožaje KU 190 od 08.10.2011. godine, izvršio uvid u izvještaj Krim. Tehnike Ispostave Rožaje br.207/2010. od 08.10.2011.godine i br. 208/2010. od 08.10.2011. godine, i pročitao izvod iz kaznene evidencije na ime optuženih. </span>
</p>
<p class="p3">
<span>	Svjedok M. S. istakao je: da radi u Upravi policije Ispostavi Rožaje, kao policajac. Dana 07.10. ove godine bio je u smjeni sa kolegom H. A.. Oko 02,30 h,  dobili su obavještenje iz dežurne službe da se u ul. „Pešterskoj“ obija neko vozilo i da podju u tom pravcu. Pošli su službenim vozilom. Na početku ulice vidjeli su „Golf“ crvene boje zaustavljen i kada ih je vozač primijetio vozilo je stavio u pogon i istim se udaljio. Vozilo nije imalo zadnju reg. tablicu tako da nijesu uspjeli da isto bliže identifikuju. Nedaleko od tog vozila u ulici je bilo parkirano teretno vozilo marke „Volvo“, a u blizini istog bilo je zaustavljeno vozilo bijele boje marke „Mercedes“ reg. oznake PL. To vozilo se  udaljilo velikom brzinom ulicom „Rifata Burdžovića“. Na službenom vozilu su uključili rotaciju i pošli za tim vozilom dajući znak vozaču da vozilo zaustvi. Vozilo se nije zaustavilo, već je skrenulo u drugu ulicu i pošlo u pravcu srednje škole. Vozilo nijesu mogli pretreći jer su bili u vozilu marke „Golf“. Kada su došli u blizini škole vozilo se bilo zaustavilo  i na istom su zadnja vrata ostala otvorena. Na zadnjem sjedištu tog vozila našli su bijelu jaknu, a na patosu istog šrafciger i kliješta. Na prednjem dijelu  na patosu su našli više platičnih boca zapremine 1,5 l,  2 l,  i  5 l. Jedna plastična boca bila je presečena na pola, a ostale su boce bile prazne. Nijesu znali ko je upravljao vozilom, tako da je  njegov kolega ostao da obezbjedjuje vozilo dok je on pošao vozilom da bi pronašao vozilo marke „Golf“ koje se prethodno udaljilo, ali isto nije pronašao. Nakon izvjesnog vremena kod vozila marke „Mercedes“ došao je optuženi A. i kazao im da je njegovo vozilo. Istog su pitali zbog čega se nije zaustavio na njihov znak, te im je isti kazao da mu vozilo nije bilo registrovano. Kazao im je da je jakna na zadnjem sjedištu vozila A.. Uzeli su ključ od vozila i optuženom saopštili da se javi u policiji. To vozilo je to veče oštetilo i vozilo H. M. kada se udaljilo u momentu kada su došli sa službenim vozilom u tu ulicu. Pošli su do teretnog vozila koje je bilo parkirano u ulici „Pešterskoj“ pored kojeg je prethodno bilo vozilo marke „Mercedes“.  Vidjeli su da je na tom vozilu polomljen plastični dio od poklopca rezervoara, a djelovi od poklopca su bili pored auta. Rezervoar nije otvoren jer je ispod plastičnog dijela bio metalni dio poklopca. Kada su primijetili vozilo „Golf“ crvene boje pakrirano na početku te ulice u istom su primijetili dva momka u  unutrašnjosti vozila. Zaključili su da su isti bili na tom mjestu da bi obezbijedili da neko ne naidje prema vozilu marke „Volvo“ pored kojeg je bilo vozilo marke „Mercedes“. Kada su išli prema ovom vozilu takodje su primijetili dva lica da idu prema ovom putničkom vozilu i jedno lice je na sebi imalo bijelu jaknu i kada su ušla u vozilo istim su se udaljila. Kada su ova lica primijetili pored kamiona nijesu znali o kojim se licima radi jer je bila noć. </span>
</p>
<p class="p3">
<span>	Svjedok H. A. istakao je:   da radi u Upravi policije Ispostavi Rožaje, kao policajac. Dana 07.10. ove godine bio je u patroli sa Murić Senadom. Oko 2,30 h, iz dežurne službe su dobili obavijest da se u ul. „Pešterskoj“ obija neko vozilo. Pošli su službenim vozilom u tom pravcu. Na početku ulice vidjeli su na raskrsnici vozilo „Golf“ crvene boje zaustavljeno. U vozilu su bila lica koja su na glavi imala kape. Kada je vozač tog vozila primijetio vozilo policije, vozilom se odmah udaljio. Od tog mjesta za oko 100 m, u ulici su vidjeli teretno vozilo parkirano, a ispred tog vozila vozilo marke „Mercedes“ bijele boje reg. oznake PL. Vozilo se odmah udaljilo i isto nijesu mogli da prate zbog starosti službenog vozila. Idući za tim vozilom isto su našli u jednoj ulici zaustavljeno. Zadnja desna vrata su bila poluotvorena. Na zadnjem sjedištu vozila vidjeli su jaknu bijele boje na patosu ispred prednjih sjedišta našli su nekoliko plastičnih flaša različitih zapremina. U vozilu se osjećao miris goriva, ali su flaše bile prazne. Na prednjem sjedištu po desnoj strani našli su šrafciger i kliješta. Javili su dežurnoj službi da dodje njihov kolega radi obezbjedjivanja vozila, kako bi oni tragali za vlasnikom i vozačem tog vozila. Javljeno im je da se u stanici javio optuženi A. i da je izjavio da on nije upravljao tim vozilom i da ne zna  koje je vozilo. Pošli su do teretnog vozla koje je bilo pakrirano u ulici, gdje su primijetili vozilo Mercedes, koje se od tog vozila udaljilo kada su došli. Vidjeli su na teretnom vozilu da je polomljen plastični dio poklopca rezervoara. Da je on upravljao službenim vozilom tako da nije primijetio koliko lica ima u vozilu kada se udaljavalo je  bila noć. Kada su A. pitali čija je jakna u njegovom vozlu isti im je rekao za A.. Sa A. je razgovarao kada je iz stanice došao do vozila gdje su ga čekali. </span>
</p>
<p class="p3">
<span>	Svjedok Dj.S. na zapisniku pred ODT-om istakao je da radi kao vozač u DOO „Vagres“ iz Podgorice. Dana 07.10.2011. godine po završenoj smjeni na izgradnji ulica u Rožajama u kamionu marke „Volvo“ kojim upravlja na benzinskoj stanici  natočio je u rezervoaru 300 l nafte. Nakon toga vozilo je parkirao u ul. „Pešterska“. Dana 08.10. 2011.godine pozvao ga je šef da dodje do kamiona zbog toga što su nepoznata lica pokušala da oduzmu naftu iz vozila. Šef mu je kazao da je policija obvila uvidjaj, a na rezervoaru vozila je primijetio da je polomljen plastični poklopac istog, a brava poklopca na rezervoaru je oštećena jer sa ključem kojim zatvara rezervoar istu nije mogao da otključa. Poklopac rezervoara kada je natočio gorivo je zaključao i preko istog postavio plastični zaštitni dio. Brava na poklopcu je bila oštećena nekim sredstvom .Bravu je nakon toga djelimično popravio . Oštećenjem brave napravljena je šteta na kamionu oko 70 eura. Iz rezervoara mu tom prilikom nije oduzeto gorivo osim što je bila oštećena brava od poklopca rezervoara i polomljen platični poklopac rezervoara.</span>
</p>
<p class="p3">
<span>	Sud je cijeneći iskaz optuženih i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude.	</span>
</p>
<p class="p3">
<span>	Utvrdjeno činjenično stanje proizilazi iz iskaza svjedoka M. S., H.A., Dj. S., čije je iskaze sud prihvatio kao tačne, medjusobno saglasni i kao takvi u odlučnim činjenicama potvrdjeni i sa iskazima optuženih. </span>
</p>
<p class="p3">
<span>	Iz iskaza svjedoka S. i A. se vidi da su oni dana 07.10. ove godine bili na službenoj dužnosti  i da su dobili obavijest iz dežurne službe da se obija teretno vozilo koje je bilo parkirano u Pešterskoj ulici. Pošli su službenim vozilom u tom pravcu i na raskrsnici su primijetili zaustavljeno vozilo marke „Golf“ crvene boje koje se, kada je vozač primijetio policijsko vozilo, odmah udaljilo. Da su nedaleko od tog vozila u ulici vidjeli parkirano teretno vozilo marke „Volvo“, a pored tog vozila  je bilo zaustavljeno vozilo marke „Mercedes“ bijele boje reg. oznake PL. Da se to vozilo kada su se približavali službenim vozilom odmah udaljilo od tog vozila, a da prethodno na znak vozaču da vozilo zaustavi isto se nije zaustavilo.  Ovo vozilo su našli u drugoj ulici zaustavljeno. Na zadnjem sjedištu su našli jaknu bijele boje u unutrašnjosti istog nekoliko plastičnih flaša različite zapremine, kliješta i šafciger. Da je nakon izvjesnog vremena do tog vozla došao optuženi A. koji im je kazao da je jakna bijele boje u njegovom vozilu vlasništvo A.. Da su kod teretnog vozila pošli i vidjeli da je na istom polomljen platični dio poklopca rezervoara  i djelovi od istog su bli pored vozila. Iskazi ovih svjedoka potvrdjeni su iskazom svjedoka Sveta, koji je vozač teretnog vozila marke Volvo. Iz njegovog iskaza se vidi da je on 08.10. ove godine pozvan od šefa da dodje do vozila za koje mu je kazao da je pokušano da se obije. Kada je došao vidio je polomljen plastični poklopac na bravi rezervoara, da je brava bila oštećena i nije se mogla otključati ključem. Da je u rezervoaru prethodno utočio 300 l nafte, ali da  iz istog to veče nije nafta oduzeta. Njegov iskaz sud je prihvatio kao tačan jer je saglasan u ovim činjenicama sa iskazima svjedoka Senada i A. </span>
</p>
<p class="p3">
<span>	Cijeneći iskaze optuženih sud je njihove iskaze prihvatio u dijelu koji se odnose da su dana 07.10. ove godine bili u društvu, da je optuženi A. upravljao vozilom marke „Mercedes“ bijele boje reg. oznake PL i da se u vozilu nalazila jakna bijele boje vlasništvo A., kliješta, šafciger, a po kazivanju A. i plastične flaše, kao i da je isti primijetio vozilo policije da se kreće za njegovim vozilom, te da isto nije zaustavio već se istim udaljio i ostavio u ulici, nakon čega se od istog udaljio. Iskazi optuženih u ovom dijelu su potvrdjeni  iskazima svjedoka S. i A., tako da je sud njihove iskaze u ovom dijelu uzeo kao dokaze. Medjutim, njihove iskaze u preostalom dijelu sud nije mogao prihvatiti jer su isti iskonstruisani  i usmjereni ka izbjegavanju krivičnopravne odgovornosti  i isti u tom dijelu nijesu potvrdjeni nijednim izvedenim dokazom. </span>
</p>
<p class="p3">
<span>	Pravnom analizom utvrdjenog činjeničnog stanja sud je našao da su u radnjama optuženih sadržani svi bitni elementi krivičnog djela  teška kradja, koje su izvršili kao saizvršioci u pokušaju iz čl 240.st.1. tač. 1.  u vezi čl. 23.st.2. i čl. 20. KZ.</span>
</p>
<p class="p3">
<span>	Naime, iz činjeničnog stanja proizilazi, a što je sud nesumnjivo utvrdio da su optuženi  pomenutog dana po prethodnom zajedničkom dogovoru, kao saizvršioci, umišljajno započeli izvršenje krivičnog djela teške kradje, a sve u namjeri da sebi pribavi protivpravnu imovinsku korist u vrijednosti od preko 150 eura, na način opisan u izreci presude. Kako je kod optuženih postojala svijest o njihovom zajedničkom djelovanju, odnosno zajedničkom učešću u umišljajnom započinjanju izvršenja ovog krivičnog djela, pri čemu nijesu oduzeli 300 litara nafete koliko je bilo u rezervoaru pomenutog vozila, a njihovim umišljajem je bila obuhvaćena njihova namjera da istu oduzmu, ali nije došlo do realizacije jer su isti primijetili službeno vozilo policije da se kreće njima u susret, tako da su se od vozila udaljili. Isti su pokušali da obiju poklopac rezervoara, tako što su polomili plastični poklopac, a nakon toga podesnim sredstvom oštetili metalnu bravu na rezervoaru, te je izvršenje predmetnog krivičnog djela ostalo u pokušaju i obzirom na propisanost kazne u KZ-u za ovo krivično djelo za isto su i krivičnopravno odgovorni. </span>
</p>
<p class="p3">
<span>	Cijeneći psihički odnos optuženih u odnosu na izvršeno krivično djelo sud je našao da su isti u konkretnom slučaju postupali sa umišljajem jer su bili svjesni da su zajednički  započeli izvršenje predmetnog krivičnog djela odnosno da preuzimaju radnje izvršenja kojom su željeli da ostvare posledicu na šta su i pristali da bi na taj način sebi pribavili protivpravnu imovinsku korist. </span>
</p>
<p class="p3">
<span>	Za izvršeno krivično djelo  sud je okrivljene oglasio krivim pošto je našao da nema elemenata koji bi isključivali njihovu krivičnopravnu odgovornost  i izrekao im uslovnu osudu s tim što im je primjenom čl. 45. i 46 KZ utvrdio blažu visinu kazne u trajanju od po 3 mjeseca zatvora,  od one koja je u Zakonu propisana za ovo krivično djelo i istovremeno odredio da se ista neće izvršiti ukoliko isti u roku od jedne godine dana ne izvrše novo krivično djelo.</span>
</p>
<p class="p3">
<span>	Prilikom izricanja uslovne osude kao krivične sankcije sud je imao u vidu ličnost izvršilaca ovog krivičnog djela, njihovu životnu dob, njihovo dosadašnje vladanje, da do sada nijesu osudjivani, njihove lične i materijalne prilike, njihov odnos prema izvršenom krivičnom djelu, koje okolnosti je sud cijenio sve ukupno kao posebno olakšavajuće i primjenom čl. 45. i 46. KZ istima utvrdio blažu visinu kazne od one koja je u Zakonu propisana za ovo krivično djelo  i istovremeno im izrekao uslovnu osudu, pri čemu je imao u vidu svrhu uslovne osude u okviru opšte svrhe krivičnih sankcija, ubijedjen da će se upozorenjem uz prijetnju kaznom – uslovnom osudom dovoljno uticati na optužene da više ne vrše krivično djelo. </span>
</p>
<p class="p3">
<span>	U smislu čl. 226. i 229. ZKP-a sud je obavezao optužene da plate na ime pauašala iznos od po 40 eura, kao troškove krivičnog postupka, a ovo imajući u vidu trajanje i složenost krivičnog postupka. </span>
</p>
<p class="p3">
<span>	U smislu čl. 239.st.2. ZKP oštećeni DOO „Vagres“ iz Podgorice radi ostvarivanja imovinsko pravnog zahtjeva upućen je na gradjansku parnicu, ovo sa razloga što sud nije raspolagao sa dogovoljno podataka u pogledu odlučivanja o istom.</span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 28.12.2011. godine.</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se </span>
</p>
<p class="p3">
<span>izjaviti žalba u roku od 15 dana, od dana prijema</span>
</p>
<p class="p3">
<span>iste, i to Višem sudu u Bijelom Polju, a preko ovog suda.</span>
</p>
<p class="p3">
<span>	</span>
</p>
<p class="p3">
<span>	</span>
</p>
<p class="p3"></p>
<p class="p6"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>				</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.151 /11.</span>
</p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p1">
<span>	</span><span class="s1">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.168/11. od 08. septembra 2011. godine, protiv okrivljenog Dž. B. iz s. Vrba, opština Tutin, zbog krivičnog djela šumske kradje iz čl. 324.st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Kalač Aldina iz Rožaja, advokata Murić Velije iz Rožaja branioca okrivljenog, a u odsustvu okrivljenog na osnovu čl. 324.Zakonika o Krivičnom Postupku, dana 23.12.2011.godine, donio je i javno objavio</span>
</p>
<p class="p2"></p>
<p class="p2">
<span>				P R E S U D U</span>
</p>
<p class="p2"></p>
<p class="p2">
<span>	Okrivljeni DŽ. B., od oca J. i majke A., rodjene R., rodjen ..godine, u selu Vrba, opština Tutin, gdje i živi, drž. R. Sbija.</span>
</p>
<p class="p2">
<span>				K R I V  J E</span>
</p>
<p class="p2"></p>
<p class="p2">
<span>          Što je:</span>
</p>
<p class="p2">
<span>	Dana 24.8.2011. godine, u mjestu zv. „Ćeline“ opština Rožaje, radi kradje oborio u državnoj šumi jedno jelovo stablo u kubnoj masi od 3,51 m3, pričinivši time štetu Upravi za šume Pljevlja-Područnoj jedinici Rožaje u iznosu od 298,75 eura,</span>
</p>
<p class="p2">
<span>	-čime je izvršio krivično djelo šumska kradja iz čl. 324.st.1. Krivičnog Zakonika.</span>
</p>
<p class="p2">
<span>	Pa mu  sud na osnovu pomenutog zakonskog propisa primjenom čl. 4.13.15.32.36.39.42.52.53. Krivičnog Zakonika, 226.229.239. st.2. i čl.374. Zakonika o Krivičnom Postupku  i z r i č e</span>
</p>
<p class="p2"></p>
<p class="p2">
<span>				USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 45 (četrdesepet) dana i istovremeno odredjuje da se ista neće izvršiti ukoliko osudjeni u roku od jedne godine dana ne izvrši novo krivično djelo.</span>
</p>
<p class="p2">
<span>	Da plati na ime troškova krivičnog postupka iznos od 37,50 eura i na ime  paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p2">
<span>	Oštećena Uprava za šume Pljevlja Područna jedinica Rožaje radi ostvarivanja odštetnog zahtjeva upućuje se na gradjansku parnicu,  i </span>
</p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	NA NOVČANU KAZNU u iznosu od 200 (dvijestotine) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će istu zamijeniti kaznom zatvora tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.168/11. od 08. septembra 2011. godine, protiv okrivljenog Dd. B. iz s. Vrba, opština Tutin, zbog krivičnog djela šumska kradja iz čl. 324.st.1. KZ.</span>
</p>
<p class="p2">
<span>	Na glavnom pretresu Zamjenik ODT-a iz Rožaja predložio je da sud okrivljenog oglasi krivim za izvršeno krivično djelo i izrekne mu uslovnu osudu kojom će mu utvrditi kaznu zatvora u trajanju od 45 dana i istovremeno odrediti da se ista neće izvršiti ukoliko isti u roku od jedne godine dana ne izvrši novo krivično djelo i osudi ga na novčanu kaznu u iznosu od 200 eura.</span>
</p>
<p class="p2">
<span>	Okrivljenom je  na osnovu čl. 324. ZKP-a na osnovu rješenja ovog suda Kv.br.197/11. od 16.12.2011.godine sudjeno u odsustvu. Ovo sa razloga što  se okrivljeni nije mogao obezbijediti radi prisustva na glavnom pretresu, jer je isti nakon izvršenja ovog krivičnog djela pošao za inostranstvo, a optužni predlog sa pozivom za glavni pretres primio je 19.9.2011.godine. Postojali su važni razlozi da mu se sudi u odsustvu radi ostvarivanja prava oštećenog, te i da nebi nastupila zastarjelost krivičnog gonjenja.	</span>
</p>
<p class="p2">
<span>	Advokat Velija Murić koji je angažovan po službenoj dužnosti okrivljenom predložio je: da se okrivljenom ukoliko ga sud oglasi krivim izrekne blaža vrsta krivične sankcije imajući u vidu njegov raniji život.</span>
</p>
<p class="p2">
<span>	Na glavnom pretresu sud je izveo dokaze: saslušanjem u svojstvu svjedoka M. F., pročitao zapisnik o izvršenom pregledu čuvara šuma, pročitao izvod iz kaznene evidencije na ime okrivljenog. </span>
</p>
<p class="p2">
<span>	Svjedok M. F. istakao je: da radi kao čuvar šuma na području Jablanice. Dana 24.8. ove godine u mjestu zv.“Čeline“ lično je zatekao okrivljenog, kojeg dobro poznaje, da je oborio jedno jelovo stablo, koje je na panju bilo 76 cm. Od istog je odrezao trupac dužine 8 metara, zakačio za traktor i odvukao. Isti mu je priznao da je to uradio, pošto ga je zatekao na licu mjesta. Utvrdio je kubnu masu od 3,51 m3.</span>
</p>
<p class="p2">
<span>	Cijeneći izvedene dokaze pojedinačno i u vezi sa ostalim izvedenim dokazima, sud je na osnovu takve ocjene utvrdio činjenično stanje opisano u izreci presude. </span>
</p>
<p class="p2">
<span>	Utvrdjeno činjenično stanje proizilazi iz svih izvedenih dokaza koje je sud prihvatio kao tačne, vjerodostojne, medjusobno saglasni i kao takvi ničim nedovedeni u sumnju. Naime, iz iskaza svjedoka F. se vidi da je on lično zatekao okrivljenog pomenutog dana da je oborio predmetno stablo, čiju je kubnu masu utvrdio od 3,51 m3, premjerom panja koji je iznosio 76 cm. Iskaz ovog svjedoka potvrdjen je i ostalim izvedenim dokazima koje je sud u svemu prihvatio.</span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela šumska kradja iz čl. 324.st.1.  KZ. Naime, okrivljeni je nemajući odobrenje nadležnog organa pomenutog dana u namjeri kradje oborio predmetno stablo  u naznačenoj kubnoj masi. Cijeneći psihički odnos okrivljenog prema izvršenom krivičnom djelu utvrdjeno je da je okrivljeni ovo krivično djelo izvršio sa direktnim umišljajem, jer je bio svjestan da se radi o državnoj šumi, da predmetno stablo obara nemajući pri tom odobrenje, u namjeri kradje, na šta je i pristao. </span>
</p>
<p class="p2">
<span>	Za izvršeno krivično djelo sud je okrivljenog oglasio krivim, pošto je našao da nema elemenata koji bi isključivali njegovu krivičnopravnu odgovornost i obzirom na kumulativnu propisanost kazni u KZ za ovo krivično djelo istom izrekao uslovnu osudu kojom mu je utvrdio kaznu zatvora u trajanju od 45 dana i istovremeno odredio da se ista neće izvršiti ukoliko isti u roku od jedne godine dana ne izvrši novo krivično djelo i osudio ga na novčanu kaznu u iznosu od 200 eura.</span>
</p>
<p class="p2">
<span>	Predmet ocjene suda bila je i teza branioca okrivljenog koja se odnosila na ličnost izvršioca ovog krivičnog djela, pa je istu sud i prihvatio, jer je saglasna sa izvedenim dokazima. </span>
</p>
<p class="p2">
<span>	Prilikom izricanja uslovne osude kao krivične sankcije i osude na novčanu kaznu  okrivljenom za izvršeno krivično djelo sud je imao u vidu sve okolnosti  iz čl. 42. KZ, koje utiču da kazna bude veća ili manja (olakšavajuće i otežavajuće okolnosti) kao i ličnost izvršioca ovog krivičnog djela, njegovo dosadašnje vladanje, da do sada nije osudjivan, životnu dob okrivljenog, pa mu je sud u tom smislu vodeći računa o svrsi uslovne osude u okviru opšte svrhe krivičnih sankcija izrekao uslovnu osudu ubijedjen da će se upozorenjem uz prijetnju kaznom – uslovnom osudom  dovoljno uticati na okrivljenog da više ne vrši krivična djela, a osudom na novčanu kaznu da će se postići  svrha kažnjavanja iz čl. 4. u vezi čl. 32. KZ:</span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog da plati na ime troškova krivičnog postupka iznos od 37,50 eura, a koji troškovi se odnose na ime naknade braniocu koji je angažovan po službenoj dužnosti okrivljenom radi prisustva na jednom glavnom pretresu i isti su odmjereni u skladu sa AT CG, kao i da plati na ime paušala iznos od 40 eura imajući u  vidu trajanje i složenost krivičnog postupka. </span>
</p>
<p class="p2">
<span>	U smislu čl. 239.st.2. ZKP sud je oštećenu Upravu za šume Područnu jedinicu Rožaje, radi ostvarivanja odštetnog zahtjeva uputio na gradjansku parnicu. Ovo sa razloga što oštećeni do okončanja krivčnog postupka nije postavio odštetni zahtjev tako da sud o istom nije ni odlučivao.</span>
</p>
<p class="p2">
<span>	</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 23.12.2011.g.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.					     Camić Zahit s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se </span>
</p>
<p class="p2">
<span>izjaviti žalba u roku od 8 dana od dana prijema</span>
</p>
<p class="p2">
<span>iste, Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 516/2010</span>
</p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju, kao prvostepeni krivični, i to sudija Rahmo Banda kao sudija pojedinac, uz učešće zapisničara Popović Ljiljane, u krivičnom predmetu protiv okrivljenih U.M.iz Bijelog Polja, zbog krivičnog djela  laka tjelesna povreda iz čl. 152. st. 2. u vezi st. 1. Krivičnog Zakonika u sticaju sa krivičnim djelom ugrožavanje sigurnosti iz čl. 168. st. 1. Krivičnog Zakonika, i M.R.a, iz Bijelog Polja, zbog krivičnog djela zlostavljanje iz čl. 166 - a. st. 1. Krivičnog Zakonika, postupajući po Optužnom predlogu ODT iz B.Polja Kt.br.314/10 od 30.09.2010.godine, nakon održanog usmenog, glavnog i javnog pretresa u prisustvu  Zamjenika ODT Jelić Ljubice, okrivljenih  U.M.a i M.R.a, branioca okrivljenih L.H.a adv. iz Bijelog Polja, oštećene D.M.i njenog punomoćnika - advokatskog pripravnika L.M.po zamjeničkom punomoćju iz advokatske kancelarije P.O.a, donio je i javno objavio dana 24.11.2010. godine:</span>
</p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p4">
<span class="s1">Okrivljena U.M.A, </span><span>od oca Ć. i majke H. rodjene I., rodjena ....godine u P., živi u Bijelom Polju - M.P.- R., Crnogorka, državljanka Crne Gore, pismena, završila Osnovnu Školu, udata majka troje djece, nezaposlena, lošeg imovnog stanja, ne osudjivana. </span>
</p>
<p class="p4"></p>
<p class="p4">
<span class="s1">Okrivljeni M.R., </span><span>od oca I. i majke Š. rodjene R., rodjen ....godine u Bijelom Polju, živi u mjestu rodjenja - M.P.- R., Crnogorac, državljanin Crne Gore, pismen, završio Srednju Školu, nezaposlen, oženjen, otac četvoro djece, vojsku služio 1977.godine, lošeg imovnog stanja, osudjivan. </span>
</p>
<p class="p4"></p>
<p class="p5">
<span class="s1">K r i v i   s u </span>
</p>
<p class="p4"></p>
<p class="p4">
<span class="s1">Što su :</span>
</p>
<p class="p4">
<span>- Okrivljena U.M.a dana 22.04.2010.godine oko 15,00 h, ispred zgrade S.R.a u naselju R. Opština Bijelo Polje, lako tjelesno povrijedila oštećenu D.M., na način što je vaznom za cvijeće u kojoj se nalazila zemlja, sredstvom podobnim da tijelo teško povrijedi i zdravlje teško naruši, izudarala u predjelu lijeve natkoljenice, kojom prilikom joj je nanijela povrede u vidu tri krvna podliva dimenzija od po 4 x 2 cm i dva krvna podliva dimenzija od po 2 x 2 cm, u predjelu spoljašnje strane natkoljenice, nakon čega je ispred pomoćnog objekta - kužine vlasništvo oštećene D.M., u blizini zgrade S.R.a, prijetnjom da će napasti na život oštećene ugrozila njenu sigurnost, na način što joj je uputila riječi '' ma dva oka ne bide, ubiću te'', </span>
</p>
<p class="p4"></p>
<p class="p4">
<span>- čime je izvršila krivično djelo laka tjelesna povreda iz čl. 152. st. 2. u vezi st. 1. Krivičnog Zakonika u sticaju sa krivičnim djelom ugrožavanje sigurnosti iz čl. 168. st. 1. Krivičnog Zakonika. </span>
</p>
<p class="p4"></p>
<p class="p4">
<span>- Okrivljeni M.R., istog dana kao u stavu 1. izreke presude, ispred zgrade S.R.a u naselju R., zlostavljao oštećenu D.M., na način što je uhvatio za vrat i udario otvorenom šakom u predjelu glave, a potom, držeći je za vrat, odvukao prema ulaznim vratima njenog stana kojom prilikom joj je uputio riječi '' uvlači se u svoju megaru'',</span>
</p>
<p class="p4"></p>
<p class="p4">
<span>- čime je izvršio krivično djelo zlostavljanje iz čl. 166 - a. st. 1. Krivičnog Zakonika, </span>
</p>
<p class="p4"></p>
<p class="p4">
<span>-pa sud primjenom citiranih zakonskih propisa i čl. 2, 4,5,13,15,32,36,42,  KZ, te čl. 199, 202, 212  i 364. ZKP-a, i to okrivljenoj U.M.i, </span><span class="s1">u t v r d j u j e :</span>
</p>
<p class="p4">
<span>- za krivično djelo laka tjelesna povreda iz čl. 152. st. 2. u vezi st. 1. Krivičnog Zakonika ,kaznu zatvora u trajanju od 2  / dva / mjeseca, a</span>
</p>
<p class="p2"></p>
<p class="p4">
<span>- za krivično djelo ugrožavanje sigurnosti iz čl. 168. st. 1. Krivičnog Zakonika, kaznu zatvora u trajanju od 2 /  dva / mjeseca.</span>
</p>
<p class="p2"></p>
<p class="p6">
<span>- pa  primjenom čl. 48,52,53 i 54 KZ, </span><span class="s1">i z r i č e :</span>
</p>
<p class="p4"></p>
<p class="p3">
<span class="s1">USLOVNU OSUDU</span>
</p>
<p class="p4"></p>
<p class="p4">
<span>Kojom joj utvrdjuje jedinstvenu kaznu zatvora u trajanju od 3. / tri / mjeseca /. A okrivljenom M.R.u, utvrdjuje kaznu zatvora u trajanju od 2 / dva / mjeseca i istovremeno odredjuje da se kazne neće izvršiti ukoliko okrivljeni u roku od 2 / dvije / godine ne izvrše  neko  novo  krivično djelo.</span>
</p>
<p class="p4"></p>
<p class="p4">
<span>Obavezuju se okrivljeni da plate ovom sudu na ime paušala iznose od po 30,00 € / trideset eura/, kao i okrivljena U.M.a na ime troškova krivičnog postupka iznos od  55,00 ( pedesetpet eura), sve u roku od 15. dana po pravosnažnosti presude.</span>
</p>
<p class="p4"></p>
<p class="p4">
<span>Oštećena D.M.a, radi ostvarivanja imovinsko pravnog zahtjeva upućuje se na parnicu. </span>
</p>
<p class="p5">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>Optužnim predlogom ODT iz B.Polja Kt.br. 314/10 od 30.09.2010.godine, okrivljenoj U.M.i iz Bijelog Polja, stavljeno je na teret izvršenje krivičnog djela laka tjelesna povreda iz čl. 152. st. 2. u vezi st. 1. Krivičnog zakonika u sticaju sa krivičnim djelom ugrožavanje sigurnosti iz čl. 168. st. 1. Krivičnog Zakonika, a okrivljenom M.R.u iz Bijelog Polja, stavljeno je na teret izvršenje krivičnog djela zlostavljanje iz čl. 166 - a, Krivičnog Zakonika. </span>
</p>
<p class="p4"></p>
<p class="p4">
<span>Zamjenik ODT iz Bijelog Polja Jelić Ljubica prije davanja završne riječi je izjavila, da  mijenja pravnu kvalifikaciju krivičnog djela koje je okrivljenom M.R.u stavljeno na teret, na način što iza čl. 166-a treba da stoji </span><span class="s1">'' st. 1'',</span><span> dok u ostalom dijelu pravna kvalifikacija i činjenični opis krivičnog djela ostaju neizmijenjeni. U završnoj riječi je ostala pri preciziranom Optužnom predlogu i istakla da  iz dokaza izvedenih na glavnom pretresu i to iskaza svjedoka P.E., M.N., kao i oštećene D.M., nalaza i mišljenja vještaka med.struke dr. M.a i pojašnjenja na glavnom pretresu istog nalaza, proizilazi da su okrivljeni izvršili krivična djela koja su im optužbom stavljena na teret, pa predlaže da se okrivljeni oglase krivim i osude na kaznu po Zakonu. </span>
</p>
<p class="p4"></p>
<p class="p4">
<span>Punomoćnik oštećene u završnoj riječi je izjavila, da u cjelosti prihvata završnu riječ Zamjenika ODT, pridružuju se krivičnom gonjenju protiv okrivljenih, a imovinsko - pravni zahtjev će ostvariti u parnici. </span>
</p>
<p class="p4"></p>
<p class="p4">
<span>Oštećena D.M.a  u završnoj riječi je izjavila, da prihvata završnu riječ svog punomoćnika. </span>
</p>
<p class="p7"></p>
<p class="p7">
<span>Okrivljena U.M.a  u svojoj odbrani tokom istražnog postupka je navela, da dana 22.04.2010.godine bila je u svom stanu u zgradi u M.P.na drugom spratu gdje inače živi sa svojim suprugom M.R.om i troje djece. Istakla je da toga dana je R. kopao vrt koji se nalazi na udaljenosti od 30 m, od zgrade u neposrednoj blizini Obale Lima. Takodje, je istakla da negdje popodne pošla je da ponese kafu suprugu R.u i kada se okrenula u njegovom pravcu iz pravca malog objekta koji posjeduje D.M.a, gdje je inprovizovana ljetnja bašta, sjedjeli su P. E.a, M.N.a i D.M.a. A D.M.a je upućivala riječi R.u '' lopove, pljačkašu, ti uzimaš sve, sve hoćeš da preuzmeš'' i to na udaljenosti od oko 20 m, a na drugoj strani supružnici Š. su sjedjeli i posmatrali dogadjaj. Tada je R. prestao sa radom i pošao je do Španjevića i ona mu je tu donijela kafu. Istakla je i to da u krugu zgrade kao i u navedenoj zgradi ne postoji nijedna vazna tako da nezna zašto se pominje neka vazna za cvijeće jer ona i ne postoji. Poslije toga je pozvala policiju i odgovorno ustvrdila da D.M. nije gadjala sa vaznom za cvijeće, kao i da njen suprug R. nije zlostavljao D.M., niti je više puta udario rukama u predjelu vrata, i da istu nije uhvatio za vrat i vukao prema ulaznim vratima njenog stana.  Na glavnom pretresu je dodala, da se ona operisala od grudi u Beogradu 07.04.2010.godine o čemu prilaže med.dokumentaciju, tako da nije mogla izvršiti krivično djelo koje joj se stavlja na teret i dodala da se za isti dogadjaj kod suda vodi krivični postupak po privatnoj tužbi i da je održano više glavnih pretresa. </span>
</p>
<p class="p7">
<span>Okrivljeni M.R. u svojoj odbrani tokom istražnog postupka je naveo, da dana 22.04.2010.godine pravio je ogradu do Lima a 30 m, ispod zgrade S.R.a u M.P.u kojoj živi sa porodicom. Iistakao je da negdje oko 16 h, izašla je D.M.a iz stana koji se nalazi u istoj zgradi i obratila mu se riječima '' lopove, ja ću tebi da posječem voće, pljačkašu, ja ću tebe motikom da razbijem glavu, proćeraću te odavde''. Poslije toga on je krenuo kod Š.V.a i S., kako bi popio kafu. A čitav dogadjaj su posmatrali P. E.a i M.N.a, a on je pozvao policiju. Posebno je napomenuo da sa D.M.om nije imao ni fizički ni verbalni kontakt, a što se tiče U.M.istu poznaje i sa sigurnošću tvrdi da ista nije imala nikakav kontakt sa D.M.om, tog dana i u krugu zgrade ne postoji nijedna vazna za cvijeće.  Na glavnom pretresu je dodao, u svemu saglasno kao na zapisniku kod istražnog sudije, te da je to dogovor oštećene D.M.i svjedokinje P.E., i da se kod ovog suda za isti dogadjaj vodi krivični postupak po privatnoj tužbi i da je održano više glavnih pretresa. </span>
</p>
<p class="p4">
<span>Branlac okrivljenih u završnoj riječi je izjavio, iskreno rečeno očekivao je da će ODT odustati od krivičnog gonjenja u odnosu na njegove branjenike jer iz dokaza koji su izvedeni pred ovim sudom ne može se izvesti jasan zaključak da su njegovi branjenici počinili krivična djela stavljena im na teret. Ovakav stav proizilazi iz dokaza koji su izvedeni tokom čitavog postupka a posebno treba cijeniti iskaze saslušanih svjedoka i dovesti ih u vezu sa iskazima okrivljenih. No, ako se brižljivo analiziraju iskazi svjedoka P.E. i M.N. i iz njihovih iskaza proizilazi zaključak da su njegovi branjenici govorili istinu.Naime, neće ulaziti u to dali je M. imala povrede ili ne, činjenica da su konstatovane od strane ljekara, ali se ovdje postavlja pitanje ko je nanio povrede i kako su iste nanešene. Iz iskaza saslušanih svjedoka koji su se zakleli pred Sudom, se zaključuje da apsolutno nije bilo nikakvog kontakta izmedju okrivljenih i oštećene. Znači da se radi o čistoj podvali, da povrede koje su kako je ljekar kazao mogle nastati i padom,  zbog netrpeljivih odnosa izmedju okrivljenih i oštećene, koja je  pred ovim sudom pokušala pripisati okrivljenima. Iz naprijed iznijetog i izvedenih dokaza predlaže da okrivljeni budu oslobodjeni od optužbe. </span>
</p>
<p class="p4"></p>
<p class="p4">
<span>Okrivljena U.M.a u završnoj riječi je izjavila, da prihvata završnu riječ svog branioca. </span>
</p>
<p class="p4"></p>
<p class="p4">
<span>Okrivljeni M.R.  u završnoj riječi je izjavio, da prihvata završnu riječ svog branioca. </span>
</p>
<p class="p7"></p>
<p class="p7">
<span>Radi utvrdjivanja odlučnih činjenica i krivice okrivljenih, sud je u dokaznom postupku na glavnom pretresu u svojstvu svjedoka saslušao oštećenu D.M., saslušao svjedoke P. E.u, M.N., M.P.i M.S., saslušao vještaka med.struke dr. M.D.a, na saglasni predlog stranaka izvršio uvid u medicinsku dokumentaciju na ime oštećene D.M.- izvještaj iz Hitne pomoći od 23.04.2010.godine, izvještaj ljekara specijaliste broj protokola 322 i izvještaj ljekara specijaliste broj protokola 178., pročitao nalaz i mišljenje vještaka medicinske struke dr. M.D.a sa zapisnika kod istražnog sudije od 23.06.2010.godine, izvršio uvid u izvod iz KE na ime okrivljene U.M.e, izdat od strane Uprave Policije PJ Bijelo Polje br. 2262 od 08.10.2010.godine i izvršio uvid u izvod iz KE na ime okrivljenog M.R.a, izdat od strane Uprave Policije PJ Bijelo Polje br. 2261 od 08.10.2010.godine.</span>
</p>
<p class="p4">
<span>Cijeneći odbrane okrivljenih i dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje kao u izreci presude. </span>
</p>
<p class="p4"></p>
<p class="p4">
<span>Odbranu okrivljene U.M.u kojoj je kazala, da kritičnog dana poslije podne kada je pošla da ponese kafu suprugu R.u koji je kopao vrt, koji se nalazi na udaljenosti od 30 m, od zgrade gdje stanuju. Tada u inprovizovanoj ljetnjoj bašti su sjedjele P. E.a, M.N.a i D.M.a, koja je upućivala riječi R.u '' lopove, pljačkašu, ti uzimaš sve, sve hoćeš da preuzmeš'', uz naglašavanje da u krugu zgrade ne postoji nijedna vaza za cvijeće i da ona nije D.M. gadjala vazom za cvijeće jer se ona operisala 07.04.2010.godine u Beogradu. Tako da nije mogla izvršiti krivično djelo. A da tom prilikom ni njen suprug nije udarao M. rukama u predjelu vrata i da istu nije uhvatio rukama za vrat i vukao prema ulaznim vratima njenog stana. Kao i odbranu okrivljenog M.R.a, koji je kazao da kritičnog dana kada je pravio ogradu do Lima 30 m, ispod zgrade gdje stanuje oko 16 h, D.M.a je izašla iz svog stana i obratila mu se riječima '' lopove, ja ću tebe da posiječem voće, pljačkašu, ja ću tebe motikom da razbijem glavu, proćeraću te odavde''. A on pozvao policiju ističući da sa D.M.om nije imao ni fizički ni verbalni kontakt te da u krugu zgrade ne postoji nijedna vaza za cvijeće. Ovaj sud je cijenio kao usmjerenu na izbjegavanje sopstvenih krivica. Pored toga ovakve odbrane su opovrgnute izvedenim dokazima koje je sud u podpunosti prihvatio.  Tako iz iskaza svjedokinje - oštećene D.M.se utvrdjuje, da dana 22.04.2010.godine oko 15 h, kada je izašla ispred zgrade gdje stanuje vidjela je M.R.a na udaljenosti od 20 m, kako razvaljuje ogradu i kopa u državno zemljište koje su ranije podijelili i pitala ga šta radi, a on je opsovao. Tada dolazi njegova žena U.M.a, koja je uzela plastičnu vaznu punu zemlje i nekoliko puta je udarila u lijevu podkoljenicu. A R. je potom uhvatio šakom za vrat i udario jedanput otvorenom šakom po glavi, a onda je oboje guraju prema vratima stana i govore '' uvlači se u svoju megaru''. A to je sve posmatrala P. E.a a nakon toga je došla i M.N.a. Da bi poslijetoga U.M.a joj uputila riječi '' maj dva oka ne vide ubiću te''. Toga dana je pošla do svog doktora i ukazana joj je pomoć a sjutradan ponovo otišla u Bolnicu i imam med.dokumentaciju. </span>
</p>
<p class="p4"></p>
<p class="p4">
<span>Predhodni iskaz sud je prihvatio kao uvjerljiv i isti je potvrdjen iskazom svjedokinje P.E., koja je bila prisutna kritičnom prilikom, što ne spore ni okrivljeni ni oštećena. Tako se iz iskaza ove svjedokinje utvrdjuju bitne činjenice - da tog dana kada je izlazila oko 15 h, iz svog stana da sa žice pokupi veš, zatekla je R.a kako drži M. rukom iza vrata, da li za kosu ili za vrat, nezna, govoreći joj '' ulazi u megaru alkoholičarko''. Kada se okrenula vidjela je U.M.u da u ruci drži vaznu za cvijeće a dali je ista udarala M. nije vidjela, ali joj je to M. kasnije ispričala. Poslije toga je ona M. pomogla da sjedne ispred njene kužine i došla je N.a kada je M.a prošla pored njih i uputila riječi M. '' jebaću ti majku, samo li dva oka ne budu vidjela, platićeš mi, jebaću ti mamicu'', i M.a otišla, a one tri ostale i M. je pokazala povrede te je ona taj dan povela M. u Dom zdravlja. </span>
</p>
<p class="p4"></p>
<p class="p4">
<span>U prilog predhodnom ide iskaz svjedokinje M.N., iz kojeg se utvrdjuje, da se tog dana nalazila ispred zgrade gdje stanuje i kopala vrt i čula je R.a kako je nekom rekao '' ulazi u megaru'', ali odatle nije mogla da vidi o kojoj osobi se radi. Poslije 10 - 15 minuta, M. i E.a su je pozvale da zapale cigaru i M. joj se žalila da je M.a gadjala vaznom i pogodila u predjelu podkoljenice a nezna koje i pokazala joj vaznu. A takodje joj je rekla da je R. uputio razne psovke. A poslije toga je M.a prišla i nekoliko puta uputila riječi M. '' jebaću ti majku, samo li dva oka ne budu vidjela, platićeš mi, jebaću ti mamicu'' i M.a otišla. Pošto se žalila na povrede  sa E.om je M. pošla u Dom zdravlja. </span>
</p>
<p class="p4"></p>
<p class="p4">
<span>Sve predhodno izloženo podkrijepljeno je medicinskom dokumentacijom i nalazom i mišljenjem vještaka med.struke dr. M.D.a, dat na zapisniku kod istražnog sudije od 23.06.2010.godine, koji se izjasnio, da od navedene dokumentacije na ime D.M.postoji izvještaj iz Hitne medicinske pomoći  od 23.04.2010.godine i izvještaj dežurnog ljekara specijaliste od istog datuma, te je evidentno da je ista pregledana na Hiruškom odjeljenju Opšte Bolnice u B.Polju zbog povreda koje je zadobila u tuči predhodnog dana. Povrede su opisane kao 3. krvna podliva veličine 4 x 2 cm, i 2 manja krvna podliva veličine oko 2 x 2 cm, u predjelu spoljašnje strane nadkoljenice. Navedene povrede mogle su nastati udarcima tupo tvrdim predmetom sa spoljašnje strane lijeve nadkoljenice ušta s obzirom na veličinu povreda se mogu uključiti udarci udarcem predmeta oblika vazne, i navedene povrede kako pojedinačno tako i zbirno spadaju u lake tjelesne povrede. </span>
</p>
<p class="p4"></p>
<p class="p4">
<span>Neposredno na glavnom pretresu ovaj vještak je razjasnio sva sporna pitanja vezano za povredjivanje oštećene, a na pitanje branioca okrivljenih dali je moguće s obzirom na položaj i lokaciju povreda, da povreda nastane od udara vazne ili nekim drugim predmetom, odgovorio je navedene povrede su nastale udarcima tupo - tvrdim predmetom sa spoljašnje strane lijeve nadkoljenice a kojim predmetom to se ne može izjasniti, kao što je rekao mogu se uključiti udarcima predmetima koji su tvrdi kao što su vazne, a povrede u vidu nagnječina mekih tkiva  sa lijeve strane nadkoljenice mogu nastati i padom na tupo - tvrdu podlogu, ali kako su opisane dimenzije 4 x 2 cm, i dvije povrede veličine 2 x 2 cm, koje su odvojene jedna od drugih veća je vjerovatnoća da su nastale udarcima predmetom u predjelu lijeve nadkoljenice - tupo tvrdim predmetom. Dalje na pitanje dali s obzirom na medicinsku dokumentaciju i stanje zdravlja I Okrivljene U.M.e, dali je moguće da je ona u takvom stanju mogla nanijeti povrede, odgovorio je dokumentacija na ime U.M.od 31.03.2010.godine sa Vojno - medicinske Akademije u Beogradu, evidentno je da je postavljena indikacija za hiruško liječenje 31.03.2010.godine ateroma ( lojne žlijezde) u predjelu kože ispred grudne kosti a izmedju dojki. Ista hiruška intervencija odstranjenje pomenutog ateroma, uradjeno je 07.04.2010.godine. Navedena hiruška intervencija radjena je na koži i podkožnom masnom tkivu, a dogadjaj se desio dvije sedmice kasnije. U med.dokumentaciji postoji i izvještaj ljekara specijaliste - hirurga Opšte Bolnice B.Polje od 13.04.2010.godine kada je previjena i konci razrijedjeni i od 16.04.2010.godine kada su konci skideni i kada je rana zarasla. Kako je intervencija radjena na koži i podkožnom masnom tkivu a nije radjena na mišićima, </span><span class="s1">mišljenja je da je pomenuta osoba mogla rukama raditi i tupim predmetom nanijeti pomenute povrede</span><span>. Inače, nalaz ovog vještaka sud je cijenio kao objektivno i stručno dat. </span>
</p>
<p class="p4"></p>
<p class="p4">
<span>Dakle, iz izvedenih dokaza od strane ovog suda utvrdjuje se, da je okrivljena U.M.a,  dana 22.04.2010.godine oko 15,00 h, ispred zgrade S.R.a u naselju R. Opština Bijelo Polje, lako tjelesno povrijedila oštećenu D.M., na način što je vaznom za cvijeće u kojoj se nalazila zemlja, sredstvom podobnim da tijelo teško povrijedi i zdravlje teško naruši, izudarala u predjelu lijeve natkoljenice, kojom prilikom joj je nanijela povrede u vidu tri krvna podliva dimenzija od po 4 x 2 cm i dva krvna podliva dimenzija od po 2 x 2 cm, u predjelu spoljašnje strane natkoljenice, nakon čega je ispred pomoćnog objekta - kužine vlasništvo oštećene D.M., u blizini zgrade S.R.a, prijetnjom da će napasti na život oštećene ugrozila njenu sigurnost, na način što joj je uputila riječi '' ma dva oka ne bide, ubiću te'', a što znači da su u radnjama okrivljene sadržani svi elementi bića krivičnog djela  laka tjelesna povreda iz čl. 152. st. 2. u vezi st. 1. Krivičnog Zakonika u sticaju sa krivičnim djelom ugrožavanje sigurnosti iz čl. 168. st. 1. Krivičnog Zakonika. A okrivljeni M.R., istog dana kao u stavu 1. izreke presude, ispred zgrade S.R.a u naselju R., zlostavljao oštećenu D.M., na način što je uhvatio za vrat i udario otvorenom šakom u predjelu glave, a potom, držeći je za vrat, odvukao prema ulaznim vratima njenog stana kojom prilikom joj je uputio riječi '' uvlači se u svoju megaru'', a što znači da su u radnjama okrivljenog stiču svi elementi bića krivičnog djela  zlostavljanje iz čl. 166 - a. st. 1. Krivičnog Zakonika. Okrivljeni su spostupali s umišljajem obzirom da su svjesni da takvim postupanjem vrše krivična djela i ista su htjeli. </span>
</p>
<p class="p4"></p>
<p class="p4">
<span>Za krivično djelo laka tjelesna povreda iz čl. 152. st. 2. u vezi st. 1. KZ, propisano je da će se učinilac kazniti zatvorom do 3. godine. A za krivično djelo ugrožavanje sigurnosti iz čl. 168. st. 1. KZ, propisano je da će se učinilac kazniti novčanom kaznom ili zatvorom do jedne godiene. A za krivično djelo zlostavljanje iz čl. 166-a st. 1. KZ propisano je da će se učinilac kazniti kaznom zatvora do jedne godine. </span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne, sud je imao u vidu sve okolnosti predvidjene čl. 42 KZ, koje utiču da kazna bude veća ili manja, pa je na strani okrivljene U.M.od olakšavajućih okolnosti našao da je ista relativno stariija - porodična osoba, majka troje djece, nezaposlena, lošeg imovnog stanja, koja nije osudjivana. Dok posebno otežavajućih okolnosti nije bilo. Imajući u vidu predhodno utvrdjene okolnosti sud je okrivljenoj za pojedina krivična djela utvrdio kazne zatvora precizirane izrekom presude, pa je primjenom čl. 48. KZ, istoj izrekao uslovnu osudu kojom joj je utvrdio jedinstvenu kaznu zatvora u trajanju od 3. mjeseca, i shodno čl. 53. KZ, istovremeno odredio da se ista neće izvršiti pod uslovom da okrivljena u roku od 2. godine ne izvrši neko novo krivično djelo.  A okrivljenom M.R.u od olakšavajućih okolnosti je našao da se radi o starijem porodičnom licu, ocu četvoro djece, koji je nezaposlen, lošeg imovnog stanja, u obavezi izdržavanja porodice, dok posebno otežavajućih okolnosti nije bilo. Zbog čega mu je za predmetno krivično djelo utvrdio kaznu zatvora u trajanju od 2. mjesjeca i istovremeno odredio da se ista neće izvršiti pod uslovom da okrivljeni u roku od 2. godine ne izvrši neko novo krivično djelo. Sud je mišljenja da u konkretnom slučaju prema oboje okrivljenih nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom ) dovoljno uticati na okrivljene da više ne vrše krivična djela, odnosno da će se postići svrha izricanja uslovne osude iz čl. 52. u vezi čl. 4. st. 2. KZ CG. Ranija osudjivanost okrivljenog M.R.a presudom ovog suda K.br. 205/99 od 07.06.1999.godine nije imala uticaja na drugačije odlučivanje, obzirom na protek vremena od ranije osude ( proteklo više od 10. godina), a i ne radi se o istovrsnom krivičnom djelu.  </span>
</p>
<p class="p4"></p>
<p class="p4">
<span>Ovaj Sud je cijenio i ostale izvedene dokaze - iskaze svjedoka M.P. i M.S., koje nije posebno obrazlagao, nalazeći da su isti bez uticaja na drugačije odlučivanje u ovoj krivičnoj stvari, obzirom na ukupno utvrdjeno činjenično stanje, a i ovi svjedoci nijesu pominjani prilikom davanja odbrane okrivljenih. </span>
</p>
<p class="p4"></p>
<p class="p4">
<span>Shodno čl. 199. ZKP-a, sud je obavezao okrivljene da na ime paušala plate ovom sudu iznos od po 30,00 €, pri čemu je sud vodio računa o trajanju postupka i imovinskim prilikama okrivljenih. Kao i okrivljena U.M.a na ime troškova krivičnog postupka iznos od  55,00 ( pedesetpet eura), koji troškovi su isplaćeni vještaku med.struke tokom vodjenja krivičnog postupka, shodno čl. 202. ZKP-a. </span>
</p>
<p class="p4"></p>
<p class="p4">
<span>Oštećena D.M.a, radi ostvarivanja imovinsko pravnog zahtjeva upućuje se na parnicu, shodno čl. 212. st. 2. ZKP-a.  </span>
</p>
<p class="p4"></p>
<p class="p2">
<span>	Sa iznijetih razloga odlučeno je kao u izreci presude shodno čl. 364. ZKP-a.</span>
</p>
<p class="p2"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p5">
<span class="s1">Dana: 24.11.2010.godine</span>
</p>
<p class="p8"></p>
<p class="p8"></p>
<p class="p4">
<span class="s1">Zapisničar,				                             S u d i j a,</span>
</p>
<p class="p4">
<span class="s1">Ljiljana Popović     		                         Rahmo Banda </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span class="s1">								</span>
</p>
<p class="p4"></p>
<p class="p8"></p>


</body>
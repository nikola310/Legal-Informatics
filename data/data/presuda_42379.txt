<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.p1{margin-left:0.083333336in;margin-right:0.18541667in;text-align:end;hyphenate:auto;font-family:Times New Roman;font-size:12pt;}
.p2{margin-right:0.18541667in;text-align:start;hyphenate:auto;font-family:Arial;font-size:12pt;}
.p3{margin-left:0.083333336in;margin-right:0.18541667in;text-align:center;hyphenate:auto;font-family:Arial;font-size:12pt;}
.p4{text-indent:0.27083334in;margin-left:0.083333336in;margin-right:0.18541667in;text-align:justify;hyphenate:auto;font-family:Arial;font-size:12pt;}
.p5{margin-left:0.083333336in;margin-right:0.18541667in;text-align:justify;hyphenate:auto;font-family:Arial;font-size:12pt;}
.p6{margin-left:0.083333336in;margin-right:0.18541667in;text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-align:end;hyphenate:auto;font-family:Arial;font-size:12pt;}
.p11{margin-left:0.083333336in;margin-right:0.18541667in;text-align:start;hyphenate:auto;font-family:Times New Roman;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.td5{width:2.6097221in;padding-start:0.075in;padding-end:0.075in;}
.td6{width:3.5402777in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"  HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br. 325/13</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, kao prvostepeni krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog P. P., zbog krivičnog djela oduzimanje vozila iz čl. 248 st. 1 Krivičnog zakonika, odlučujući po optužnom predlogu Osnovnog državnog tužioca u Podgorici Kt. br. 108/13 od 27. 03. 2013. godine, nakon održanog glavnog i  javnog  pretresa dana 15. 05. 2013. godine, u prisustvu zastupnika ODT-a Biljane Pavličić i okrivljenog P. P., donio je i istog dana javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p5"></p>
<p class="p4">
<span>Okrivljeni</span>
</p>
<p class="p4">
<span>P. P., JMB xxxxxxxxxxxxx, od oca Z. i majke T., rođene K., rođen 19. 05. 19xx. godine u Podgorici, sa prebivalištem u mjestu rođenja Ul. Blaža Jovanovića br. xx, dražavljanin Crne Gore, nezaposlen, neoženjen, bez djece, završio srednju školu, srednjeg imovnog stanja, neosuđivan </span>
</p>
<p class="p2"></p>
<p class="p3">
<span>Kriv je</span>
</p>
<p class="p5"></p>
<p class="p4">
<span>Što je:</span>
</p>
<p class="p4">
<span>Dana 14. 01. 2013. godine, oko 04:00 časova, u Podgorici, u Ulici Bratstva i Jedinstva, svjestan svog djela čije je izvršenje htio, znajući da je njegovo djelo zabranjeno, protivpravno oduzeo tuđe motorno vozilo marke „Peugeot 307“, registarskih oznaka PG xx xxx, u namjeri da ga upotrijebi za vožnju, na način što je ušao u otključano vozilo, vlasništvo oštećenog R. Đ., i ključem koji se nalazio u bravi vozilo stavio u pogon i odvezao ga u mjesto Donji Zagarač, Opština Danilovgrad, gdje ga je i ostavio </span>
</p>
<p class="p5">
<span>    </span>
</p>
<p class="p4">
<span>  - čime je izvršio krivično djelo oduzimanje vozila iz čl. 248 st. 1 Krivičnog zakonika.</span>
</p>
<p class="p5"></p>
<p class="p4">
<span>Pa ga sud na osnovu citirane zakonske odredbe te čl. 4 st. 2, 32, 39, 42 Krivičnog zakonika, te  čl. 226, 229, 239 i 374 Zakonika o krivičnom postupku,</span>
</p>
<p class="p3"></p>
<p class="p3">
<span>O S U Đ U J E</span>
</p>
<p class="p6"></p>
<p class="p4">
<span>Na novčanu kaznu u iznosu od 800,00 € (osam stotina eura) koju je dužan platiti u roku od 3 (tri) mjeseca po pravosnažnosti presude, a ako izrečenu novčanu kaznu ne plati u određenom roku Sud će novčanu kaznu zamijeniti kaznom zatvora, tako što će za svakih započetih 25,00 € (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.</span>
</p>
<p class="p4">
<span>Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4">
<span>Oštećeni R. Đ. se radi ostvarivanja imovinskopravnog zahtjeva upućuje na parnični postupak.</span>
</p>
<p class="p6"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p4">
<span>Optužnim predlogom ODT-a Podgorica Kt. br. 108/13 od 27. 03. 2013. godine, stavljeno je na teret okrivljenom P. P. da je izvršio krivično djelo oduzimanje vozila iz čl. 248 st. 1 Krivičnog zakonika, pa je zastupnik optužbe Biljana Pavličić u završnoj riječi ostala u cjelosti pri podignutom optužnom predlogu, i predložila da Sud okrivljenog oglasi krivim i osudi po zakonu.</span>
</p>
<p class="p4">
<span>Okrivljeni P. P. je u svojoj odbrani datoj u prethodnom postupku naveo da se kritičnog dana, negdje oko 04,00 časova, prilikom povratka iz grada sa svojim drugom S. M. zaustavio ispred prodavnice „Lida 4“ koja se nalazi u ulici Bratstva i jedinstva. Izašao je iz vozila marke „Audi“ kojim je upravljao njegov drug M., nakon čega se uputio prema prodavnici, gdje je namjeravao da kupi hranu, i dok se kretao od vozila prema ulazu prodavnice, primjetio je da je na ulici ispred prodavnice, parkirano vozilo marke „Pežo 307“. Vidio je da se radi o taksi vozilu i isto je bilo u pogonu, dok u njemu nije bilo nikoga. U jednom trenutku, ni sam ne zna zašto, došao je na ideju da uđe u ovo vozilo. Odmah se uputio prema njemu i pošto je motor ovog vozila već bio uključen, a vozilo je radilo u „leru“, ušao je u njega i pokrenuo ga. Ne sjeća se gdje se vozio, odnosno gdje je sve išao ovim vozilom, jer je predhodno te večeri bio sa M. u gradu, gdje je konzumirao veću količinu alkohola. Sjetio se samo da je u jednom trenutku ovim vozilom skrenuo sa puta u žbunje, nakon čega je sigurno kilometar išao pješke dok je došao do magistrale, a zatim ga je taksi vozilo koje je slučajno naišlo, prevezlo do kuće. Kasnije su mu službenici policije rekli da su vozilo pronašli u mjestu Novo Selo, i tek tada je shvatio gdje je te večeri došao sa vozilom. Njegova namjera te večeri je bila vjerovatno da uzme ovo vozilo kako bi se provozao, ali se zbog alkoholisanog stanja u kojem je bio, ne sjeća drugih detalja. Istakao je da je pijanstvo razlog ovakvog njegovog ponašanja, jer u suprotnom ovako nešto nikada ne bi učinio. Na glavnom pretresu je pojasnio da se radilo o sivom vozilu marke „Peugeot 307“. Ovo nije bilo njegovo prvo pijanstvo, i inače ne konzumira pretjerano alkohol, ali mu se desi da popije na nekoj slavi ili rođendanu. Nakon nezgode je izašao iz vozila, a zatim išao sigurno nekih desetak minuta do glavnog puta i tamo zaustavio taksi vozilo, kome je dao adresu na kojoj živi. Sjutradan su ga pozvali iz policije i odmah im je ispričao šta je uradio. U završnoj riječi je izjavio da mu je žao što je izvršio ovo krivično djelo i to se sigurno više neće ponoviti.</span>
</p>
<p class="p4">
<span>Sud je u dokaznom postupku po saglasnom pedlogu stranaka pročitao iskaz svjedoka oštećenog R. Đ. dat na zapisniku pred ODT-om od 03.03.2013. godine, saslušao svjedoke L. M. i S. M., pročitao potvrdu o privremeno oduzetim predmetima Ku.br. 29/2003 od 14.01.2013. godine, pročitao potvrdu o vraćanju privremeno oduzetih predmeta od 14.01.2013. godine, izvršio uvid u fotodokumentaciju br. 13-03-240/13-14 od 14. 01. 2013. godine, te pročitao izvod iz kaznene evidencije na ime okrivljenog od 03.04.2013. godine.</span>
</p>
<p class="p4">
<span>Svjedok oštećeni R. Đ. je u svom iskazu datom na zapisniku pred ODT-om od 03.03.2013. godine, naveo da je vlasnik privrednog društva „F. M.“ D. O. O. Iz Podgorice u okviru kojeg posluje taksi udruženje „Peugeot taksi“. Dana 14. januara ove godine, negdje oko 04,00 časova, vozač koji je zaposlen u njegovoj firmi, L. M., obavjestio ga je da je nepoznato lice, u ulici Bratstva i jedinstva u Podgorici, iskoristilo njegovu odsutnost iz vozila marke „Pežo 307“, nakon čega je oduzelo vozilo i udaljilo se u nepoznatom pravcu. Odmah je naložio da se obavjesti policija o ovom događaju i sjutradan su ga pozvali službenici policije i saopštili mu da su pronašli vozilo u mjestu Donji Zagarač. Nakon toga vozilo mu je vraćeno, a na istom su postojala brojna oštećenja koja su nastala ovom prilikom. Takođe je obavješten da je policija uspjela da identifikuje ovo lice. Saznao je da se radi o P. P., mlađem momku, i nakon izvjesnog vremena stupio je u kontakt sa njegovim ocem P. Z. koji mu je u potpunosti nadoknadio štetu koja je nastala na vozilu, s tim što je ostalo da mu nadoknadi još jedan dio štete na ime izgubljene dobiti zbog toga što vozilom, za vrijeme dok je bilo na opravci, nije mogao da obavlja djelatnost, ali mu je obećao da će i taj dio štete nadoknaditi. Nije se izjasnio o pridruživanju krivičnom gonjenju ni o imovinsko pravnom zahtjevu, jer čeka isplatu preostalog dijela štete, a kako se dogovorio sa P. Z., ocem okrivljenog.</span>
</p>
<p class="p4">
<span>Svjedok L. M. je u svom iskazu naveo da je dana 14. januara ove godine, negdje u jutarnjim satima, upravljao taksi vozilom „Peugeot taksi“, i zaustavio se ispred prodavnice „Lida“, koja se nalazi u ulici Bratstva i jedinstva. Sa njim u vozilu je bila jedna djevojka, koja je naručila vožnju i koja ga je zamolila da se tu zaustavi, kako bi nešto kupila u prodavnici. Kada je ova djevojka izašla iz vozila i krenula prema prodavnici, on se uputio za njom, a vozilo je ostavio na ulici sa ključevima u bravi za paljenje. U prodavnici se zadržao veoma kratko, možda ni cijeli minut, i čuo je škripu guma, a kada je izašao vidio je da nema vozila kojim je predhodno upravljao. Tada mu je prišlo lice romske nacionalnosti, i kazalo mu da je iz jednog vozila marke „Audi“, koje je takođe bilo parkirano ispred prodavnice „Lida“, izašao jedan momak, sjeo u taksi vozilo, a nakon toga se udaljilo prema ulici Marka Miljanova, odnosno prema staroj vatrogasnoj. Nakon ovoga obavjestio je policiju o događaju. Vozilo kojim je upravljao je vlasništvo firme „F.m.“ D. O. O. čije se sjedište nalazi u ulici Franca Rozmana br.xx u Podgorici. U okviru ove firme posluje taksi služba „Peugeot taksi“ , gdje radi kao vozač. Kasnije je saznao da je policija pronašla ovo vozilo i da su na njemu postojala izvjesna oštećenja. </span>
</p>
<p class="p4">
<span>Svjedok S. M. je u svom iskazu naveo da je 14. januara ove godine, sa svojim drugom P. P. bio u gradu. Obilazili su kafiće i konzumirali alkohol. Negdje oko 3,30 časova odlučili su da idu kući, ali su se predhodno njegovim vozilom marke „Audi“, kojim je on upravljao, dovezli do marketa „Lida“, koji se nalazi u ulici Bratstva i jedinstva, obzirom da je P. htio da kupi nešto da jedu. Kada su došli ispred marketa zaustavio se vozilom na kolovozu, a zatim je P. izašao iz vozila. Vidio je da se uputio prema prodavnici, a on je ostao da ga čeka u vozilu, pri čemu nije puno obraćao pažnju šta se dešava okolo. Poslije nekih 5 ili 10 minuta, kada je shvatio da se Petar još nije vratio iz prodavnice, pozvao ga je na mobilni telefon, ali je isti bio isključen. Još nekoliko puta ga je pozvao, ali nije uspio da ga dobije, pa je otišao kući. Tog istog dana, negdje oko 13,00 časova pozvali su ga da se javi u policiju. Tamo je saznao da je njegov drug P., dok ga je čekao u vozilu, umjesto u prodavnicu pošao u neko vozilo marke „Pežo“ i sa njim se vozio prema mjestu Novo Selo, gdje su policajci pronašli vozilo, a što mu je P. kasnije i potvrdio. On je bio iznenađen sa ovim što je čuo, jer nije ni posumnjao da P. može tako nešto da uradi. </span>
</p>
<p class="p4">
<span>Iz potvrde o privremeno oduzetim predmetima Ku.br. 29/2003 od 14.01.2013. godine, sud je utvrdio da je navedenog dana od P. P. oduzeto putničko vozilo marke „Peugeot 307“ sive metalne boje, reg. oznaka PG BE 934, kao i ključ od navedenog vozila.</span>
</p>
<p class="p4">
<span>Iz potvrde o vraćanju privremeno oduzetih predmeta od 14.01.2013. godine, sud je utvrdio da je predhodno  oduzeto putničko vozilo marke „Peugeot 307“ sive metalne boje, reg. oznaka PG xx xxx, kao i ključ od navedenog vozila vraćeno R. Đ.. </span>
</p>
<p class="p4">
<span>Iz fotodokumentacije br. 13-03-240/13-14 od 14.01.2013. godine, sud je utvrdio da je ista sačinjena povodom pronalaska otuđenog vozila marke „Peugeot 307“ vlasništvo udruženja „Pežo Taksi“ iz Podgorice, u mjestu Donji Zagarač, Opština Danilovgrad.</span>
</p>
<p class="p4">
<span>Iz izvoda iz kaznene evidencije na ime okrivljenog od 03.04.2013. godine, sud je utvrdio da okrivljeni P. P. nije osuđivan.</span>
</p>
<p class="p5">
<span>      Cijeneći sve provedene dokaze, svaki posebno i u njihovoj međusobnoj povezanosti, sud je nesumnjivo utvrdio da je okrivljeni izvršio krivično djelo stavljeno mu na teret optužnim predlogom, i to na način, u vrijeme i na mjestu, kako je to predstavljeno izrekom ove presude. </span>
</p>
<p class="p5">
<span>      Činjenično stanje iz izreke presude nesumnjivo je utvrđeno iz iskaza svjedoka L. M., svjedoka oštećenog R. Đ., potvrde o privremeno oduzetim stvarima na ime okrivljenog, te potvrde o vraćanju privremeno oduzetih predmeta na ime oštećenog, što je u saglasnosti sa odbranom okrivljenog u kojoj navodi da je 14 januara 2013. godine, oko 04,00 časova u Podgorici, u ulici Bratstva i jednistva, ispred prodavnice „Lida 4“, primjetio parkirano taksi vozilo marke „Pežo 307“, u kojem nije bilo nikoga. U jednom trenutku uputio se prema vozilu sa namjerom da uzme ovo vozilo da se provoza, i pošto je bilo otključano ušao je u isto i odvezao ga sa tog mjesta. Okrivljeni je pokrenuo vozilo sa ključem koji se nalazio u bravi, a što je Sud utvrdio iz iskaza svjedoka L. M., vozača tog vozila, koji navodi da je ključ ostavio u bravi, te potvrda o privremeno oduzetim stvarima i vraćanju privremeno oduzetih stvari, gdje je od okrivljenog oduzeto vozilo i ključevi od vozila, i vraćeno oštećenom.  Pošto se okrivljeni nije mogao sjetiti gdje je odvezao vozilo, Sud je to utvrdio iz iskaza svjedoka oštećenog R. Đ. pa i samog okrivljenog koji su naveli da su dan nakon kritičnog događaja obavješteni od policije da je vozilo nađeno u mjestu Donji Zagarač, opština Danilovgrad, a što je potvrđeno fotodokumentacijom sa mjesta pronalaska vozila.  </span>
</p>
<p class="p5">
<span>         Preduzimajući navedene radnje okrivljeni P. P., je bio svjestan da protivpravno oduzima tuđe motorno vozilo sa namjerom da ga upotrijebi za vožnju, pa je to i htio, čime su pored objektivnih, ostvareni i subjektivni elementi bića krivičnog djela oduzimanje vozila iz čl. 248 st. 1 Krivičnog zakonika.</span>
</p>
<p class="p5">
<span>        Sud je cijenio navode odbrane okrivljenog, da je bio u alkoholisanom stanju pa se ne sjeća svih detalja i da je alkoholisanost razlog ovakvog njegovog postupanja, pa sud iste nije prihvatio, a ovo imajući u vidu da je okrivljeni u svojoj odbrani detaljno opisao način izvršenja djela za koje je oglašen krivim, a takva odbrana okrivljenog je potvrdjena izvedenim dokazima, događaja se dakle sjeća pa čak i pojedinosti, kao činjenice koja je bila marka vozila te i boje vozila, kritičnom prilikom je upravljao vozilom, te kasnije taksisti dao svoju tačnu adresu, a što sve sigurno ne bi bio u stanju da je bio u alkoholisanom stanju koje bi uticalo na njegovu uračunljivost, a što sve jasno ukazuje da je okrivljeni bio sposoban da shvati značaj svog djela i da upravlja svojim postupcima. </span>
</p>
<p class="p5">
<span>        Odlučujući o kazni koju će izreći okrivljenom P.P., Sud je u smislu čl. 42 st. 1 Krivičnog zakonika cijenio sve okolnosti od uticaja na njen izbor i visinu, pa je kao olakšavajuće okolnosti na strani okrivljenog cijenio njegovo ranije dobro ponašanje i s tim u vezi raniju neosuđivanost, u šta se Sud uvjerio uvidom u izvod iz kaznene evidencije na ime okrivljenog, njegovu mladost u vrijeme izvršenja krivičnog djela (22 godine), ponašanje nakon izvršenja krivičnog djela te činjenicu da je otac okrivljenog platio štetu pričinjenu na vozilu, dok otežavajućih okolnosti na strani okrivljenog Sud nije našao, pa je cijeneći prednje olakšavajuće okolnosti okrivljenog osudio na novčanu kaznu, kao blažu vrstu kazne propisane za predmetno krivično djelo, pri čemu je cijeneći predhodno navedeno i vodeći računa o materijalnim prilikama okrivljenog, koje su po nalaženju suda srednje, jer okrivljeni ostvaruje prihode u restoranu S., koje je vlasništvo njegovog oca, a i sam tako predstavlja svoje imovno stanje, Sud okrivljenog primjenom čl. 39 Krivičnog zakonika osudio na novčanu kaznu u iznosu od 800,00 (osamstotina) eura. Sud je uvjerenja da će se ovako izrečenom kaznom u dovoljnoj mjeri uticati na okrivljenog da u buduće ne vrši krivična djela, te da će se u cijelosti ostvariti svrha kažnjavanja iz čl. 32 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p5">
<span>	 Shodno čl. 39 st. 5 Krivičnog zakonika Sud je okrivljenom za plaćanje novčane kazne odredio rok od 3 (tri) mjeseca po pravosnažnosti presude, s tim što je shodno čl. 39 st. 6 Krivičnog zakonika odredio da ukoliko okrivljeni ne plati novčanu kaznu u navedenom roku ista će se zamjeniti kaznom zatvora, tako što će se za svakih započetih 25,00 (dvadesetpet) eura novčane kazne odrediti 1 (jedan) dan kazne zatvora, određujući da kazna zatvora ne može biti duža od 6 (šest) mjeseci.</span>
</p>
<p class="p5">
<span>          Shodno čl. 239 st. 2 Zakonika o krivičnom postupku, Sud je oštećenog R. Đ. uputio da imovinsko- pravni zahtjev ostvari u parničnom postupku jer podaci ovog postupka ne pružaju pouzdan osnov za presuđenje, a njihovo pribavljanje bi vodilo znatnom odugovlačenju postupka.</span>
</p>
<p class="p5">
<span>         Odluku o troškovima postupka sud je donio shodno čl. 226 i 229 Zakonika o krivičnom postupku i obavezao okrivljenog da ovom sudu na ime troškova krivičnog postupka plati iznos od 30,00 €, a koji troškovi se odnose na ime sudskog paušala, koji je odmjeren shodno složenosti predmeta, dužini trajanja postupka i imovnim prilikama okrivljenog.</span>
</p>
<p class="p5">
<span>	Sa svega izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p class="p5">
<span>                </span>
</p>
<p class="p5">
<span>                   OSNOVNI SUD  U PODGORICI, dana 15. 05. 2013. godine</span>
</p>
<p class="p7">
<span> </span>
</p>
<table class="t1">
<tbody>
<tr class="r1">
<td class="td1">
<p class="p7">
<span>             ZAPISNIČAR:</span>
</p>
</td><td class="td2">
<p class="p8">
<span>                        S U D I J A:</span>
</p>
</td>
</tr>
<tr class="r1">
<td class="td1">
<p class="p8">
<span>Danijela Rajković,s.r.</span>
</p>
<p class="p7"></p>
</td><td class="td2">
<p class="p8">
<span>                            Željka Jovović,s.r.</span>
</p>
<p class="p7"></p>
</td>
</tr>
</tbody>
</table>
<p class="p9"></p>
<table class="t1">
<tbody>
<tr class="r1">
<td class="td3">
<p class="p10">
<span>PRAVNA POUKA:</span>
</p>
</td><td class="td4">
<p class="p9">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p8"></p>
</td>
</tr>
</tbody>
</table>
<p class="p8">
<span>ZTO Danijela Rajković</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<table class="t1">
<tbody>
<tr class="r1">
<td class="td5">
<p class="p6">
<span>               </span>
</p>
<p class="p6">
<span>              ZAPISNIČAR:</span>
</p>
</td><td class="td6">
<p class="p3">
<span>                                   </span>
</p>
<p class="p3">
<span>                                   S U D I J A:</span>
</p>
</td>
</tr>
<tr class="r1">
<td class="td5">
<p class="p6">
<span>           Danijela Rajković</span>
</p>
<p class="p6"></p>
</td><td class="td6">
<p class="p6">
<span>                                          Željka Jovović</span>
</p>
<p class="p6"></p>
</td>
</tr>
</tbody>
</table>
<p class="p5">
<span>DN-a: Po primjerak presude dostaviti:</span>
</p>
<p class="p5">
<span>- ODT Podgorica,</span>
</p>
<p class="p5">
<span>- Okrivljenom,</span>
</p>
<p class="p5">
<span>- Oštećenom po pravosnažnosti</span>
</p>
<p class="p5">
<span>- A/a.</span>
</p>
<p class="p5">
<span>Postupljeno dana ______________</span>
</p>
<p class="p5">
<span>Radnik suda __________________</span>
</p>
<p class="p5"></p>
<p class="p5"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p7"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p11"></p>
<p class="p12"></p>
<p class="p12"></p>


</body>
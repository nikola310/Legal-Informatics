<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Calibri;font-size:11pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.p9{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-family:Arial;font-size:12pt;}
.s2{color:black;}
</style>
<meta content="vesna.vuckovic" name="author">
</head>
<body class="b1 b2">
<p class="p1"></p>
<p class="p2">
<span>  Posl.br.K. 271/11/11</span>
</p>
<p class="p3">
<!--Image link to '0.png' can be here-->
<span class="s1">                  </span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p4">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okr. M.M.zbog krivičnih djela teške tjelesne povrede i z čl.151 st1 KZ i nasilničkog ponašanja iz čl.399 KZ, okr. B.A.zbog krivičnog djela učestvovanja u tuči iz čl.153 KZ i K.A.zbog krivičnog djela nasilničkog ponašanja iz čl.399 KZ, koje sve brani branilac adv. V.V. iz K., koji postupak se vodi po optužnici ODT-a Kotor Kt.br.173/11 od 25.05.2011. godine (koja optužnica se shodno čl.446 ZKP-a ima smatrati optužnim predlogom) i optužnom predlogu ODT-a Kotor Kt.br.599/11-2 od 20.04.2011. godine, nakon održanog glavnog  i javnog pretresa dana 01.04.2013. godine u prisustvu zamjenika ODT-a Kotor Žarka Pajkovića, okrivljenih M.M. i B.A., njihovog branioca adv. V.V., a u odsustvu  uredno pozvanog a predhodno ispitanog okr. K. M. shodno čl.457 ZKP-a, donio je i javno objavio dana 04.04.2013. godine sljedeću </span>
</p>
<p class="p4"></p>
<p class="p1">
<span>P R E S U D U </span>
</p>
<p class="p5">
<span>Okrivljeni:</span>
</p>
<p class="p5"></p>
<p class="p4">
<span>1. M. M. od oca M. i majke I.rođene J.rođen ... godine u C., stalno nastanjen u B., državljanin C.G. neoženjen, sa završenom srednjom školom, srednjeg imovnog stanja, neosuđivan, protiv koga se ne vodi postupak za drugo krivično djelo,</span>
</p>
<p class="p4"></p>
<p class="p4">
<span>2. B. A. od oca Arsena i majke S., rođene D., rođen ... godine u I.stalno nastanjen u S.S. državljanin BiH, neoženjen, sa završenom osnovnom školom, lošeg imovnog stanja, neosuđivan, pritiv koga se ne vodi postupak za drugo krivično djelo,</span>
</p>
<p class="p4"></p>
<p class="p4">
<span>3. K. M. JMBG ... od oca J. i majke E. rođene S., rođen ... godine u C., stalno nastanjen u B.,državljanin Crne Gore, student sa završenom SSS, neoženjen, srednjeg imovnog stanja, neosuđivan, protiv koga se ne vodi postupak za drugo krivično djelo,</span>
</p>
<p class="p4"></p>
<p class="p1">
<span>K r i v i    s u</span>
</p>
<p class="p5">
<span>Što su,</span>
</p>
<p class="p1">
<span>I</span>
</p>
<p class="p1">
<span>Okr. M.M.</span>
</p>
<p class="p4"></p>
<p class="p4">
<span>        Dana  27.02.2011. godine, oko 00,05 časova, na Bulevaru u Budvi, nakon prethodnog nesporazuma tokom vožnje, teško tjelesno povrijedio oštećenog V.D. iz B., na način što je po zaustavljanju vozila prišao vozilu oštećenog, i kad je oštećeni  izašao iz vozila, istog udario pesnicom u predjelu nosa, kojom prilikom mu je nanio tešku tjelesnu povredu u vidu preloma nosnih kostiju sa pomjeranjem-dislokacijom prelomljenih nosnih kostiju sa oguljotinom kože u gornjem dijelu nosa i sa krvnim podlivom kože u predjelu nosa i otokom nosa,</span>
</p>
<p class="p4"></p>
<p class="p4">
<span>	-čime je učinio krivično djelo teška tjelesna povreda iz čl.151 st.1 Krivičnog zakonika. </span>
</p>
<p class="p1">
<span>II</span>
</p>
<p class="p1">
<span>Okr. B.A.</span>
</p>
<p class="p4"></p>
<p class="p4">
<span>        Dana 27.02.2012.godine, oko 00,05 časova, na Bulevaru u Budvi, učestvovao u tuči u kojoj je oštećenom V.D.nanijeta teška tjelesna povreda, na način što je nakon što je okr. M.oštećenog teško tjelesno povrijedio,  istog bacio na asfaltnu podlogu,</span>
</p>
<p class="p4"></p>
<p class="p6">
<span>-čime je učinio krivično djelo učestvovanja u tuči iz čl.153. Krivičnog zakonika.	</span>
</p>
<p class="p1">
<span>III</span>
</p>
<p class="p5">
<span>                                                       Okr. M.M. i K.M.</span>
</p>
<p class="p5">
<span> Što su, </span>
</p>
<p class="p4"></p>
<p class="p4">
<span>            Dana 20.08.2011. godine, oko 00,30 časova u Budvi, u hotelu S.S. vršenjem nasilja prema oštećenima Z. D. i O. G., obojici iz N., te drskim i bezobzirnim ponašanjem remetili javni red i mir, na način što je okrivljeni M. nakon kraće rasprave pesnicom udario oštećenog Z. u predjelu glave nakon čega je došlo do guranja među njima da bi okrivljeni M. i okrivljeni K. gurnuli oštećenog Z. preko zida visine cca 2,5m sa leđa koje prilike je Zeković pao na tlo  i zadobio lake tjelesne povrede u vidu nagnječenja sa krvnim podlivom kože u predjelu lijevog koljenja, nagnječenja sa oguljotinom kože promjera 7x7cm u lijevoj polovini međulopatičnog predjela, nagnječenje sa oguljotinom kože u desnom slabinsko-krsnom predjelu, dva krvna podliva kože u predjelu lijeve nadlaktice dužine po 4 cm, oguljotine kože u predjelu desne nadlaktice, oguljotine kože u predjelu lijeve šake dužine 0,5cm i nagnječenja sa istegnućem vratnog dijela kičmenog stuba nakon čega je okrivljeni M. uzeo metalni stub, krenuo ka O.G.prijeteći pri tom da će ga ubiti i otvoriti mu lobanju koji stub je nakon toga samoinicijativno spustio,</span>
</p>
<p class="p4">
<span>  </span>
</p>
<p class="p4">
<span>         -čime su učinili krivično djelo nasilničkog ponašanja iz čl.399 Krivičnog zakonika.</span>
</p>
<p class="p4"></p>
<p class="p4">
<span>Pa  sud okr.M. na osnovu naprijed navedene krivičnopravne odredbe i čl. 2, 4, 5, 8, 13, 15, 36, 42, 45, 46 Krivičnog zakonika i čl. 227, 229, 368 i 374 ZKP-a, prethodno </span>
</p>
<p class="p1">
<span>U t v r đ u j e</span>
</p>
<p class="p4"></p>
<p class="p4">
<span>1.Za krivično djelo teška tjelesna povreda iz čl.151 st.1 Krivičnog zakonika kaznu zatvora u trajanju od 3 (tri) mjeseca,</span>
</p>
<p class="p4"></p>
<p class="p4">
<span>2.Za krivično djelo nasilničkog ponašanja iz čl.399 Krivičnog zakonika kaznu zatvora u trajanju od 3 (tri) mjeseca,</span>
</p>
<p class="p4"></p>
<p class="p4">
<span>Pa mu sud na osnovu čl. 48, 52, 53, 54 KZ izriče </span>
</p>
<p class="p4"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p4">
<span>Kojom mu utvrđuje jedinstvenu kaznu zatvora u trajanju od 5 (pet) mjeseci i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>Sud okr.B.A. na osnovu naprijed navedene krivičnopravne odredbe i čl. 2, 4, 5, 8, 13, 15, 36, 42, 45, 46, 52, 53, 54 Krivičnog zakonika i čl. 227, 229, 368 i 374 ZKP-a, izriče </span>
</p>
<p class="p1">
<span>USLOVNU OSUDU</span>
</p>
<p class="p1"></p>
<p class="p4">
<span>Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>Sud okr.Kentera Mirku na osnovu naprijed navedene krivičnopravne odredbe i čl. 2, 4, 5, 8, 13, 15, 36, 42, 45, 46, 52, 53, 54 Krivičnog zakonika i čl. 227, 229, 368 i 374 ZKP-a, izriče </span>
</p>
<p class="p1">
<span>USLOVNU OSUDU</span>
</p>
<p class="p1"></p>
<p class="p4">
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>Dužni su okrivljeni na ime troškova krivičnog postupka solidarno uplatiti iznos od 90,00 eura i  na ime sudskog paušala uplatiti iznos od po 55,00 eura u roku od dva mjeseca od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p4">
<span>ODT iz Kotora podnio je ovom sudu optužnicu Kt.br.173/11 od 25.05.2011. godine protiv M.M.stavljajući mu na teret izvršenje krivičnog djela teške tjelesne povrede iz čl.151 st.1 KZ iB.A.stavljajući mu na teret izvršenje krivičnog djela učestvovanja u tuči iz čl.153 KZ, a koja optužnica se shodno čl.446 ZKP-a ima smatrati optužnim predlogom, u predmetu K.271/11/11. ODT iz Kotora podnio je i optužni predlog Kt.br.599/11-2 od 20.04.2011. godine protiv okr. Mitrović Miloša i K.M.stavljajući im na teret izvršenje krivičnog djela nasilničkog ponašanja iz čl.399 KZ, u predmetu K.178/12/12. Navedeni krivični postupci su spojeni rješenjem krivičnog vanraspravnog vijeća ovog suda Kv.138/12 od 03.05.2012. godine i vođen je jedinstveni postupak pod brojem K.271/11/11. </span>
</p>
<p class="p4"></p>
<p class="p4">
<span>U svojoj odbrani okr. M.M. je izjavio da je dana 27.02.2011. godine upravljao vozilom BMW i išao je prema Budvi, a pored njega je sjedio njegov drug B.A.. Iza njega je išlo vozilo Opel u kome su bili njegovi drugovi G.D. iz Prijevora - Budva, A.Đ. i M.Đ. iz S.S. Kada su bili negdje kod S.svirali su mu njegovi drugovi iz vozila i on je njima svirao. Njih je preteklo vozilo džip, a iza njega "Hundayi" koje vozilo je stalo ispred njih tako da je morao da se zaustavi. Iz "Hundayi" vozila je izašao vozač, a izašli su i on i A., i taj momak ih je pitao kome sviraju, pa su oni objasnili da sviraju svojim drugovima i tu su se korektno rastali. Nastavili su dalje prema Budvi i zaustavili su se u lijevoj traci kod drugog skretanja prema Jadranskom sajmu i novom bulevaru. Ispred njih se opet pojavilo vozilo "Hundayi", koje je potom otišlo i oni su otišli prema novom bulevaru. Navedenim bulevarom išli su u pravcu Starog grada, a vozilo "Hundayi" išlo je ispred njih, a  sa njihove desne strane bilo je parkirano jedno teretno vozilo i on je tada krenuo da ga zaobiđe i tada je ispred njega stalo vozilo "Hundayi". Izašao je A. i vozač iz vozila "Hundayi" i vidio je kako je taj vozač skinuo i bacio sako i krenuo prema A. Vidio je da je A. zamahnuo rukom, ali nije vidio da li ga je udario. On nije mogao da izađe iz vozila jer je vozilo "Hundayi" bilo ispred njegovog vozila i naveo je da on nije udario V.D., odnosno da nije bilo ni tuče, ni udaranja. V. je nekome telefonirao i ubrzo je otišao i oni su otišli u noćni klub V.Nije vidio ni da je njegov drug A.udario V.niti je vidio da je Vučetić udario njega, a nije se mogao izjasniti povodom povreda kod V. Kritične prilike sa V. je bila njegova supruga koja je izašla iz auta i nešto vikala, a on njih dvoje od ranije nije poznavao. Objasnio je da je nakon ovog događaja sa V.se susreo na njegovu inicijativu i oni su se pomirili, a V. je tada kazao da je on kriv i da je bio pod uticajem alkohola. Na glavnom pretresu je izjavio da priznaje ovo krivično djelo učinjeno na štetu V.D., pri čemu je izjavio da je raniju izjavu dao na način kako ga je bio uputio raniji advokat i objasnio je da se sve desilo upravo na sljedeći način: Kritične prilike se kretao svojim vozilom prema Budvi, u vozilu su bili njegovi drugovi i u jednom trenutku ih je preteklo jedno vozilo, on je nakon toga svirnuo, ali ne tom vozilu, već nekom drugom, a to vozilo se zaustavilo iz kojeg je izašao oštećeni. Pitao ga je zašto svira, a on mu je objasnio da je svirao nekom drugom vozilu nakon čega su se rukovali i razišli. Nakon toga kretao se bulevarom kada ga je pretekao oštećeni koji je skrenuo prema Starom gradu, a u istom pravcu je išao i on i onda je vidio da je oštećeni stao na putu zbog čega ga je zaobišao i stao svojim vozilom naspram njegovog. Izašao je iz auta, jer je mislio da oštećeni želi da razgovaraju, prišao je vozilu i oštećeni je izašao iz vozila, bili su udaljeni nekih pola m i tada je oštećeni krenuo prema njemu i do pola je bio skinuo jaknu i on se tada uplašio i oštećenom zadao udarac, ali iz straha nakon čega je oštećeni njega udario u stomak.</span>
</p>
<p class="p4"></p>
<p class="p4">
<span>Vezano za krivično djelo nasilničkog ponašanja okr. M. je izjavio da je kritične večeri tj.20.08.2011. godine izašao u šetnju sa dvojicom drugova i to K. M. i J. V., i poveli su psa. Dolaskom na Sv. Stefan prišao im je jedan od trojice mladića koji su radili kao obezbjeđenje na Sv. Stefanu i rekao im da tuda ne mogu da prolaze. Bio je prilično drzak, a kada mu je on rekao da su oni tuda prolazili, rekao je da će mu polomiti zube, pa je on u strahu da ga taj momak prvi ne udari, udario pesnicom u predjelu glave. On mu je vratio udariši ga nekoliko puta u predjelu glave i to tjemenog dijela, s obzirom da je bio savio glavu, pogurali su se i potom je otišao sa lica mjesta. Naveo je da nije vido da je iko drugi nekome zadao udarac, niti je vidio da je neko pao sa zida. Nakon ovoga on nije išao ljekaru, a kritične prilike on nije imao kačket na glavi. Nakon pokazanog video snimka, izjasnio se da se on pola događaja i ne sjeća, ali zna da nikoga nije gurnuo preko zida, a ukoliko je povrijedio nekoga to je lice koje je prvo udario u predjelu glave, odnosno lica i to zato što se to lice njemu prvo obratilo. Naveo je da je lice koje se na video snimku vidi sa kačketom na glavi K.M. Na glavnom pretresu je pojasnio da je oštećeni rekao nešto u smislu da će polomiti zube, ali se to više odnosilo na K.nego na njega i krenuo je prema K., a Kentera je njegov drug iz djetinjstva, pa mu je zadao udarac pesnicom u predjelu glave. Objasnio je da je ranije izjavio da je oštećeni njemu rekao da će mu polomiti zube i da ga je iz straha udario pesnicom u predjelu glave zato što ga je tako savjetovao raniji advokat. Izrazio je kajanje i žaljenje zbog učinjenog i izjavio je da je sada u dobrim odnosima s oštećenima. </span>
</p>
<p class="p4"></p>
<p class="p4">
<span>U svojoj odbrani okr. B. je izjavio da su kritične prilike on i njegov drug M.M. išli Miloševim kolima od Sv. Stefana prema Budvi. Iza njih drugim kolima su išli G.D. braća Mitar i A.Đ.. Kada su bili naspram hotelaS.svirali su jedni drugima, a negdje blizu B. marketa u Bečićima prošlo je vozilo "Hundayi" i stalo i vozač tog vozila je izašao i izašli su on i M. Tu ih je on pitao zašto sviraju, ali nije bilo nikakvog fizičkog, ni verbalnog obračuna. Kada su došli u Budvu kod drugog semafora, zaustavili su se na crvenom svjetlu, a vozilo "Hundayi" je prošlo ispred njih i kroz crveno i otišlo prema novom bulevaru. Oni su nastavili da se kreću novim bulevarom u pravcu Starog grada, a ispred njih je bilo vozilo "Hundayi" i zaustavilo se na jedno 150m od S. Vidio je da vozač nešto traži u svom vozilu i pomislio je da traži pištolj. On je odmah izašao, a izašao je i vozač vozila "Hundayi" koji je krenuo prema njemu, ošamario ga (okrivljenog B.), a onda ga je on udario jednom, a možda i dva puta pesnicom i taj vozač je pao na asfalt, a oni su ubrzo otišli, ali je prije toga izašla supruga tog momka i rekla im "što je momci, nemojte mi ubiti momka". Sa tim momkom M. nije imao fizički kontakt, odnosno nije ga udario. On je V.D. udario jednom, a možda i drugi put, ali više od toga nije, niti ga je udarao nogama. Misli da je V. bio pod alkoholom s obzirom na to kako se ponašao. Oni ga nisu izazivali, nisu ga ni provocirali i nije mu jasno zašto se tako ponašao. Kada je izašao iz vozila V. je skinuo sako i bacio ga. On je bio izrevoltiran na njega jer ga je prvi ošamario i zbog toga kada je pao na asfalt nije htio da ga podigne, već su on i M. napustili lice mjesta. Prije ovog događaja on je V. poznavao samo iz viđenja. Izjavio je da se osjeća krivim i da se kaje zbog toga što se desilo, a on nije imao namjeru da se sa V. fizički obračunava, međutim on je njega prvi ošamario i morao je zbog toga da odreaguje. Na glavnom pretresu okrivljeni se branio ćutanjem zbog lošeg zdravstvenog stanja. </span>
</p>
<p class="p4"></p>
<p class="p4">
<span>Okrivljeni K.M. je izjavio da je kritične prilike šetao sa M.M. i J.V. šetali su psa u Sv. Stefanu i u jednom momentu naišli su na psa lutalicu koji je ranije napao njihovog psa, zbog čega je on pustio svog psa i tada je prišlo obezbjeđenje koje je bilo na Sv. Stefanu i počeli su da im prijete. On je rekao M. i J. da ne obraćaju pažnju na njih, da oni nisu bitni, što je izgovorio bez namjere da bilo koga uvrijedi. U jednom trenutku jedan momak iz obezbjeđenja krenuo je prema njemu prijeteći da će mu polomiti zube, a zatim je nastala gužva i vidio je da su počeli udarati M., a on i oštećeni su se međusobno uhvatili i zajedno pali preko zida, odnosno on je pokušao da ih razdvoji i oštećeni ga je uhvatio, sapleli su se i pali preko zida. On nije vidio da je M. bilo koga udario. Nakon toga su napustili lice mjesta. </span>
</p>
<p class="p4"></p>
<p class="p4">
<span>U dokaznom postupku koji je proveden radi rasvjetljenja ove krivičnopravne stvari i krivice okrivljenih sud je u dokaznom postupku proveo sljedeće dokaze: saslušao svjedoka-oštećenog V.D., svjedoka V.D.svjedoka-oštećenog Z.D. svjedoka J.V., svjedoka V.M., na saglasnost stranaka pročitao iskaz oštećenog O.G.sa zapisnika ODT Kotor od 08.12.2011. godine, pročitao službenu zabilješku UP PJ Budva od 27.02.2011. godine, izvršio uvid u fotodokumentaciju iste PJ od 27.02.2011. godine, pročitao izvještaj ljekara jedinice za hmp u Budvi od 27.02.2011. godine, pročitao izvještaj ljekara specijaliste Opšte bolnice  Kotor 27.02.2011. godine, izvještaj ljekara specijaliste Opšte bolnice K. od 02.03.2011. godine, izvještaj ljekara jedinice za hmp u Budvi na ime Z.D.od 20.08.2011. godine, izvještaj ljekara specijaliste Bolnice "Vaso Ćuković" Risan od 20.08.2011. godine na ime Z.D.</span><span class="s2">izvještaj ljekara specijaliste jedinice za hmp u Budvi od 20.08.2011. godine na ime O.G., izvještaj ljekara specijaliste Bolnice V.Ć.R.od 20.08.2011. godine na ime Olivieri Goran</span><span>, na saglasnost stranaka pročitao nalaz i mišljenje vještaka medicinske struke od 09.05.2011. godine i od 31.01.2012. godine, pročitao izvod iz kaznene evidencije za okrivljene K.M. i M.M. UP Ispostava Cetinje od 25.04.2012. godine, izvod iz kaznene evidencije za okrivljenog B.A.MUP-a Srajevo, izvršio je uvid u CD koji se nalazi u spisima predmeta na kojem se vidi snimak kritičnog događaja, i  uvid u uvjerenje o redovnom studiranju na ime K.M.. </span>
</p>
<p class="p4"></p>
<p class="p4">
<span>Svjedok-oštećeni V.M. je izjavio da je od ranije iz viđenja poznavao M. 23,45h krenuo je iz Miločera prema Budvi i upravljao je svojim vozilom "Hundayi Santa Fe", a sa njim je bila njegova supruga D. Prije polaska iz Miločera oni su bili u jednom restoranu gdje je popio nekoliko viskija, ali nije bio pijan. Kada je bio naspram S. u Bečićima išao je lijevom trakom, jer imaju dvije trake u istom pravcu, pa je zatim prešao u desnu i pretekao jedno vozilo. Počeli su da mu sviraju momci iz tog vozila, i on se zaustavio. Tada nije bilo nikakvih problema i jedni drugima su pružili ruku. Ti momci su nastavili ispred njega prema Budvi i to brzom vožnjom, a on je vozio lagano. Skrenuo je sa bulevara u Budvi prema Jadarnskom sajmu sa namjerom da ide na šetalište. Zaustavio se oko 50m od "Sitija", jer mu je supruga rekla da je odveze kući zbog djece. Tada su gore navedeni momci prošli kolima i zaustavili se ispred njega, tačnije prepriječili su ga. Izašli su iz vozila i njemu je prvo prišao M., koji je otvorio vrata njegovog vozila i udario ga pesnicom u predjelu nosa. Bio je jak udarac i on je klonuo na suvozačevo mjesto prema supruzi. Nakon toga okrivljeni su ga izvukli iz vozila i bacili ga na asfalt i šutirali nogama i rukama. Njegova supruga je vikala i valjda su zbog toga pobjegli sa lica mjesta. Supruga ga je domah odvela u Dom zdravlja u Budvi, a odatle u policiju, i nakon toga u Bolnicu u Kotoru. Nos mu je bio slomljen i imao je ogrebotine po licu i leđima. Nekoliko dana nakon ovog događaja otac od M. je tražio da se vide i oni su se sreli. To je bio korektan susret. Na glavnom pretresu pojasnio je da mu je M. zadao udarac u predjelu glave kada je izašao iz vozila, od tog udarca je pao, a Beha mu je zadavao udarce koliko se sjeća nogama. Nije se pridružio krivičnom gonjenju i nije postavio imovinskopravni zahtjev. </span>
</p>
<p class="p4"></p>
<p class="p4">
<span>Svjedok V.D. je izjavila da se kritične prilike sa suprugom V.D. vraćala iz Pržna. Kod S. u b., gdje postoje duple trake, njen suprug je okrivljenima presjekao put, usljed čega su oni svirali, oni su se zaustavili i Dragan je izašao iz vozila. Razgovarao je nešto s tim momcima, ne zna o čemu, ali je vidjela kako su se rukovali. Nakon toga nastavili su kretanje za Budvu. Ove momke je ponovo vidjela kod skretanja za Jadranski sajam. Ona i suprug su skrenuli lijevo da idu prema novom bulevaru. Pošto je namjeravala da ide kući zbog djece, jer je već bilo kasno D. se zaustavio blizu skretnice za T. Dok su bili u kolima i razgovarali, okrivljeni su im kolima prepriječili put i izašli iz vozila. Momak manjeg rasta je otvorio vrata njihovog vozila i udario pesnicom D. u predjelu nosa, a zatim su ga obojica izgurali iz vozila i oborili na asfalt i udarali rukama i nogama. Ona je izašla iz vozila, plakala i vikala i u jednom trenutku im je rekla da im je zapamtila tablice pa su oni pobjegli. Njen suprug ove momke nije udarao, niti ih je izazivao, a nije bio ni pod uticajem alkohola. Dok su bili u restoranu pio je viski, ali nije bio pijan. D. je povrijeđen u predjelu nosa i ona ga je odvela u Dom zdravlja u Budvi pa su otišli u Kotor u Opštu bolnicu, a takođe je imao ogrebotine u predjelu lica i leđa. Ne zna zbog čega su okrivljeni napali njenog supruga i nanijeli mu povrede. Na glavnom pretresu je dodala da je njen suprug izašao iz vozila i onda su ga okrivljeni počeli udarati.  </span>
</p>
<p class="p4"></p>
<p class="p4">
<span>Svjedok-oštećeni Z.D. je izjavio da je dana 20.08.2011. godine bio na svom radnom mjestu i negdje oko 12.30h sastao se sa kolegama V. i O. nakon čega su na kritično mjesto došla tri mladića koje zna kao mještane Sv. Stefana. Ovi mladići su vodili psa kojeg su huškali na psa lutalicu koji je bio pored njih i s obzirom da su tuda stalno prolazili gosti oni su ih u nekoliko navrata zamolili da odu. Na te molbe mladići su im govorili da su nebitni, pa je on ustao da ih zamoli da odu, bez namjere da se fizički obračunava sa bilo kim. Prišao je jednom od njih i nakon što mu se obratio, drug tog mladića ga je udario pesnicom u predjelu glave i to ispod lijevog oka. On se tada sa tim mladićem koji ga je udario pogurao i u tom guranju došli su do zida koji je iznad plaže na visini od nekih 2 ipo metra i potom je osjetio jako guranje s leđa i pao je preko zida. Nije ga gurnuo momak koji ga je prvi udario, već drugi, a to se sve vidi na video snimku. Čuo je da se momak koji ga je prvi udario preziva M. a onaj koji ga je gurnuo K. Ne zna da li je nekog od ovih mladića povukao sa sobom, kolege su mu rekle da jeste, a na plaži nakon njegovog pada jedan od mladića ga je udario dva puta pesnicom u predjelu glave i to potiljka i to nije mladić koji mu je prvi zadao udarac. On nije vidio da li je iko udarao O. Nije se pridružio krivičnom gonjenju i nije postavio imovinskopravni zahtjev. </span>
</p>
<p class="p4"></p>
<p class="p4">
<span>Svjedok-oštećeni Olivieri Goran je izjavio da je dana 20.08.2011. godine, oko 23h bio na svom radnom mjestu na poziciji Riva Sv. Stefan kada su naišla tri mladića vodeći sa sobom jedno kuče koje je jedan od njih huškao na psa lutalicu koji je ležao ispod njihovog stola. On je tog momka upozorio da prođe, a taj momak mu je rekao da je nebitan, pa je kolega Z., jer su prolazili gosti ustao da ove mladiće upozori i kaže im da se udalje i odvedu psa. Kako je prišao jednom od momaka i obratio mu se isti ga je udario pesnicom u predjelu lica, a taj momak je crn, visok i imao je kačket na glavi, a kasnije je čuo da se isti preziva K. Nakon tog udarca Z. se pogurao sa tim momkom i nekako su došli do zida, a tamo im je prišao  još jedan momak iz njihovog društva, pa su njih dvojica Zekovića gurnuli preko zida, a on se instiktivno uhvatio za jednog od njih i to ne za onog sa kačketom, nego za drugog i zajedno su pali preko zida. On je krenuo ka zidu da vidi šta je sa Z., a momak sa kačketom je uzeo metalni stub, krenuo ka njemu prijeteći mu da će ga ubiti i otvoriti mu lobanju. Zatim se spustio na plažu kako bi pomogao Z. i tada ga je udario jedan od momaka i misli da je to bio treći momak iz njihovog društva i zadao mu je udarac rukom u predjelu ruke i nanio mu povrede. Koliko je on vidio V. niko nije udarao. On je vidio da je visoki momak sa kačketom jednom udario Z. nakon čega je došlo do guranja među njima, a onda je vidio da dva mladića guraju Z. preko zida. Nije se pridružio krivičnom gonjenju i nije postavio imovinskopravni zahtjev. </span>
</p>
<p class="p4"></p>
<p class="p4">
<span>Svjedok J. V.je izjavio da su kritične prilike on, M. i K. šetali na Sv. Stefanu sa psom, što su radili svaku noć. U jednom trenutku su vidjeli psa lutalicu i zastali su, jer je taj pas ranije napao njihovog psa, pa su pokušali da ga zaplaše i u tom trenutku je odreagovalo obezbjeđenje Hotela, mada mu nije bilo jasno zbog čega, jer pas lutalica nije bio njihov. Jedan od momaka iz obezbjeđenja prišao je Kenteri i prijetio mu da će mu razbiti zube i u tom momentu su bili udaljeni nekih 20 cm i to je izgledalo kao napad zbog čega je reagovao Mitrović, ali u želji da pomogne svom drugu. Nakon toga je nastala gužva i u jednom trenutku vidio je da je neko pao preko zida, međutim to se sve brzo završilo i razišli su se.</span>
</p>
<p class="p4"></p>
<p class="p4">
<span>Svjedok V.je izjavio da je kritičnog dana bio na svom radnom mjestu kao objezbjeđenje u hotelu S.S.a sa njim u smjeni bile su njegove kolege Z.D. i G.O. U jednom trenutku sva trojica su bila na istom mjestu i tada su naišla tri mladića koji su vodili psa koje su huškali prema jednom psu lutalici koji je bio u njihovoj blizini, a o kojem su oni vodili računa. Na tome je insistirao jedan crni, tamnoputi momak koji je na glavi imao kačket, a kojeg su oni upozorili da prođe i da ostavi psa lutalicu. Dok je razgovarao sa kolegom Z. taj mladić ga je udario jednom pesnicom u predjelu glave i onda su se njih dvojica sukobili, počeli su se čupati i on je krenuo da ih razdvojim, međutim jedan od mladića iz tog društva ga je hvatio za ruke ne dozvoljavajući mu da razdvoji kolegu Z. i mladića koji ga je napao. O. je stajao pored njega. U jednom trenutku mladić sa kačketom je gurnuo Z. preko parapeta, a Z. se instiktivno uhvatio za njega, pa su obojica pali preko zida koji je visok oko 2 ipo m. Mladić koji je razdvajao Z.i onog koji ga je napao je skočio za njima i on je pošao da vidi šta se dešava. Mladić koji je njega držao nijednom ga nije udario, a nije vidio ni da je isti taj mladić udario Z.ni O. Tada je vidio da mladić koji je prethodno razdvajao Z. i svog druga drži metalni stub i nasrće na O., govoreći mu "otvoriću ti lobanju". Nakon toga taj momak je spustio metalni stub i rekao "zvaćemo advokate, tužićemo vas i poklaćemo vas". On nije vidio da li je iko udario O., a njega kritične prilike niko nije udario. </span>
</p>
<p class="p4"></p>
<p class="p4">
<span>Iz službene zabilješke UP PJ Budva od 27.02.2011. godine proizilazi da je istu sačinio ovlašćeni službenik UP PJ Budva, povodom prijave V.D., koji je u prostorije navedene policije pristupio dana 27.02.2011. godine navodeći da su ga dva njemu nepoznata lica fizički napala na novom bulevaru kod skretanja za S.i nanijeli mu povrede koje su mu konstatovane u DZ Budva. Do napada je došlo na način što se V. sa svojom suprugom vraćao iz naselja Pržno prema Budvi i kod hotelaS.u B. je obišao pmv BMW Z-3 reg. br. NK ...naglo mu sasjekavši put, nakon čega je izašao iz vozila, izvinio se vozačima BMW vozila, da bi nastavili put i potom je došlo do sukoba na način što su gore navedena dva lica prišla zaustavljenom vozilu, otvorili vrata, nasilno ga izvukli i zadali mu više udaraca u predjelu glave i tijela. </span>
</p>
<p class="p4"></p>
<p class="p4">
<span>Uvidom u fotodokumentaciju iste PJ od 27.02.2011. godine konstatuje se povrede nosa oštećenog V.D.</span>
</p>
<p class="p4"></p>
<p class="p4">
<span>Iz izvještaja ljekara jedinice za hmp u Budvi od 27.02.2011. godine proizilazi da je u navedenu ustanovu doveden V.D.u 00,23h u pratnji policije, gdje su mu konstatovane povrede i utvrđena dijagnoza.</span>
</p>
<p class="p4"></p>
<p class="p4">
<span>Iz izvještaja ljekara specijaliste Opšte bolnice  K.27.02.2011. godine proizilazi da isti glasi na ime V.D.i da je istom u navedenoj ustanovi dat klinički nalaz i urađen RTG nosnih kostiju i prepisana odgovarajuća terapija.</span>
</p>
<p class="p4"></p>
<p class="p4">
<span>Iz izvještaja ljekara specijaliste Opšte bolnice Kotor od 02.03.2011. godine proizilazi da isti glasi na ime V.D.te da je istom izvršen kontrolni pregled u navedenoj ustanovi nakon preloma nosa, kojom prilikom mu je utvrđena dijagnoza i prepisana odgovarajuća terapija. </span>
</p>
<p class="p4"></p>
<p class="p4">
<span>Iz izvještaja ljekara jedinice za hmp u Budvi na ime Z.D.od 20.08.2011. godine proizilazi da je Z.D.u navedenu ustanovu došao u 01,20h, gdje mu je ukazana pomoć zbog zadobijenih povreda, utvrđena dijagnoza i prepisana odgovarajuća terapija.</span>
</p>
<p class="p4"></p>
<p class="p4">
<span>Iz izvještaja ljekara specijaliste Bolnice "Vaso Ćuković" Risan od 20.08.2011. godine proizilazi da isti glasi na ime Z.D.koji se javio u navedenu ustanovu radi zadobijenih povreda u tuči, gdje mu je takođe data dijagnoza i prepisana odgovarajuća terapija. </span>
</p>
<p class="p4"></p>
<p class="p4">
<span class="s2">Iz izvještaja ljekara specijaliste jedinice za hmp u Budvi od 20.08.2011. godine na ime O.G.proizilazi da je isti primljen u navedenoj ustanovi u 01,33h  gdje mu je utvrđena dijagnoza i prepisana terapija i upućen je u Bolnicu Risan.</span>
</p>
<p class="p4"></p>
<p class="p4">
<span class="s2">Iz izvještaja ljekara specijaliste Bolnice V.Ć.R.od 20.08.2011. godine  na ime O.G.proizilazi da se O.G.javio u navedenu ustanovu gdje su mu konstatovane povrede, utvrđena dijagnoza i prepisana odgovarajuća terapija.</span>
</p>
<p class="p4"></p>
<p class="p4">
<span>Iz nalaza i mišljenja vještaka medicinske struke od 09.05.2011. godine proizilazi da je V.D.zadobio prelom nosnih kostiju sa pomjeranjem - dislokacijom prelomljenih nosnih kostiju sa oguljotinom kože u gornjem dijelu nosa i sa krvnim podlivom kože u predjelu nosa i otokom nosa, a koja povreda u vrijeme nanošenja predstavlja tešku tjelesnu povredu i nanesena je dejstvom tupine aktivno zamahnutog mehaničkog oruđa u šta bi spadalo: stisnuta pesnica i sl. Iz nalaza i mišljenja vještaka medicinske struke od 31.01.2012. godine proizilazi da je Z.D.zadobio sljedeće tjelesne povrede: nagnječenje sa krvnim podlivom kože u predjelu lijevog koljenja, nagnječenje sa oguljotinom kože promjera 7x7cm u lijevoj polovini međulopatičnog predjela, nagnječenje sa oguljotinom kože u desnom slabinsko-krsnom predjelu, dva krvna podliva kože u predjelu lijeve nadlaktice dužine po 4 cm, oguljotinu kože u predjelu desne nadlaktice, oguljotinu kože u predjelu lijeve šake dužine 0,5cm i nagnječenje sa istegnućem vratnog dijela kičmenog stuba, koje povrede predstavljaju pojedinačno i zbirnu laku tjelesnu povredu i nastale su usljed pada istog i njegovog kontakta sa podlogom. z.G.je zadobio nagnječenje zgloba između četvrte kosti lijevog doručja i gornjeg članka domalog prsta lijeve šake, a koja predstavlja laku tjelesnu povredu i nastala je usljed udara stisnutom lijevom šakom o tupu podlogu. </span>
</p>
<p class="p4"></p>
<p class="p4">
<span>Iz izvoda iz kaznene evidencije za okrivljene K.M.i M.M.UP Ispostava Cetinje od 25.04.2012. godine proizilazi da isti nisu upisani u navedenoj kaznenoj evidenciji. </span>
</p>
<p class="p4"></p>
<p class="p4">
<span>Iz izvoda iz kaznene evidencije za okrivljenog B.A.MUP-a Srajevo proizilazi da isti nije evidentiran u navedenoj kaznenoj evidenciji. </span>
</p>
<p class="p4"></p>
<p class="p4">
<span>Sud je izvršio uvid u CD i konstatovao je da su na kritičnom mjestu bili oštećeni gdje su došli okrivljeni sa psom i u jednom trenutku su počeli da se raspravljaju sa okrivljenima, prvo sa K. (koji je te prilike imao kačket), da bi zatim M.udario ošt. Z. pesnicom u glavu, nakon čega su se pogurali i ošt. Z. je pao preko zida sa okr. K., a okr. M. je podigao metalni stub i ubrzo ga spustio. </span>
</p>
<p class="p4"></p>
<p class="p4">
<span>Iz uvjerenja o redovnom studiranju na ime K. M.proizilazi da je isto izdato od strane Fakulteta za medije i komunikacije Univerziteta S. i u kojem se navodi da je okr. K. upisao prvu godinu studija, školske 2012/13 godine, kao redovan student navedenog Fakulteta.</span>
</p>
<p class="p4"></p>
<p class="p4">
<span>Cijeneći sve izvedene dokaze pojedinačno, kao i u njihovoj međusobnoj povezanosti i u odnosu na odbrane okrivljenih sud je utvrdio činjenično stanje navedeno u izreci presude.</span>
</p>
<p class="p4"></p>
<p class="p4">
<span>Vezano za krivično djelo iz stava I izreke presude činjenično stanje je utvrđeno iz iskaza oštećenog V.D., iskaza svjedoka Vučetić Danijele, navoda odbrane okr. M. i B.A., te pismenih dokaza. Naime, oštećeni V.D.je u svom svjedočkom iskazu objasnio da se kritične prilike vraćao iz Miločera sa svojom suprugom, ovdje svjedokom V.D.i išao je bulevarom u Budvi, kada mu je jedno vozilo koje je pretekao sviralo, nakon čega je stao i pozdravio se sa momcima koji su bili u tom vozilu. Oštećeni je opisao da se tok kritičnog događaja dalje odigravao na način što se u jednom momentu zaustavio sa vozilom, s obzirom da je njegova supruga htjela da se vrati kući i tada mu je put prepriječilo vozilo koje mu je prethodno sviralo, da bi zatim iz tog vozila izašli momci, i okr. M. mu je zadao udarac kada je izašao iz vozila, od kojeg udarca je on pao, a potom mu je i okr. B. zadavao udarce. Ovakav iskaz oštećenog Vučetića za sud je bio uvjerljiv i vjerodostojan obzirom da je isti potkrijepljen i ostalim dokazima, iskazom svjedoka V.D., te medicinskom dokumentacijom. Svjedok V.D., koja je bila očevidac ovog kritičnog događaja, jer je bila u vozilu s oštećenim V. na mjestu suvozača kritične prilike, na istovjetan način kao i oštećeni V. opisala je tok kritičnog događaja, odnosno da su se vozili bulevarom u Budvi kada im je sviralo vozilo koje su pretekli, a u kojem su bili okrivljeni koje vozilo se potom zaustavilo i ošt. V., njen suprug, se tada sa momcima (okrivljenima) iz suprotnog vozila rukovao, ali nedugo zatim to isto vozilo im je prepriječilo put i momak manjeg rasta je udario njenog supruga u predjelu nosa, da bi ga potom obojica, tj. i drugi momak zajedno udarali. Medicinskom dokumetacijom potvrđeno je da je ošt. V.zadobio tjelesnu povredu u predjelu lica, odnosno nosa, a oštećeni se odmah, tačnije u 00 i 23h, dana 27.02.2011. godine javio u HMP Budva, dakle odmah nakon što se desio kritični događaj gdje su mu konstatovane povrede nosa. </span>
</p>
<p class="p4"></p>
<p class="p4">
<span>Okr. M. nije sporio da se desio kritični događaj, tj. da je udario ošt. Vučetića, odnosno povodom ovog kritičnog događaja koji se desio dana 27.02.2011. godine oko 00,05h na bulevaru u Budvi u svojoj odbrani datoj na glavnom pretresu objasnio da je svirao vozilu koje je prošlo pored njega, odnosno nije svirao oštećenom, već nekom drugom vozilu, ali se vozilo oštećenog zaustavilo i oni su imali kratak susret koji se završio rukovanjem. Okrivljeni je takođe potvrdio da nedugo zatim u jednom trenutku kada se vozilo oštećenog zaustavilo i kada ga je on zaobišao, zaustavio se i svojim vozilom prepriječio put oštećenom, pa je izašao iz vozila i zadao udarac oštećenom, jer se kako je naveo uplašio da će oštećeni njega prvi udariti. Međutim, objašnjenje okrivljenog M. da se uplašio da će ošt. V. njega udariti zbog čega je on odreagovao na način što je prvi zadao udarac ošt. V. u predjelu lica sud nije prihvatio, jer je ovakvo objašnjenje očigledno sračunato na umanjenje krivice, s obzirom da je okr. M. iz vozila izašao sa okr. B., a prije toga su oštećenom prepriječili put, prema tome očigledno je da su postupali sa namjerom da izazovu sukob s oštećenim. </span>
</p>
<p class="p4"></p>
<p class="p4">
<span>Okr. M. je u svom iskazu datim u postupku istrage pred istražnim sudijom ovog suda prvobitno bio izjavio da on uopšte nije izlazio iz vozila i da nije udarao ošt. V., odnosno da uopšte nije bilo nikakvog udaranja kritične prilike, međutim kako je gore navedeno sud je cijenio i prihvatio njegov iskaz dat na glavnom pretresu, s obzirom da je takav iskaz u saglasnosti s ostalim provedenim dokazima, a i sam okrivljeni je izjavio da se kritični događaj upravo odigrao onako kako je on naveo na glavnom pretresu, a da njegova ranija izjava nije vjerodostojna. </span>
</p>
<p class="p4"></p>
<p class="p4">
<span>S druge strane okr. B. Am takođe nije sporio da su prvo na ulici dok su on i okr. Mitrović bili u vozilu svirali kada ih je oštećeni pretekao, nakon čega je oštećeni izašao iz vozila i oni su se nakon tog susreta mirno razišli, da bi kasnije, kada se vozilo oštećenog zaustavilo on pomislio da oštećeni u vozilu traži pištolj zbog čega je izašao napolje i krenuo prema oštećenom kojem je zadao nekoliko udaraca, te da je ošt. V. pao na asfalt. Međutim, okr. B. je sporio da je okr. M. zadao udarac ošt. V., a što sud nije mogao prihvatiti, s obzirom da je u tom dijelu namjera okr. B. očigledno bila da poboljša krivičnopravni položaj okr. M., jer je nesporno utvrđeno da je okr.M. prvi zadao udarac ošt.V., a što je okr. M. sam priznao. </span>
</p>
<p class="p4"></p>
<p class="p4">
<span>Na osnovu fotodokumentacije sud je i neposrednim opažanjem konstatovao povredu nosa kod ošt. V., a koju povredu - prelom nosnih kostiju sa pomjeranjem - dislokacijom prelomljenih nosnih kostiju sa oguljotinom kože u gornjem dijelu nosa i sa krvnim podlivom kože u predjelu nosa i otokom nosa, vještak medicinske struke je kvalifikovao kao tešku tjelesnu povredu, a kao mehanizam nanošenja iste naveo je dejstvo tupine aktivno zamahnutog mehaničkog oruđa u šta bi spadalo: stisnuta pesnica i sl., a i ostalim dokazima je nesporno utvrđeno da je navedena povreda ošt. V. nanijeta pesnicom od strane okr. M.</span>
</p>
<p class="p4"></p>
<p class="p4">
<span>Dakle, na osnovu uvjerljivih, u bitnom saglasnih i logičkih kazivanja oštećenog Vučetića i svjedoka očevica V.D. koji su na detaljan način predstavili tok predmetnog događaja, te priznanja okrivljenog Mitrovića da je udario ošt. V., kao i navoda okr. B. da je i on zadavao udarce ošt. V.(potvrđenih iskazom ošt. V. i svjedoka V. D.) sud je nesporno utvrdio da su okr. M. i okr. B. učinli krivična djela koja su im stavljena na teret. Naime, u radnjama okr. M. ostvarena su sva bitna obilježja bića krivičnog djela teške tjelesne povrede iz čl.151 st.1 KZ, jer je svojim postupcima - zadavanjem udaraca ošt. V. u predjelu lica istom narušio tjelesni integritet i prouzrokovao tešku tjelesnu povredu, pri čemu je postupao sa direktnim umišljajem, jer je prepriječio put vozilu oštećeno, te izašao iz istog s okr. Behom i krenuo prema oštećenom (bez ikakvog razloga), te istog udario pesnicom u nos, što upravo upućuje na zaključak da je okrivljeni bio svjestan da zadavanjem takvog udarca oštećenom povrijeđuje tjelesni integritet, a što mu je i bila namjera, odnosno što je i htio. </span>
</p>
<p class="p4"></p>
<p class="p4">
<span>Okr. Beha je svojim radnjama ostvario sva bitna obilježja bića krivičnog djela učestvovanja u tuči, s obzirom da je on direktno učestvovao u fizičkom obračunavanju okr. M. i ošt. V., s obzirom da je isti aktivno učestvovao u napadu, tačnije izašao je iz vozila sa okr. M. i krenuo ka vozilu oštećenog u namjeri da se sukobe sa ošt. V. te je tako jasno manifestovao spremnost za fizički obračun do kojeg je i došlo, s obzirom da je ošt. V. naveo da ga je i okr. Beha udarao, a što okr. B. nije ni sporio, pri čemu je okr. Beha djelovao sa direktnim umišljajem, obzirom da se svjesno i voljno upustio u tuču, u kojoj je ošt. V. nanijeta teška tjelesena povreda. </span>
</p>
<p class="p4"></p>
<p class="p4">
<span>Vazano za ova dva krivična djela, tj. za krivično djelo teške tjelesne povrede iz st. I izreke presude i učestvovanja u tuči iz st. II izreke presude sud je izmjenio činjenični opis predstavljen u optužbi na način što je u činjeničnom opisu za krivično djelo teške tjelesne povrede iz čl.151 KZ umjesto riječi "dok je oštećeni sjedio u vozilu" stavio riječi "kad je izašao iz vozila", a u činjeničnom opisu za krivično djelo učestvovanje u tuči iz čl.153 KZ izostavio je riječi "dok je sjedio u vozilu", riječi "prišao vozilu" i riječi "izvukao iz vozila", obzirom da je iz iskaza ošt. Vučetića i svjedoka V. D., kao i odbrane okr. M. nesporno utvrđeno da je ošt. V. bio izvan vozila kada su mu zadati udarci.</span>
</p>
<p class="p4"></p>
<p class="p4">
<span>Vezano za krivično djelo iz stava III izreke presude, tj. za krivično djelo nasilničkog ponašanja izvršenog od strane okr. M. i okr. K. činjenično stanje sud je utvrdio na osnovu pregledanog snimka predmetnog  kritičnog događaja, iskaza oštećenih, navoda odbrane okrivljenih, pismenih i ostalih provedenih dokaza. Naime, nesporno je da je dana 20.08.2011. godine u Hotelu S.S.došlo do sukoba okr. M.M. i okr. K.M.sa pripadnicima obezbjeđenja navedenog Hotela, ošt. Z. D. i ošt. O.G., odnosno da su okr. M.okr. Kentera i njihov drug J. V. šetali psa pored navedenog Hotela gdje su vidjeli psa lutalicu u blizini stola za kojim su bili oštećeni i svjedok V.M. pokušavajući da izazovu sukob svog psa sa psom lutalicom. Prilikom pregleda snimka kritičnog događaja sud je utvrdio da je okr. K. (za kojeg je nesporno utvrđeno da je kritične prilike imao kačket, kako je to potvrdio i okr. M.) bio uporan u izazivanju sukoba između dva psa, zbog čega mu je prišao ošt. Z., nakon čega je okr. M., što se jasno vidi na snimku zadao udarac u glavu, u predjelu lica ošt. Z., nakon čega su se svi međusobno pogurali, da bi se zatim na snimku vidjelo kako su dvojica, odnosno ošt. Z. i okr. K. pali preko zida na plažu. Nesporno je da je okr. Mitrović prvi zadao udarac okr. Z., kako je to objasnio ošt. Z., što u svojoj odbrani nije osporavao ni okr. M., s obzirom da je naveo da je pesnicom u predjelu glave udario lice koje mu se prvo obratilo, a za koje je utvrđeno da je bio ošt. Z. Da je okr. M. ovako postupio prema ošt. Zekoviću potvrdio je i svjedok J. V. koji je naveo da se ošt. Z. obratio okr. K. zbog čega je okr. M. na to reagovao, obzirom da je bio prijatelj sa okr. Kenterom. </span>
</p>
<p class="p4"></p>
<p class="p4">
<span>Prema tome, na ovaj način za sud je dokazano da je okr. M.prvi zadao udarac u predjelu lica ošt. Z.. Takođe, dalje je utvrđeno da su se okrivljeni pogurali sa ošt. Z., te da su ga okrivljeni gurnuli preko zida, a ošt. Z. je pri padu povukao i okr. K. koji mu je na plaži nastavio zadavati udarce, što proizilazi iz iskaza ošt. Z., a takođe i iz iskaza ošt. O.G.i svjedoka V.M.koji su potvrdili da su se okrivljeni pogurali sa ošt. Z. i da je momak sa kačketom, dakle okr. Kentera gurnuo preko zida ošt. Z.. I sam okr. K. u svojoj odbrani nije osporavao da se pogurao sa oštećenima, te da se s jednim od njih uhvatio, pa su međusobno pali preko zida, a kako je utvrđeno lice sa kojim se okr. K. pogurao bio je ošt. Z. koji je pao preko zida.</span>
</p>
<p class="p4"></p>
<p class="p4">
<span>Međutim, okr. M.sem da je udario ošt. Z.u ostalom dijelu je osporavao navode optužnog akta navodeći da nije vidio da je neko pao sa zida, u kom dijelu sud nije mogao prihvatiti njegovu odbranu, jer je očigledno ista konstruisana na umanjenje krivice i poboljšanje krivičnopravnog položaja okr. K., s obzirom da je u suprotnosti sa CD-om odnosno snimkom kritičnog događaja, kao i iskazima oštećenih i svjedoka V. Takođe, u dijelu svoje odbrane okr. K. je naveo da okr. M. nikoga nije udarao, a što je svakako u suprotnosti i sa iskazom, odnosno obranom samog okr. M.koji je priznao da je ošt. Z. udario nakon što se isti obrati okr. K. a takođe i snimku kritičnog događaja, iskazima oštećenih, svjedoka V. i svjedoka J. u kom dijelu je obrana okr. K. neistinita i u tom dijelu je opovrgnuta navedenim dokazima.</span>
</p>
<p class="p4"></p>
<p class="p4">
<span class="s2">Sud je izmjenio činjenični opis vezano za ovo krivično djelo - nasilničko ponašanje iz čl.399 KZ na način što je umjesto riječi "okrivljeni Kentera uzeo metalni stub" stavio riječi "okrivljeni M. uzeo metalni stub", s obzirom da je sud uvidom u CD, odnosno pregledom snimka predmetnog događaja nesporno utvrdio da je upravo okr. m. uzeo metalni stub i istim krenuo prema ošt. O.G. čime, po stanovištu suda nije povrijeđen objektivni identitet optužbe i presude. Tako je sud utvrdio da je zapravo okr. M. ošt. O.uputio prijetnju da će ga ubiti i otvoriti mu lobanju, s obzirom da su ošt. O. i svjedok V. izjavili da je te riječi uputio mladić koji je podigao metalni stub, a za kojeg je utvrđeno da je okr. M.i koji je potom metalni stub samoninicijativno spustio, što se takođe vidi na snimku predmetnog događaja. </span>
</p>
<p class="p4"></p>
<p class="p4">
<span>Kod ovako utvrđenog činjeničnog stanja sud je našao da su se u radnjama okr. M. i okr. K.ostvarila sva bitna obilježja bića krivičnog djela nasilničkog ponašanja iz čl.399 KZ. Ovo stoga što su okrivljeni postupali drsko i bezobzirno prema oštećenima, te ničim izazvani od strane oštećenih vršili nasilje nad njima, odnosno </span><span class="s2">preduzeli radnju izvršenja krivičnog djela iz čl.399 KZ-a, jer krivično djelo nasilničko ponašanje upravo predstavlja nemotivisano nasilje koje se ogleda u njegovoj bezrazložnosti i činjenici da je ono bez objektivne povezanosti sa ponašanjem oštećenog, pa je kao takvo rezultat obijesti okrivljenih. Naime, </span><span>okr. M.je prvo zadao udarac ošt. Z. da bi se zatim okr. M. i okr. K. pogurali sa ošt. Z., te istog gurnuli preko zida (parapeta) preko kojeg je s ošt. Z.pao i okr. Kentera, usljed čega je okr. Z. zadobio sljedeće tjelesne povrede: nagnječenje sa krvnim podlivom kože u predjelu lijevog koljenja, nagnječenje sa oguljotinom kože promjera 7x7cm u lijevoj polovini međulopatičnog predjela, nagnječenje sa oguljotinom kože u desnom slabinsko-krsnom predjelu, dva krvna podliva kože u predjelu lijeve nadlaktice dužine po 4 cm, oguljotinu kože u predjelu desne nadlaktice, oguljotinu kože u predjelu lijeve šake dužine 0,5cm i nagnječenje sa istegnućem vratnog dijela kičmenog stuba, a koje povrede predstavljaju pojedinačno i zbirnu laku tjelesnu povredu i nastale su usljed pada ošt. Z. i njegovog kontakta sa podlogom, a kako je to utvrđeno od strane vještaka medicinske struke, koji je svoj nalaz i mišljenje dao na osnovu medicinke dokumetacije za ošt. Zekovića koji se odmah nakon kritičnog događaja javio u HMP Budva. </span>
</p>
<p class="p4"></p>
<p class="p7">
<span>Prema tome navedene radnje okrivljenih usljed kojih je narušen tjelesni integritet oštećenih predstavlja vršenje nasilja nad oštećenima, pri čemu je došlo do ugrožavanja njihovog kako tjelesnog tako i duhovnog integriteta, kao i drsko i bezobzirno ponašanje okrivljenih, s obzirom da su postupajući zajedno ispred Hotela S.S.ispred kojeg su se i na snimku vidjeli prolaznici, dakle na - javnom mjestu, u toku turističke sezone, remetili javni red i mir, te ugrozili spokojstvo građana, čime su ostvarili sva bitna obilježja bića krivičnog djela nasilničkog ponašanja iz čl.399 KZ-a. </span>
</p>
<p class="p4">
<span>Okrivljeni su bili svjesni, obzirom da su znali da napadom na oštećene istima nanose povrede i ugrožavaju njihov tjelesni i duhovni integritet, te remete javni red i mir i spokojstvo turista Hotela (zbog čega ih je ošt. Z. i upozorio da ne prolaze pored Hotela), a što su i htjeli, odnosno to im je i bila namjera.</span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije za okr. M. sud je imao u vidu da je i za krivično djelo teške tjelesne povrede iz čl.151 st.1 KZ i krivično djelo nasilničkog ponašanja iz čl.399 KZ propisana kazna zatvora od šest mjeseci do pet godina. U smislu čl.42 KZ sud je cijenio sve okolnosti koje utiču da kazna bude veća ili manja, pa je kao olakšavajuće okolnosti na strani okr. M. cijenio njegovu mladost, kao i izraženo kajanje i žaljenje zbog učinjenog, dok je kao naročito olakšavajuće okolnosti za krivično djelo teške tjelesne povrede iz čl.151 st.1 KZ sud cijenio da se okr. V.nije pridružio krivičnom gonjenju i da je okr. M. sada u dobrim odnosnima sa ošt. V., pa mu je za krivično djelo teške tjelesne povrede iz čl.151 st.1 KZ primjenjujući odredbe čl.45 i 46 KZ o ublažavanju kazne prethodno utvrdio kaznu zatvora u trajanju od 3 mjeseca, dok je kod krivičnog djela iz stava II izreke - nasilničko ponašanje iz čl.399 KZ - kao olakšavajuću okolnost koja je imala karakter i naročito olakšavajuće okolnosti sud cijenio da se oštećeni nisu pridružili krivičnom gonjenju, pa mu je i za ovo krivično prethodno utvrdio kaznu zatvora u trajanju od 3 mjeseca, a otežavajućih okolnosti nije bilo, te primjenom odredbi o sticaju, odnosno shodno čl.48 KZ sud je okr. M. utvrdio jedinstvenu kaznu zatvora u trajanju od 5 mjeseci i istovremeno odredio da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo. Sud je mišljenja da je uslovna osuda adekvatna ličnosti okrivljenog, te da će se istom uticati na ovog okrivljenog da više ne vrši ovakva, kao ni slična krivična djela, odnosno da će se ostvariti svrha iz čl.52 KZ u okviru opšte svrhe krivičnih sankcija iz čl.4 KZ.</span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije za okr. B. sud je imao u vidu da je za krivično djelo učestvovanje u tuči iz čl.153 KZ, za samo učestvovanje  propisana kazna zatvora od 3 mjeseca do 3 godine.  Shodno čl.42 KZ i kod ovog okrivljenog sud je cijenio sve okolnosti koje utiču da kazna bude veća ili manja pa je kao olakšavajuće okolnosti na strani ovog okrivljenog sud cijenio da se ošt. V. nije pridružio krivičnom gonjenju, kao i činjenicu da je okr. B. lošeg zdravstvenog stanja (o čemu postoji dokumentacija u spisima predmeta - dopis ZU "Specijalna bolnica za psihijatriju D. od 03.01.2012. godine), a što je za sud imalo i karakter naročito olakšavajućih okolnosti, dok otežavajućih okolnosti nije bilo pa je primjenom odredbi čl.45 i 46 KZ okr. B. utvrdio kaznu zatvora u trajanju od 30 dana i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud smatra da će se upozorenjem uz prijetnju kaznom, zatvora dovoljno uticati na okr. B. da više ne vrši ovakva, kao ni slična krivična djela, te da je ova krivična sankcija adekvatna njegovoj ličnosti i stepenu njegove krivice, te da će se istom ostvariti svrha iz čl.52 KZ u okviru opšte svrhe krivičnih sankcija iz čl.4 KZ. </span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije za okr. K. sud je imao u vidu da je za krivično djelo nasilničkog ponašanja iz čl.399 KZ propisana kazna zatvora od šest mjeseci do pet godina. Shodno čl.42 KZ kao olakšavajuće okolnosti na strani ovog okrivljenog sud je cijenio njegovu mladost, i nepridruživanje krivičnom gonjenju od strane oštećenih što je za sud imalo karakter naročito olakšavajućih okolnosti, a otežavajućih okolnosti, pa mu je primjenjujući odredbe čl.45 i 46 KZ o ublažvanju kazne prethodno utvrdio kaznu zatvora u trajanju od 3 mjeseca i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se upozorenjem uz prijetnju kaznom zatvora dovoljno uticati na okr. Kenteru da više ne vrši ovakva, kao ni slična krivična djela, te da je uslovna osuda adekvatna njegovoj ličnosti i stepenu njegove krivice, kao i da će se ovom mjerom ostvariti svrha iz čl.52 KZ u okviru opšte svrhe krivičnih sankcija iz čl.4 KZ. </span>
</p>
<p class="p4"></p>
<p class="p4">
<span>Na osnovu naprijed navedenog, te primjenom čl.2, 4, 5, 8, 13, 15, 32, 36, 42, 45, 46, 48, 52, 53, 54 KZ i čl.227, 229, 368 i 374 ZKP-a riješeno je kao u izreci.</span>
</p>
<p class="p4"></p>
<p class="p4">
<span>Sud je obavezao okrivljene da na ime troškova krivičnog postupka solidarno uplate iznos od 90,00 eura (troškovi vještaka medicinske struke) i na ime sudskog paušala iznos od po 55,00 eura u korist Budžeta Crne Gore na žiro račun br. 832-16-52, u roku od dva mjeseca od  dana  pravosnažnosti presude, shodno čl.227 i 229 ZKP-a, a dokaz o uplati je potrebno da dostave ovom sudu s pozivom na broj K.271/11/11.</span>
</p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 04.04.2013.g.</span>
</p>
<p class="p4">
<span>Zapisničar						                         S U D I J A</span>
</p>
<p class="p4">
<span>Tamara Počanić 						     Danijela Samardžić s.r.</span>
</p>
<p class="p4"></p>
<p class="p4">
<span>PRAVNA POUKA: Protiv ove presude dozvoljena je žalba Višem sudu Podgorica, u roku od 8 dana od dana prijema, a preko ovog suda. </span>
</p>
<p class="p8"></p>
<p class="p9"></p>
<p class="p8"></p>


</body>
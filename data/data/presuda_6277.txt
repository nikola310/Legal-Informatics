<div style="text-align: right">
	<strong><em>&nbsp;&nbsp; K.br. 09/1332</em></strong><br>
	&nbsp;</div>
<div style="text-align: center">
	<strong><em>U IME NARODA</em></strong><br>
	&nbsp;</div>
<div style="text-align: justify">
	<strong><em>OSNOVNI SUD U P.,</em></strong> u vijeću sastavljenom od sudije Maje Zeković kao predsjednika vijeća, sudija porotnika Lubarda Vojislava i Božović Dragana, kao članova vijeća, uz učešće Andrijane Janković kao zapisničara u krivičnom predmetu protiv okrivljenih M.M., M.M.1, S.M. i M.Lj.,&nbsp; zbog krivičnog djela trgovina ljudima iz čl. 444 st. 1 Krivičnog zakonika u sticaju sa krivičnim djelom&nbsp; omogućavanje uživanja opojnih droga&nbsp; iz čl. 301 st. 1 Krivičnog zakonika, kao i krivičnog djela posredovanje u vršenju prostitucije iz čl. 210 st. 1 Krivičnog zakonika, po optužnici i optužnom predlogu ODT-a P. Kt.br. 308/07 od 29.03.2007. godine i Kt.br. 1947/06 od 12.03.2007. godine, nakon održanog glavnog i javnog pretresa dana 10.12.2010. godine u prisustvu zastupnika optužbe Romine Vlahović zamjenika ODT-a u P., optuženih i branioca optuženih M.M. advokata iz P., a u odsustvu okrivljene M.Lj., nakon tajnog vijećanja&nbsp; i glasanja donio je, a dana &nbsp;15.12.2010.&nbsp; godine i javno objavio,<br>
	&nbsp;</div>
<div style="text-align: center">
	<strong><em>P R E S U D U</em></strong><br>
	&nbsp;</div>
<strong><em>I</em></strong><br>
&nbsp;<br>
<strong><em>OPTUŽENI:</em></strong>
<div style="text-align: justify">
	&nbsp;<br>
	<strong><em>1. M.M.</em></strong> od oca M. i majke Lj., rođene&nbsp; V., rođen&nbsp; ... godine u P., nastanjen u P. ul. M. P. br. ..,&nbsp; državljanin Crne Gore, završio srednju ugostiteljsku školu, neoženjen, bez djece,&nbsp; završio srednju školu, srednjeg imovnog stanja,<br>
	&nbsp;<br>
	<strong><em>2. M.M.1</em></strong>, od oca V. i majke Lj., rođene&nbsp; Č., rođen …&nbsp; godine u P., nastanjen u P. ul. M.P. br… , državljanin Crne Gore, vlasnik kafe bara "P.", oženjen, otac dvoje djece, lošeg imovnog stanja,<br>
	&nbsp;<br>
	<strong><em>3. S. M.</em></strong>, od oca M. i majke D., rođene B., rođen... godine u D., nastanjen u P. ul. D. V. br…, državljanin Crne Gore, po zanimanju taxi prevoznik, završio srednju mašinsku školu, oženjen, otac dvoje djece, završio srednju školu, lošeg imovnog stanja,<br>
	&nbsp;</div>
&nbsp;<br>
<strong><em>Na osnovu čl. 363 &nbsp;tač.3 i čl.203&nbsp; Zakonika o krivičnom postupku CG.</em></strong><br>
&nbsp;<br>
&nbsp;<br>
<strong><em>OSLOBADJAJU SE OD OPTUŽBE</em></strong><br>
&nbsp;<br>
<em>Kojom je predstavljeno da su:</em><br>
&nbsp;<br>
<strong><em>M. M., M. M.1 i &nbsp;S. M.</em></strong><br>
&nbsp;
<div style="text-align: justify">
	U periodu od kraja decembra 2006 do 02. februara 2007. godine u P. i B., silom, prijetnjom, zloupotrebom odnosa zavisnosti, teških prilika drugog prevozili, predavali, sakrivali i držali oštećenu B. S. u cilju vršenja prostituacije na način što su i to okrivljeni M. M. u blizini marketa "C. s." u naselju Z., zaustavio svoje vozilo marke "G." crvene boje i tražio od oštećene da udje, a zatim je vozilom odvezao u svoju porodičnu kuću smjestivši je u sobi na prvom spratu ograničavajući joj slobodu kretanja, udarajući je, prijetići joj da mora raditi sve što joj on bude rekao, znajući da je oštećena bez sredstava za život i bez smještaja, da je zavisnik od opojne droge-heroina, davao joj na uživanje heroin koji je Rješenjem o utvrdjivanju spiska opojnih droga ("Službeni list SRJ" br. 46/96 i "Službeni list SRJ" br. 27/2002) proglašen za opojnu drogu, koji je ušmrkavala na nos, zatim je primoravao da svakodnevno raznim licima koje je pronalazio, pruža seksualne usluge predajući je, a zatim preuzimajući, odvozeći je i predajući ovim licima, zatim čekajući je preuzimajući i vraćaju u svoju kuću, pruža seksualne usluge i to licu S. S. iz P. više puta u njegovim vozilima marke "A. " , M. I. zvanom "L." iz P. više puta u sobi noćnog kluba "M.", R. Ž. iz P. više puta u njegovim vozilima, izvjesnom V. iz P. u vozilu marke "G." albanskim državljanima vlasnicima hotela "A." u blizini S., izvjesnima A. i Š. u hotelu "L." u sobama br… i … u P.za koje usluge je od navedenih lica naplaćivao 100 eura za sat vremena, a zatim okrivljeni M. M. više puta svojim vozilom odvozio oštećenu u poslovno-stambene objekte u B., gdje je&nbsp; sakrivao kada su pretpostavljali da je mogla da uslijedi policijska kontrola u poslovno stambene objekte u P., gdje je po jedan dan držao oštećenu zaključanu u prostoriji sa rešetkama na prozoru i vratima, zatim braćao u porodičnu kuću u P.i, dok je okrivljeni S. M.više puta od porodične kuće okrivljenih M. svojim taxi vozilom marke "M." interne oznake&nbsp; … reg. br. PG … prevozio oštećenu do klijenta, čekao i nakon pruženih seksualnih usluga je vraćao u kuću okrivljenih M. i dana … godine svojim vozilom&nbsp; "M." prevozio oštećenu od kuće okrivljenih M. preko naselja S. A. ka centru grada, gdje je na zemljanom prošitenju zaustavio vozilo zahtijevajući od oštećene da sa njim ima polni odnos, pa kada je oštećena odbila, više puta je udario šakom i pesnicom u predjelu glave, nakon čega je nastavio vožnju, kako bi oštećenu odvezao do klijenta i dolaskom do zgrade bioskopa "K." zasutavio vozilo iz kojeg je oštećena uspjela da pobjegne,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime bi i to okrivljeni M.M. izvršio krivično djelo trgovina ljudima iz čl. 444 st.1 Krivičnog zakonika u sticaju sa krivičnim djelom omogućivanje uživanja opojnih droga iz čl. 301 st.1 Krivičnog zakonika, a okrivljeni M. M1 i S. M. izvršili krivično djelo trgovina ljudima iz čl. 444 st.1 Krivičnog zakonika CG.<br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>II</em></strong><br>
&nbsp;<br>
U odnosu na okrivljene:<br>
&nbsp;<br>
<strong><em>1. M.M.</em></strong>, s prednjim generalijama.<br>
&nbsp;<br>
<strong><em>2. M. LJ.</em></strong>,&nbsp;&nbsp; od oca Đ.&nbsp; i majke O., rođena ... godine u P., nastanjena u P. ul. M. P.a br. 203.<br>
&nbsp;<br>
<strong><em>3. M. M.1</em></strong>, s prednjim generijalama.<br>
&nbsp;<br>
<strong><em>Na osnovu čl. 362 tač.3 Zakonika o krivičnom postupku</em></strong><br>
&nbsp;<br>
<strong><em>OPTUŽBA SE ODBIJA</em></strong><br>
&nbsp;
<div style="text-align: justify">
	<em>Kojom je predstavljeno da su:</em><br>
	&nbsp;<br>
	Tokom&nbsp; 2005 godine u P. u noćnom klubu "M." navodili i podsticali oštećenu&nbsp; B. S.&nbsp; na prostituciju na način što su istu nagovarali I ugovarali joj seksualne usluge u klubu I van kluba, predočavajući i&nbsp; obećavajući joj korist, kojom prilikom bi novac dobijen od prostitucije prisvajali za sebe, a oštećenoj kao nagradu za pružene usluge davali drogu,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime bi izvršili krivično djelo posredovanje u vršenju prostitucije iz čl. 210 st.1 Krivičnog zakonika CG.<br>
	&nbsp;<br>
	Troškovi&nbsp; krivičnog postupka padaju na teret budžetskih sredstava Suda.<br>
	&nbsp;</div>
&nbsp;
<div style="text-align: center">
	<strong><em>O b r a z l o ž e nj e</em></strong></div>
<div style="text-align: justify">
	&nbsp;</div>
<div style="text-align: justify">
	Optužnicom ODT-a P. Kt.br. 308/07 od 29.03.2007. godine, optuženima M. M., M.M.1 i S. M. je stavljeno na teret da su izvršili krivična djela i to M. M. krivično djelo trgovina ljudima iz čl. 444 st.1 Krivičnog zakonika u sticaju sa krivičnim djelom omogućavanja uživanja opojnih droga iz čl. 301 st.1 Krivičnog zakonika, a okrivljeni M. M.1 i S. M. da su izvršili krivično djelo trgovina ljudima iz čl. 444 st.1 Krivičnog zakonika. Optužnim predlogom ODT P.&nbsp; Kt.br. 1947/06 od 12/03/2007 godine, okrivljenima M. M1., M. Lj. I M. M.&nbsp; da su izvršili krivično djelo posredovanje u vršenju prostitucije iz čl. 210 st.1 Krivičnog zakonika. Zastupnik optužbe je u završnoj riječi izjavio da u cjelosti ostaje pri podignutoj optužnici protiv okrivljenog M. M.1, M. M. i S. M., i pri podnijetom optužnom predlogu M.Lj., zbog krivičnog djela koje im se stavlja na teret, jer provedenim dokazima nesumnjivo je utvrdjeno da su izvršili krivična djela za koje ih optužba tereti, a što proizilazi kako iz prikupljenih materijalnih dokaza i iz iskaza oštećene koja je neposredno nakon dogadjaja, dok je dogadjaj bio svjež pred istražnim sudijom do detalja opisala vrijeme, mjesto i način na koje su okrivljeni izvršili krivična djela i decidno i jasno opisala radnej koje su okrivljeni preduzeli. Iskaz oštećene dat na glavnom pretresu, po nahodjenju zastupnika optužbe, treba cijeniti kao sračunat i usmjeren na pomaganje okrivljenih i olakašavanjem njihovog položaja u krivičnom postupku, predlažući sudu da okrivljene oglasi krivim i osudi po zakonu.<br>
	&nbsp;<br>
	Rješenjem Višeg suda u P. Kž.br.1215/08 od 29.09.2009. godine, ukinuta je presuda ovog suda K.br.07/446 od 27.06.2007. godine, i predmet vraćen prvostepenom sudu na ponovno sudjenje.<br>
	&nbsp;<br>
	Glavni pretres je održan u odsustvu okrivljene M. Lj. u očekivanju odbijajuće presude u odnosu na istu, a shodno odredbi čl.314 ZKP-a CG.<br>
	&nbsp;<br>
	Optuženi M. M. je u svojoj odbranu u cjelosti negirao izvršenje krivičnog djela koje mu je stavljeno na teret,&nbsp; pa u tom pravcu pojašnjava da poznaje oštećenu B. S. jer je u njihovom lokalu radila kao igračica, pa zna da je ona tražila posao preko jedne drugarice, da je radila od&nbsp; 09 časova naveče do 02 izjutra a za noć je dobijala po …eura, da je jedno vrijeme živjela kod njih, a potom našla privatni smještaj, da on ne zna gdje je ona živjela,niti ko je plaćao taj njen smještaj. Navodi da ne zna da li se oštećena bavila još nekim poslom osim kod njih i da ne zna da li je ikome eventualno pružala&nbsp; seksualne usluge, za novac, da je ona dobrovoljno boravila i radila u njihovom lokalu i da je niko na silu nije tu zadržavao. Pojašnjava da pored oštećenje u njihovom lokalu radi još od prilike 15 ljudi i to na poslovima šanka, pjevačica, konobarica i slično, a da je u vrijeme kada je S. radila na poslovima plesačice radile još dvije djevojke čiji identitet tačno ne zna jer se radi o velikom lokalu, gdje je veliki broj zaposlenih i gdje su se zaposleni često smenjivali, a da nisu pismeni ugovor sa njima sačinjavali jer su ih dnevno isplaćivali. Navodi, da je sa oštećenom imao uobičajni poslovni odnos i da lično nije imao nikakve zamjerke na način na koji je ona radila te da njen radni angažman nije bio u kontinuitetu, već je povremeno prekidala, pa ponovo nastavljala da radi kod njih. Posebno naglašava da nikada nije primjetio da je bilo ko od gostiju maltetirao oštećenu i da ona nikada nije tražila zaštitu od "gazda", da ne vidi motiv radi čega je oštećena njih prijavila, a da on nikada njoj nije davao niti je znao da li ona uživa drogu, da ga je u periodu od kraja decembra do 02.02.2007 godine B. S. više puta pozivala i tražila da se vide, da popiju piće, da mu je čak Iiporuke slala, ali da je on&nbsp; izbegavao da joj odgovori, jer je imao djevojku pa nije želio da sebe kompromituje,da poznaje S. M. i da je sa njim u prijateljskim odnosima da zna da on radi kao taksista, ali da nikad nije koristio njegove usluge. Pojašnjava raspored u njihovoj kući, a navodi da na spratu živi njegova porodica i to otac, majka, on i sestra da se tu nalaze tri spravaće sobe, i prva soba sa lijeve strane pripada njegovoj sestri, pored njene sobe je njegova soba, a desno spavaju njegovi roditelji. Tvrdi da ne poznaje S. S., R. Ž., dok za lice M. I. kaže da zna ko je i kako izgleda ali da ga ne poznaje.<br>
	&nbsp;<br>
	Na glavnom pretresu od 28.09.2010. godine, optuženi nepriznajući izvršenje krivičnih djela stavljenih mu na teret ponovio je svoju odbranu datu u dosadašnjem toku postupka.<br>
	&nbsp;<br>
	Optuženi M.M1 u svojoj odbrani u bitnom navodi da nisu tačni navodi optužbe, da on poznaje B.S. ali da sa njom nije kontaktirao ni putem telefona niti neposredno, da je vidio negdje početkom septembra mjeseca 2006 godine, i da je ona nakon toga nekoliko puta ga zvala telefonom i tražila da joj on pronadje posao u ugostiteljskom objektu "L." u B., te da u sklopu tog kompleksa on posjeduje 25 m2 stambenog prostora koji isključivo koriste on i članovi njegove porodice, da on nije vozio oštećenu do B. ni kroz P.. Da je oštećena povremeno radila kao plesačica kod njega i da je ponekad ostajala da spava kod njih, kada je radila, da su joj plaćali … eura za noć, da je nju policija često tražila i da ona u to vrijeme nije radila jer je bježala od nekog inspektora, da najveći dio vremena provodi u B., te da u naznačeno vrijeme nije čak ni boravio bez povremeno u P., da mu je policija prilikom pretresa oduzela iz sobe njegove ćerke jednu četku, bele čizme iako je on govorio da to pripada njegovoj ćerki, da su u sobi njegove ćerke pronašli neke špriceve, jer ona radi kao medicinska sestra, a da ne zna da li su ti&nbsp; špricevi bili upotrebljavani ili ne, da ne poznaje S.S., M.I., R.Ž., a da dozvoljava mogućnost da su dolazili kao gosti kod njega u kafanu, dok S.M. poznaje jer se on družio sa njegovim sinom i često je dolazio, te da zna da je taksista ali da nikada nije koristio njegove usluge. Pojašnjava da su pozivi i razgovori izmedju njega i B.S. bili isključivo vezani za njen radni angažman u B., pa da joj je on objašnjavao da sezona u B. još nije počela i da posla nema, da je tačno da ga je ona pozivala i&nbsp; 04,00h ujutro, ali da to nije bilo neuobičajno jer po prirodi njenog posla, a i njegovog to je vrijeme kada se posao&nbsp; završava, da on nije vodio računa o prevozu i smještaju zaposlenih, već su se one same snalazile i da ne zna gdje je ko od njih živio, pa i on objašnjava raspored prostorija u njegovoj kući. Da ne zna da oštećena uživa opojne droge i da joj niko od ukućana drogu nije davao da posjeduje vozilo "F. b." bijele boje, a da u B. ne posjeduje ništa osim stambenog prostora-garsonjere. Tvrdi da za vrijeme dok je on boravio u B. oštećena nije dolazila.<br>
	&nbsp;<br>
	Na glavnom pretresu od 28.09.2010. godine, optuženi nepriznajući izvršenje krivičnih djela stavljenih mu na teret ponovio je svoju odbranu datu u dosadašnjem toku postupka, osim što je dodao da smatram najvažnijim da dodju svjedoci iz policije, kako bi se rasvijetlila istina.<br>
	&nbsp;<br>
	Optuženi S.M. takodje u cjelosti negira izvršenje krivičnog djela stavljeno mu na teret, pa pojašnjava da porodicu M. poznaje kao gazde kafane, gdje često odlazi, da se sa optuženim M. povremeno druži na način što popiju piće u gradu I to ako se slučajno sretnu, da ga je M. povremeno pozivao telefonom -2-3 puta mjesečno da bi popili piće, da je u kafanu dolazio svojim taksijem I to radi slušanja muzike a da nikoga nije prevozio kao taksista, da oštećenu poznaje iz kafane ali da sa njom nema nikakav bliži kontakt, te da je čak nije ni vidio od novembra mjeseca 2006 godine, pa do sudjenja, a datum pamti jer mu je tada slava, te da je u tu kafanu od tog vremena pošao svega dva ili tri puta. Tvrdi da ga porodica M. nikada nije angažovala da za njih ili za druge vrši usluge taksi prevoza, da nema broj telefona oštećene a da u periodu od dvadesetog decembra 2006 godine do februara 2007 godine B.S. nije vozio, a da ne zna gdje se nalaze prostorije Sigurne ženske kuće, niti je tokom&nbsp; 2006 godine dolazio I sretao se sa B. S. u ul. .. ili ... Navodi da ne može&nbsp; sa sigurnošću da tvrdi da li je bilo kada&nbsp; kao taksista vozio oštećenu B.S., a da se interna oznaka njegovog taksi vozila i broj mobilnog telefona nalaze&nbsp; na njegovim vizit kartama. Na glavnom pretresu je dodao da želi da se u ovom postupku u svojstvu svjedoka saslušaju inspektori policije koji su njemu tokom govotovo 20-to časovnog ispitivanja govorili da znaju da on nema ništa sa ovim ali da mu ne mogu pomoći, ne zna njihova imena, ali zna da im je šef S. S.<br>
	&nbsp;<br>
	Na glavnom pretresu od 28.09.2010. godine, optuženi nepriznajući izvršenje krivičnih djela stavljenih mu na teret ponovio je svoju odbranu datu u dosadašnjem toku postupka, osim što je dodao da želi da se u ovom postupku u svojstvu svjedoka saslušaju inspektori policije koji su mu tokom dvadesetočasovnog ispitivanja govorili da znaju da nema ništa sa ovim, ali da mu ne mogu pomoći, da njihova imena ne zna, ali zna da im je šef S. S.<br>
	&nbsp;<br>
	Optužena M.Lj., je takodje negirala izvršenje krivičnog djela stavljenog joj na teret, a koja odbrana je pročitana, u kojoj je u najbitnijem navela da se oni restoranskim poslom bave porodično, pa da su često ona ili njen sin kada je suprug nije tu išli u nabavku, da nikada nije nagovarala oštećenu na vršenje seksualnih usluga niti joj obećavala bilo kakvu naknadu za to, a da joj nije poznato da su to činili bilo njen sprug ili njen sin, da kod oštećene nije primjećivala ništa neobično pa ni da ona uživa drogu, a znala je da je oštećena ponekad popila po čašu alkohola a li da to nije bilo preterano pa pojašnjava da se na spratu kuće nalaze tri sobe a da se zaključava soba koja priprada njenoj kćerki i to u vrijeme kada joj kćerka nije kod kuće. Potvrdjuje da se njen suprug često nalazi u B. te da je u intervalu oko Nove godine dolazio u P. 2-3 puta, da je oštećena tokom februara mjeseca 2007 godine više puta zvala telefonom i slala joj poruke govoreći da su je drugi natjerali da to uradi, pa kada je izašla iz bolnice ponovo je zvala i molila da spava kod njih, i da joj tom prilikom saopštila I ime osobe koja je natjerala da to kaže kao i osobe koja joj je nanjela povrede.<br>
	&nbsp;<br>
	Branilac optuženih advokat M. M. je u svojoj završnoj riječi je izjavio da cjelokupan postupak u ovom predmetu sadrži niz krajnjih apsurda, nedorečenosti, loše ocjene dokaza i neselektivnog pristupa nadležnog tužilaštva prilikom i podizanja samog optužnog akta, a pogotovu nakon sprovedenog i ranije i ovog postupka. U toku čitavog postupka, a u skladu sa ukidnim rješenjem instancionog suda nadležni tužilac pokušava da dokaže da B.S. nije uživalac opojnih droga, onda je logično postaviti pitanje na koji način je M.M. omogućio uživanje opojnih droga B.S., dakle, tužilac u jednom svom dijelu tvrdi da B.S. nije uživalac opojnih droga, dok u dispozitivu optužnice tvrdi da je uživalac opojnih droga i da je M.M. dao drogu na uživanje, drugi pravni apsurd po ocjeni sprovedenih dokaza predstavlja neselektivno vrednovanje krunskog svjedoka optužbe B.S. Cjelokupna optužnica je zasnovana na njenom iskazu koji je dala u postupku pred istražnim sudijom. On je takav kakav jeste i tužilac mu poklanja potpunu vjeru. Sve bi ovo moglo biti i u redu kada bi nadležni tužilac iskaz B.S. kome bezrezervno vjeruje prihvatio i u dijelu iskaza u kome taj isti svjedok opredjeljuje druga lica - javne ličnosti, službenike policije, da su izvršili krivična djela za koje se goni po službenoj dužnosti, i šta se dešava, tužilac vjeruje iskazu B.S. kada ide u prilog ovakvoj optužnici, a ne vjeruje istom svjedoku u dijelu kada druga lica opredjeluje za izvršenje krivičnih djela. Cijeneći iste, a pogotovo onaj koji je dat pred&nbsp; istražnim sudijom i uporedjujući taj iskaz sa materijalnim dokazima koji se nalaze u spisu predmeta, više je nego jasno da isti ne odgovara istini, budući da je B.S. ličnost kod kojeg postoji poremećaj svijesti, sklona malipulativnom ponašanju, destimulativnom ponašanju, i na decidno pitanje suda se izjašnjava da se takvoj osobi ne može vjerovati. Istakao je da sve ove činjenice koje je rekao vještak u bitnom se potvrdjuje sa iskazima svih saslušanih svjedoka - policijskih službenika koji su svi do jednoga u bitnom izjavili da se radi o osobi koja je bila sklona bujnoj mašti, koja je podnosila hiljade prijava, da bi ih odmah nakon toga povlačila prijave i da se radi o licu sa kojim nijesu mogli ostvariti profesionalnu saradnju, odnosno na njenom iskazu zasnovati bilo kakvu odgovoronost odredjenih lica, i da je više nego jasno o kakvoj se ličnosti radi. Dodao je da sa krivičnopravnog stanovišta, a vezano za kvalitet njenog iskaza posebno je ukazao da pozitivna praksa Vrhovonog suda Crne Gore, da u slučaju ukoliko se posumnja da je odredjeno lice oboljelo zbog duševnih poremećaja i da na to ukazuje pored ostalog i medicinska dokumentacija, neophodno je prvo izvršiti psihijatrijsko vještačenje pa tek nakon njihovog nalaza eventualno ukoliko je takva osoba u mogućnosti, od iste, uzeti svjedočki iskaz, a što istražni sudija ovog suda nije učinio, a budući da imamo decidan i jasan zapisnik koji je sačinjen na Odjeljenju neuropsihijatrije u kojem se ne navodi da je vršeno pribavljanje bilo nalaza vještaka ili stručno mišljenje da li ta osoba koja se liječi na Odjeljenju zbog poremećaja svijesti može da svjedoči. Dakle, takvim propustom se jasno potvrdjuje da se shodno stavovima Vrhovnog suda ne može pravno vrednovati i cijeniti u sklopu sprovedenog postupka. Naveo je da pravi sudija ovog suda nije izvršio takvu grešku, već je kada je B.S. dovedena iz duševne bolnice u K. da svjedoči konstatovala na zapisniku da S. nema smetnji, kao i da su čitavom ispitivanju prisustvovali&nbsp; R. V., G. J., V. J., kao i lice iz neuropsijatrijske bolnice iz K. Na tom iskazu kada su vještaci rekli da može da svjedoči B.S. je rekla šta je rekla, ko je natjerao da lažno prijavi, šta joj je sve radjeno za vrijeme tretmana, i opredijelila sada druga lica koja su odnosu na nju izvršila krivično djelo, dok je B.S. ovakvom svojom izjavom dala neistinit iskaz, i umjesto da tužilac pokrene postupak protiv tih lica nama sada tužilac kaže da B.S. pred ranijim sudom i ovim sudom govori neistinu samo je pred istražnim sudijom govorila istinu. Dodajući dau cjelosti&nbsp; ostaje pri završnoj riječi koju je dao u prethodnom postupku, odgovoru na žalbu tužioca, sa predlogom da sud u odnosu na optužni predlog donese odluku kojom se optužba odbija, a u odnosu na ovu optužnicu, presudu kojom se optuženioslobdajaju od optužbe, kao da traži trkoškove postupka u smislu čl. 203 ZKP-a.<br>
	&nbsp;<br>
	Sud je u dokaznom&nbsp; postupku proveo dokaze saslušanjem svjedoka oštećene B.S., pa je&nbsp; na osnovu čl. 300 ZKP-a &nbsp;isključio javnost&nbsp; u tom dijelu postupka, svjedoka A. L., I. M., V.M., I. G., A. G., M.R., M. K., D.L., S.S., čitanjem nalaza i mišljenja vještaka spec. psihijatrije Ž.J. od 16.04.2010. godine, kao i usmeno pojašanje dato na glavnom pretresu 28.09.2010. godine i 21.10.2010. godine, izvršio uvid u fotodokumentaciju br. 17-28-050/12/292 od 05.02.2007. godine i br. 17-28-050-113293 od 05.02.2007. godine, pročitao&nbsp; nalaz i mišljenje vještaka medicinske struke od 23.02.2007. godine, čitanjem nalaza i mišljenja sudskog vještaka medicinske struke dr B. B. od 23.02.2007. godine, na saglasan predlog stranaka pročitao iskaz svjedoka&nbsp; S.S. sa zapisnika Kri.br. 07/232 od 16.02.2007. godine, R.Ž. sa istog zapisnika od istog datuma, pročitao zapisnike MUP-a CB P. Ku.br. 274/07 o prepoznavanju lica od 05.02.2007. godine, pročitao izvještaj&nbsp; Toksikološkog zavoda od 16.02.2007. godine, čitanjem dopisa KC CG br. 03/05-1449/1 od 14.02.2007. godine, dopisa&nbsp; Uprave policije br. 240-07-3050/2 od 20.02.2007.&nbsp; godine, dopisa Uprave policije br. 240/07-3050/2 od 20.02.2007. godine, čitanjem Konvencije o privilegijama i imunitetima specijalizovanih agencija od 21.11.1947. godine, čitanjem Sporazuma o saradnji izmedju Vlade Crne Gore i Medjunarodne organizacije za migracije od 22.02.2008. godine, izvršio uvid u listinge odlaznih i dolaznih poziva za mjesec decembar 2006. godine, januar i dane&nbsp; 01.02.2007. godine za brojeve telefona 067/441-445, 069/614-876, 069/720-729, 067/438-445, 067/333-441 i čitaju se izvodi iz kaznene evidencije izdati od strane Uprave policije za optužene br.29-245/07-3023/2-626 od 16.02.2007. godine i br.245/2007-3020/07-671 od 16.02.2007 godine.<br>
	&nbsp;<br>
	Oštećena B.S.&nbsp; u svom iskazu datom u prethodnom postupku&nbsp; pred istražnim sudijom navodi da je napustila sklonište koje vodi D. Ž-, a da je prije toga bila devet mjeseci u skloništu zatvorenog tipa u … ulici Crnogorskog ženskog lobija koje vodi A.P. u kojem je provela 3-4 mjeseca pa napustila ga je zbog pritiska koji je vršio S.M. usmjeren u pravcu izmjene izjave koji se vodi u VIšem sudu u P., protiv M.,iako je ostala pri izjavi koju je dala pred policijom&nbsp; kada su je saslušavali u sudu I svjedočila u njihovu korist pritisci su nastali jer je postupak bio pokrenut a dolazio je uvijek S.M. kojem je rekla da će da kaže istinu.Po napustanju drugog skloništa otišla je kod svog druga N. B. koji živi u Z. u blizini kuće M.a kod kojeg je provela 4-5 dana usled pritisaka koji su na nju vršeni povodom svjedočenja u višem sudu u P.. Jedne večeri otišla je&nbsp; do prodavnici "C.s.",gdje je srela M.M.a,koji je bio sam u "G." crvene boje, rekavši joj&nbsp; da udje u auto , što je ona I učinila, a zatim je odvezao do noćnog kluba "M.", proveo kroz klubu, poveo u kući kada je počeo&nbsp; da se iživljava nad njom, da je vuče za kosu, udara šamare,govoreći da ima "kombinaciju" u hotelu "Lovćen". Izraz "kombinacija" podrazumijeva da spava sa klijentom za novac koji novac su oni&nbsp; uzimali, a to isto veče&nbsp; M. me je poveo kolima u Hotel "L." gdje su je čekala dva albanca, A. i Š., a nakon svega toga M. koji je čekao ispred Hotela vratio je nazad svojoj kući. Nije vidjela&nbsp; da li su,I&nbsp; kad&nbsp; ovi albanci dali novac M..Posle toga svakodnevno joj je M. namještao kombinacije, a vozio je S.M. kojeg zna još od kada je bila maloljetna, I koji je dovozio na odredjeno mjesto, gdje su je oni čekali ispred auta, da bi je&nbsp; kasnije vraćao.Ne zna&nbsp; ko je I kako uzimao pare od ljudi sa kojima je bila, ali zna da su na taj način M.i prebijali svoje dugove.NIšta od ovoga nije radila dobrovoljno jer ima hepatitis C, a morala je jer je M.&nbsp; tukao. Nju&nbsp; je vodio S.M. a drugu djevojku koja je maloljetna I koja se zove E. a zovu je N. vodio je drugi momak izvjeni V. M. drug I koji je istog dana kada je dala izjavu u CB, otišao za K..Za vrijeme dok je bila kod M.-P. je nekoliko puta vodio u B.&nbsp; gdje je zaključavao u jednoj sobi, nije od nje tražio ništa da radi, nije je maltetirao,a tamo su bile samo na pojedan dan, nakon čega je&nbsp; P. vraćao kući a pored nje u prostorijama u B. sa njom u sobi boravile su još dvije cure iz L. I L. čije ime ne zna I koje su&nbsp; takodje bile zaključane.Navodi da se za vrijeme boravka u kući M. mogla slobodno kretati po kući, ali da nije mogla izaći iz nje jer su ulazna vrata bila zaključana a jedini drugi izlaz bio je&nbsp; na druga vrata kroz restoran kroz koji se nije moglo izaći jer to drže neki Č., koji to nisu dozvoljavali curama koje su bile kod M.a kako u restoran, tako ni prolaz kroz restoran..Postoji I ulaz na noćni klub M. koji je stalno bio zaključan tako da se&nbsp; sa prvog sprata porodične kuće u kojem je boravila nije moglo izaći.Za vrijeme dok je boravila u kući M.a od 20/12/2006 do 02/02/2007 godine, više lica je dolazilo po nju kolima medju njima S. S. sa kojim je bila više puta, Ž.R. jedan stariji čovjek koji se zove V. sa kojima je&nbsp; negdje u borovima imala seksualne odnose,navodeći marke I boju njihovih automobile.Ne zna kome je I kako su&nbsp; ljudi sa kojima je bila nešto plaćali ali je čula da se to dešavalo često na konto nekog duga koje su M. imali prema tim licima koja su je svojim kolima odvozili I sa kojima je imala odnos, ali zna&nbsp; da je cijena tih usluga bila 100 eura na sat. Navodi da je&nbsp;&nbsp; zavisnik&nbsp; od heroina&nbsp;&nbsp; i da je to postala dok je boravila kući M., a da je prestala da konzumira drogu&nbsp; za vrijeme&nbsp; dok je boravila&nbsp; u skloništu,&nbsp; te da je ponovo počela da koristi drogu&nbsp; kada je M. ponovo poveo u kuću M., da je M. nabavljao drogu od&nbsp;&nbsp; nekog momka&nbsp; po imenu R. koji živi na V. R.,&nbsp; a da su i sve ostale djevojke zavisnice od opojnih droga&nbsp; te da im je drogu davao&nbsp; M. Dalje navodi&nbsp; da kada je srela M. pred C.S. nije predpostavljala da će on da je zaključa već je mislila da će samo sa njom da razgovara jer su i prije toga nekoliko puta&nbsp; razgovarali. Svjedoči da je optuženi S. dva dana prije nego što je&nbsp; prijavila događaj vozio&nbsp; na unaprijed&nbsp; dogovorenu "kombinaciju", te da je vozio okolnim putem&nbsp; i da je od nje zahtijevao&nbsp; da mu pruži seksualne usluge, što je ona odbila, i ako je bila drogirana, da je on&nbsp;&nbsp; radi toga&nbsp; udarao šakama&nbsp; od kojih udaraca joj je desno oko bilo zatvoreno, pa kako i dalje nije htjela da pristane&nbsp; oni su nastavili put&nbsp; jer ih je&nbsp; još jedna cura čekala, pa kad su stigli do K. K., ona je pod izgovorom&nbsp; da je boli stomak&nbsp; izašla iz vozila, a potom pobjegla, da bi potom&nbsp; pozvala svoga druga kome&nbsp; nije ispričala šta se desilo već mu je rekla da je pala i kod njega je boravila dva dana. Svjedoči da je nakon dva dana došla do broja I. G. koja je uputila&nbsp; u CB P. gdje je trebala&nbsp; da da izjavu, a tada su je i odveli kod doktora. Odatle su je vodili inspektori da izvrši prepoznavanje S.M., M., S.S. i Ž. R., što je ona i učinila u prisustvu tužioca, a da je sa inspektorom L. i sa još dvojicom inspektora išla za B. gdje je pokazivala prostorije&nbsp; u kojoj se nalazila&nbsp; dok je boravila u B.. Drug kod koga je boravila&nbsp; navodi da se zove S. R. i da živi na K.blizu policijske stanice, da nema njegov broj telefona&nbsp; jer ga je izbrisala a da živi sa majkom i ocem,&nbsp; da je samo prvu noć prespavala u njegovoj kući, a ostalo vrijeme&nbsp; su se vozili kolima, pa je drugu noć prespavala u njegovom autu, da je zvala D. Ž. koja je kontaktirala sa I.g. nakon čega je I.G. nju pozvala. Navodi da je za vrijeme boravka u kući M.&nbsp; imala mobilni teleefon i da je mogla da ga koristi a da događaj nije prijavila policiji jer je bilo strah i zato što je bila u krizi, a bilo je strah i od nekih ljudi iz policije&nbsp; Navela je&nbsp; da soba u kojoj je bila smještena u kući M. je nekad bila kuhinja&nbsp;&nbsp; da na sobi ima prozor i teresa&nbsp;&nbsp; da je kod sebe imala ličnu&nbsp; kartu&nbsp; koju joj niko nije uzimao, da je ta lična karta kao i njene neke lične stvari&nbsp; su ostale u kući M. gdje ih je zaboravila&nbsp;&nbsp; ali da to nisu čizme koje su joj pokazali inspektori MUP-a, koji su joj donijeli i mobilni telefon koji nije bio njen&nbsp; kao ni četka za kosu, da je u spornom periodu koristila dva broja telefona&nbsp;&nbsp;&nbsp; da je u kući M. u to vrijeme bila&nbsp;&nbsp; i njihova kćerka M. koja je spavala u sobi koja se nalazila pored kupatila i da za vrijeme dok je ona boravila u toj kući&nbsp; M. je svoje stvari držala u svojoj sobi čak i jednu torbu&nbsp; jer je radila kao medicinska sestra.<br>
	&nbsp;<br>
	Oštećena B.S.&nbsp; u svom svjedočkom&nbsp; iskazu na glavnom pretresu od 27.04.2007. godine &nbsp;potpuno je izmijenila svoj svjedočki iskaz&nbsp; tvrdeći&nbsp; da se ne sjeća šta je izjavila pred istražnim sudijom&nbsp; jer je bila drogirana&nbsp; pa navodi&nbsp; da je upoznala optužene&nbsp; jer je&nbsp; igrala kod njih u lokalu&nbsp;&nbsp; kao i da poznaje&nbsp; S.M. koji je taksista, da je za igranje dobijala&nbsp; od 15,00&nbsp; - 20,00 € a da je optužene upoznala negdje 2004. godine, da za vrijeme dok je boravila kod njih se nije bavila prostitucijom&nbsp; i da sve što je rekla u istrazi je rekla pod pritiskom&nbsp; koji je na nju vršio D. L.&nbsp; i jedan njegov konobar, da je&nbsp;&nbsp; D.L.&nbsp; praktično formirao&nbsp; čitavu prijavu&nbsp; koju je ona&nbsp; u CB-u dala , da je on tukao i to u njegovom stanu , da je tačno da je&nbsp; u policiji&nbsp; prepoznala a prethodno opisala&nbsp; lica&nbsp; koja su koristila&nbsp; njene usluge&nbsp; ali da je to uradila iz istih razloga&nbsp; - pod pritiskom&nbsp; a opis tih ljudi je dala&nbsp; na osnovu&nbsp; toga što ih je&nbsp; ranije poznavala, da joj je D. dao&nbsp; i druga prezimena i imena&nbsp; ali ih je ona zaboravila, jer ta lica ne poznaje, da je ime V.&nbsp; izmislila a da su lica&nbsp; A. i Š. D. drugovi iz S. Svjedočila je&nbsp; da ona jeste sa policijom išla do B. i da je tamo pokazivala&nbsp; neke objekte ali da se ne sjeća šta&nbsp; jer je bila jako isprpljena, imala je krize pa ponavlja da je nakon prijave telefonom pozvala G. I. te i njoj ispričala ono što su je naučili. Navodi da je D. L.dobar drug sa&nbsp; A.L. koji radi u MUP-u i koji joj je prijetio&nbsp; da ne smije&nbsp; da promijeni izjavu u odnosu na prijavu koju je podnijela jer ako to učini može slobodno&nbsp; da se ubije, a da nezna&nbsp; radi čega je L. nju nagovarao&nbsp; i zahtijevao od nje&nbsp; da ovako nešto uradi. Svjedoči da okrivljeni S.M. nije dolazio da je posjećuje dok je boravila u skloništu a jedino je posjećivao A. L. da se dan prije podnošenja prijave predozirala&nbsp; i da je prilikom podnošenja prijave je bila u krizi. Na istom pretresu se&nbsp; obratila sudu sa zahtjevom&nbsp; da se izvini svima prisutnima - optuženima, a da želi&nbsp; da navede imena i drugih službenih lica&nbsp; koji su učestvovali u formiranju prijave i koji su bili u sve umiješani te da su to V.V.,&nbsp; da je svojevremeno bila&nbsp; silovana od strane direktora doma u kome je kao moljetnica bila smještena a da je kod porodice M. našla mir i razumijevanje. Čak su i pojedini inspektori MUP-a iz policije odvodili u svoj stan gdje bi spavali sa njom. Na pitanje zastupnika optužbe izjasnila se da je tačno&nbsp; da je Lj. M. dolazila kod nje u bolnicu, donosila joj slatkiše, a da nije tačno da je rekla policiji&nbsp; niti da joj je ona nudila&nbsp; 5.000 € kako bi promijenila iskaz već da su to službenici policije izmislili,već da je u vrijeme njenih posjeta&nbsp; ona spavala, a znala je&nbsp; da je ona dolazila&nbsp; na osnovu cjeduljica koje bi pronašla, a da nikad niko od porodice M. niti u njihovo ime,kao ni S.M. nisu tražili od nje&nbsp; da promijeni iskaz&nbsp; i da bi ponovo, kad nebi imala gdje, prvo zakucala na njihova vrata.<br>
	&nbsp;<br>
	&nbsp;<br>
	U svom svjedočkom iskazu datom na glavnom pretresu od 12.05.2010. godine, svjedok oštećena je u najbitnijem ponovila svoj svjedočki iskaz dat na glavnom pretresu 27.04.2007. godine, s tim što je sada još dodala da je od strane pojedinih policajaca brutalno zastrašivana i primoravana da u ovom postupku daje iskaze koji terete optužene, a što apsolutno nije istina, da je&nbsp; primoravana od strane M.K., od kojeg je čak i silovana, kao što je navela, primirovana je od S.S. koji ju je posjećivao dok je bila u KBC, nakon čega se ona požalila dr G., pa je isti zabranio posjete od strane inspektora, budući da je ona u tom periodu bila pod izrazitim dejstvom narkotika. Istakla je da kada je prvi put počela da radi u restoranu kod M. iste je dovela u zabludu u pogledu svog punoljetstva, obzirom da je bila maloljetna ali je imala lažnu vozačku dozvolu. Nikada i na bilo kakav način nije trpjela ma kakvo nasilje, primoravanje na prostituciju, niti joj je sloboda ograničavana od strane optuženih, a kako je ona dijete koje je raslo u Domu ističe i to da su se oni prema njoj ponašalji bolje nego njena porodica. Dalje je navela da je A. L. dolazio zajedno sa S.S. da joj prijete da ukoliko promijeni izjavu može da se ubije. Istakla je da je tačno da joj je D. L. prijetio da mora optužiti M.i S., a ne umije da objasni koji je bio motiv L. na ovakvo ponašanje, iako ga je znala od ranije, napominjiću da se ne drogira već dvije ipo godine i da sada priča samo istinu i samo stvari kojih se sjeća. D. Ž. je uvijek bila koretna prema njoj i nje se sjeća iz njenog skloništa, nikada je nije primoravao ninakakvu radnju i svojevoljno je izašla iz skloništa, čak je i njoj rekla da su joj M.i kao porodica i da neće da svjedoči protiv njih, kao i da joj se strane policije i D. L. prijeti sa svih strana, dok tvrdi da sa ove vremenske distance ne poznaje ni S. S., ni M.I., ni R.Ž.. Pojašnjavajući razlike u svojim iskazima objasnila je da je sigurna da je svoju izjavu pred istražnim sudijom dala u bolnici i pri tom se ničega ne sjeća, i sigurna je da je Ž.G. bio za to da se tog dana i u tom periodu ne uzima nikakva izjava od nje jer nije psihički bila spremna za takvo nešto. Nakon predočavanja zapisnika o saslušanju iste Ki.br.82/07 od 16.02.2007. godine, kao i njenog potpisa na kraju zapisnika izjavila je da je sigurna da je izjavu dala u bolnici&nbsp; i moguće je da su došli sa mašinom u bolnici. Na pitanje zastupnika optužbe pojasnila je, da sa D. Ž. nije imala nikakav kontakt od kada je izašla iz skloništa, a &nbsp;da je I. G. zvala da dodje u policiju, dok je I. zvala D. Ž., a ne sjeća se što je pričala sa njom jer je bila pod dejstvom narkotika. Dalje pojašnjava da je S.S. vršio pritisak na nju, na način što je povedu u Odsjek za narkotike i prijete joj da će sva ta krivična djela staviti na teret, i daju joj da potpisuje razne izjave što je ona činila da bi izbjegla dalje pritiske, a znali su da je drže i po 48 sati bez kapi vode, ili bilo čega od hrane, pojasnila je da je&nbsp; M.I., R.Ž. i S.S.aznala iz vidjenja, a ranije je izjavila &nbsp;ih ne poznaje jer ih nije znala lično, niti im je znala imena i prezimena, istakla je da ne poznaje ni &nbsp;A., ni Š., iako je ranije izjavila da su oni D. drugovi iz S.Dalje pojašnjava da ju je inspektor M.K. iz Zavoda za vaspitanje i obrazovanje djece pod Ljubović vodio u &nbsp;svoj stan i primorao na seksualne odnose, dok joj je D. L. samo prijetio, da je tada u naglašenoj apstinencijalnoj krizi kao ovisnik od narkotika, a to su u policiji koristili dajući joj da potpisuje razne izjave. Tačno je da je dva tri dana nakon što je dala izjavu pred ovim sudom na pretresu od 27.04.2007. godine imenujući visoke funkcionere u državi kao počinioce krivičnih djela na njenu štetu, ona je pozvana od strane policajke A. G. u policiju, i M. R., gdje je morala da potpiše neko navodno priznanje da je pred sudom lagala, a što nije istina, i da je tog dana fizički zlostavljana od strane S.G. Na pitanje branioca optuženih pojasnila je da njoj optuženi nijesu davali nikakve narkotike, da je M. M. nikad nije vodio u B. u bilo kakve prostore tamo, a da je S.S. vodio u B. i pokazivao joj nekakve prostorije koje je ona po prvi put u životu vidjela, a pošto je i tada bila pod dejstvom narkotika činila je sve što su joj govorili i sjeća se da su oni fotografisali te prostorije, kao i da ne poznaje bilo kakve djevojke iz L. i L. koje su navodno zatočene u B. Ona je S.M. znala samo kao taksistu sa kojim se par puta vozila, a moguće da su nekad popili piće, da od njega nikad u životu nije doživjela bilo kakvo nasilje i torturu, a može da kaže i to da ga zna kao čovjeka koji nikad nije ni ton povisio. Od momenta kad se nalazila u prostorijama policije, a vezano za predmet ovog postupka obzirom da je bila u veoma lošem zdravstvenom stanju zbog uticaja narkotika, što zbog iscrpljenosti, sjeća se kada se budila iz tog drogiranog stanja, prebačena je u sklonište za žrtve trafikinga kod A. P. i bila je tu dva dana, da bi nakon toga policija naložila da je prebace u neuropsihijatrijsku bolnicu i P. i da je tu prebacila policija, kao i da je u bolnici primala veoma jake terapije, čak moguće i formidale, i razne antidepresive, pa se zbog toga ne sjeća branioca kada je davala iskaz u KBC-u pred istražnim sudijom, tako da misli da ga je prvi put vidjela prilikom davanja iskaza na glavnom pretresu, i da se dana 16.02.2007. godine u KBC-u&nbsp; nije osjećala&nbsp; psihički spremnom da da iskaz i upravo je to razlog što se ničega ne sjeća, a da joj je liječenje i po tom dogadjaju trajalo i po 6 mjeseci.<br>
	&nbsp;<br>
	Svjedok A. L.je u svom svjedočkom iskazu&nbsp; na glavnom pretresu od 12.05.2010. godine naveo, da mu je S. B. poznata kao osoba koju je u okviru svojih službenih dužnosti, budući da je radio u Specijalnom timu u borbi protiv trgovine ljudima u Upravi policije i istu su više puta dok je bila maloljetna i kasnije smještali u skloništa, medjutim, sve je to bilo uzalud jer se ista nije vraćala. Što se tiče konkretno ovog postupka istakao je da se detalja ne sjeća, ali se sjeća da je išao u sklonište u par navrata da razgovara sa S. B., i tu je bila prisutna A. P., a išao je sa kolegom pripravnikom L. T. koji je samo pratio njegov rad, a dodao je da mu je S.B. poznata kao veoma konfliktna ličnost i loša za saranju, a budući da je spremna bila danas da prijavi M., a sjutradan da moli povlačenje prijave i da se vrati kod njih, a takodje misli da je bila ovisnik o drogama i to heroinu, a ista je znala svakodnevno da podnosi prijave i po hiljadu prijava koje je poslije povlačila. Tačno je da je S.B. rekao da joj se ne desi da mu dodje sjutradan da povlači prijavu koju je prethodni dan podnijela, jer on ne zna kako da objasni Osnovnom tužiocu da je podnijeta prijava za krivično djelo koje se goni po službenoj dužnosti, a dan kasnije da je povučena, medjutim, bilo bi da joj je prijetio,a to bi ispalo &nbsp;da on uzima pare od nekog. Na pitanje suda pojasnio je&nbsp; da B.S. može slobodno da povuče svoju prijavu kad dodje u sud ili kod tužioca, a kod njega ne može, iz razloga što je on prethodno već obavijestio nadležne organe, iako time smatra da on nikoga ne uslovljava, i da misli da S.B. nije posjećivao zajedno sa kolegom S. S. i da istu nije posjećivao nikada u KBC-u već samo u skloništu u prisustvu A. P. Na pitanje optuženog svjedok je izjavio da nije učestvovao u toj akciji, a što se može utvrditi iz spisa predmeta.<br>
	&nbsp;<br>
	Svjedok I. M. je u svom svjedočkom iskazu&nbsp; na glavnom pretresu od 12.05.2010. godine naveo, da je posjećivao kafanu "kod P." često zbog estradnih zvijezda koje su dolazile, nije poslovao nikada sa M., a S.B. nije znao, niti je poznaje osim što su mu u policiji pokazivali njene fotografije. Dodao je da je nezaposlen, da živi od zaostavštine od oca i to izdavanjem lokala, a da mu M. nikada nijesu dugovali novac. Na posebno pitanje suda da pojasni razlike u svom iskazu, izjavio je ustvari tačno da je nju znao iz kafane, a kad su mu pokazali fotografije u policiji rekao je da je poznavao. Na posebno pitanje branioca optuženih izjavio je da je kod M.išao zbog narodne muzike, a njemu B.S. nikad nije pružala seksualne usluge bilo gdje, pa ni kod M.<br>
	&nbsp;<br>
	Svjedok V. M. je u svom svjedočkom iskazu&nbsp; na glavnom pretresu od 28.09.2010. godine izjavila da što se tiče saslušanja svjedoka B.S., dana 16.02.2007. godine koju je ona saslušavala kao istražni sudija ovog suda ističe da je to saslušanje obavljeno u prostorijama KBC-a P. i da je saslušanju prisustvovala njena zapisničarka S. I., branilac okrivljenih adv. M. M., dok im je načelnik neuropsihijatrije dr Ž. G. obazbijedio svoju kancelariju sa računarom i s vremena za vrijeme je dolazio da pita da li je sve u redu što se tiče tehničkih stvari. Navela je da je saslušanje trajalo prilično dugo, ne može se sjetiti tačno koliko, da joj je tokom saslušanja svjedok B.S. djelovala samo nervozno, dok nije primijetila da ista nije bila u stanju da da svoj iskaz, jer bi u tom slučaju ona to zapisnički konstatovala i prekinula saslušanje, pri čemu je istakla da je prethodno dobila saglasnost od ljekara da je ista u stanju da da svoj iskaz. Ono čega se sjeća jeste da je tokom saslušanja svjedoka oštećenoj B. S. više puta zvonio telefon i da se ista javila jednom, a nakon čega joj je ona zabranila da koristi telefon i misli da je čak isti i uzela tokom saslušanja i predala ga moguće u drugu kancelariju. Što se tiče samog sačinjavanja zapisnika o saslušanju svjedoka, isti je kucan u računaru u KBC-u, dok je moguće da je došlo do omaške, pa da na istom nije konstatovano da je radjeno u prostorijama KBC-a.<br>
	&nbsp;<br>
	Svjedokinja G. I. svjedoči da radi u Upravi policije u odsjeku za borbu protiv organizovanog kriminala, da se sjeća da je povodom oštećene B.S. nju zvala D. Ž.koja joj je rekla&nbsp; da&nbsp; ona opet ima probleme ali da ona nije lično kontaktirala sa oštećenom&nbsp; pa je Ž. D. rekla da oštećena slučaj prijavi policiji&nbsp; odnosno da podnese krivičnu prijavu, da je tokom tog razgovora njoj D. rekla da se ona valjda vratila kod porodice &nbsp;M., a da zna da je S. B. i ranije u drugom predmetu gdje je ona bila obrađivač često mijenjala iskaze, da sa njom uglavnom ima problema jer je često prijavljivala bilo lično&nbsp; bilo putem telefona "slučajeve" , da se ne sjeća&nbsp; dali je u periodu od&nbsp; 02 - 04.02.2007. godine&nbsp;&nbsp; zvala telefonom S.B. i da nema njen broj mobilnog, kao i da joj &nbsp;u telefonskom razgovoru&nbsp; D. nije pominjala&nbsp; ime S.M.. Svjedoči da&nbsp; poznaje Ž. D. koja radi kao šef kancelarije IOM-a Medjunarodne organizacije za migracije.<br>
	&nbsp;<br>
	Ova svjedokinja je u svom svjedočkom iskazu&nbsp; na glavnom pretresu od 21.10.2010. godine dodala da s obzirom da je od ovog dogadjaja kada je postupila kao ovlašćeno lice, inspektor u policiji, prošlo više od 4 godine, ona se zaista ne sjeća detalja, a posebno što u policije ne radi već tri godine, dok stoji iza svakog svog postupka koji je u konkretnom slučaju počinila. Nakon predočenja iskaza koji je dala na glavnom pteresu od 27.06.2007. godine, svjedok je u potpunosti ponovila isti.<br>
	&nbsp;<br>
	Svjedok A.G. je u svom svjedočkom iskazu&nbsp; na glavnom pretresu od 21.10.2010. godine izjavila da što se tiče predmeta M. M., zvanog P., ona je samo sa kolegama učestvovala u pretresu njegovog objekta, a što se tiče S. B., tačno je da je kao inspektor u policiji imala kontakt sa njom po pitanju krivičnih djela iz oblasti narkotika, i što se tiče tih kontakata zna da je ona više puta u policiji saslušavana kao svjedok, a sjeća se da je sa kolegama angažovana da po njenoj prijavi iz KBC-a da joj neka lica donose drogu, gdje je lažana na Odjeljenju neuropsihijatrije, misli da je to bilo 2007. godine, a moguće 2008. godine, učestvovala je u zasjedi i tom prilikom zna da su lišili slobode dva lica, kod kojih su našli opojnu drogu, a radi se o licima D.R. i E. S. Istakla je da nije tačno da je ikada B. S. pozivala i primoravala da potpisuje bilo kakvo priznanje, niti je sa njom imala ikakav kontakt, osim što je opisala, i da nikada nije tukla istu. Na posebno pitanje branioca optuženih svjedok je pojasnila, da je sigurna da je akcija u vezi hapšenja ovih lica kod KBC-a bila nakon pokušaja samoubistva B.S., dok oni u policiji nemaju evidencije o ovisnicima narkotika, pa nisu imali ni takvu evidenciju za S. B., dok ne može sa sigurnošću da se izjasni da li je ona u 2007. godini bila uživalac opojnih droga, a S. B.&nbsp; je u tom predmetima gdje je ona učestvovala kao inspektor policije saslušavana u svojstvu svjedoka kao uživalac opojnih droga.<br>
	&nbsp;<br>
	Svjedok M. R., je u svom svjedočkom iskazu na glavnom pretresu od 21.10.2010. godine izjavio da što se tiče predmeta ovog postupka, može odmah da kaže da M. ne poznaje, i da ih je prvi put vidio u zgradi suda, a sa B. S. što se tiče konkretno ovog predmeta nije imao nikakav kontakt, i nije tačno da je on nju ikada pozivao u policiju da potpisuje bilo kakva priznanja. Na pitanje branioca optuženih pojasnio je da on nije dobio nikakvu informaciju, niti od strane ODT-a, niti je dobio nikakav akt u pogledu postupanja po izjavi B.S. kojim je ona visoke funkcionere policije označila kao počinioce krivičnih djela, koji se gone po službenoj dužnosti, niti je on postupao u bilo kom svojstvu u takvoj radnji.<br>
	&nbsp;<br>
	Svjedok M. K. je u svom svjedočkom iskazu&nbsp; na glavnom pretresu od 21.10.2010. godine izjavio, da što se tiče predmeta ovog postupka može odmah da kaže da je iznenadjen što je uopšte pozvan da svjedoči, a činjenica je da B.S. zna još iz perioda kada je bila maloljetna, a on bio u Upravi policije zaposlen kao inspektor za maloljetničku delikvenciju. Ono što mu najviše upada u oči što se tiče B.S. jeste da je to osoba sa veoma izraženim devijantnim ponašanjem, i to još kao maloljetna i sjeća se da je bilo često prijava i od strane roditelja i da je ona dolazila veoma često u policiju, a isključivo je postupao po strogim pravilima službe uzimanjem izjava o čemu je sačinjavao zapisnik ili službenu zabilješku, medjutim, zna da je i njemu i njegovim kolegama ona bila interesantna iz razloga što se rijetko srijeće osoba sa tako bujnom maštom. Moguće je da je nekada takodje po službenoj dužnosti iz policije vraćao u Dom gdje je bila smještena i to su obično radili dvojica kolega, a gotovo ne pamti da je to sam radio, jer to nije praksa, i to su isključivi kontakte koji je imao sa B.S., a nije tačno da ju je ikada silovao, budući dabie trebalo da bude u zatvoru da je to uradio, niti je ikada imao kontakt sa njom osim službeno.<br>
	&nbsp;<br>
	Svjedok D. L. je u svom svjedočkom iskazu&nbsp; na glavnom pretresu od 21.10.2010. godine izjavio da S. B. zna više iz vidjenja, a može da istakne što se tiče M. da je volio često da ode u njihovu kafanu kao gost jer voli muziku i popije po nekoliko pića, i ima sasvim korektan odnos sa njima, a sa S. B. nije nikad išao na piće, niti se ikad družio sa njom, i nikad u životu nije istu huškao na bilo što, a kamoli protiv porodice M. ili protiv S. Dodao je da ne zna što je ovo nekakva kampanja protiv njega, pošto je evo 9 mjeseci u pritvoru a ne zna zašto, dok se ne može sjetiti gdje je upoznao S. B.<br>
	&nbsp;<br>
	Svjedok S.S. je u svom svjedočkom iskazu&nbsp; na glavnom pretresu od 21.10.2010. godine izjavio da nikada nije imao konkretno neku radnju po pitanju B.S. u smislu uzimanja izjave od nje, budući da u spisima predmeta postoje zapisnici o saslušanju osumnjičenih gdje je on naznačen, kao ovlašćeni policijski službenik, onda je zasigurno istina da je on ta lica saslušavao, medjutim, siguran je da nije on vodio B.S. u B. i pokazivao joj neke prostore i nagovarao je da ih ona označava kao odredjene prostore u predmetu, i nije tačno da je u svom postupanju izvršio bilo kakvu nezakonitu radnju, pa&nbsp; ni kada je u pitanju S.B.. Na posebno pitanje branioca optuženih svjedok je pojasnio da njemu ni kao obradjivaču predmeta nije poznato što je eventualno B.S. ukoliko je išla sa nekim njegovim kolegom pokazivala u B., i sada mu se vraća sjećanje i poznato mu je da je ona pokazivala svlačionice FK "M." jer misli da je i tim povodom sačinjen i fotoelaborat, kao da nije imao neposredne kontakte sa B. S., ali jeste u saznanju od njegovih kolega da je ista osoba koja je sklona promjenama izjava, podnošenja, a potom i povlačenja prijava. Na posebno pitanje III optuženog svjedok je izjavio da može sa zadovoljstvom utvrditi pred sudom da jeste činjenice da je njemu S. školski drug, da je tačno da su oni drugovi, medjutim, nije tačno da je on na bilo koji način zloupotrijebio niti svoj položaj niti drugarstvo sa S.M. da bi mu namjestio bilo što, već je isključivo postupao kao činovnik&nbsp; policiji, pri čemu su dostavljeni dokazi koji postoje u spisima predmeta, a i S. treba da zna da su oni samo jedna početna faza postupka, dok će sud konačno donijeti odluku. Na posebno pitanje suda svjedok dodaje da je se datumski ne može tačno izjašnjavati u pogledu preduzimanja radnji, uzimanju izjava, ni unazad nekoliko mjeseci, ali što se tiče februara 2007. godine, moguće je da je bio u prostorijama neuropsihijatrije, medjutim, ne zbog obrade i tretiranja S. B. već zbog saznanja da su dvije žene izvršile samoubistvo od kojih je jedna preživjela.<br>
	&nbsp;<br>
	Iz zapisnika o prepoznavanju lica od 05.02.2007. godine utvrđuje se&nbsp; da&nbsp; je oštećena&nbsp; u prostorijama MUP-a prepoznala&nbsp; lica S.M., M.I., S.S., R.Ž., a pošto ih je prethodno opisala.<br>
	&nbsp;<br>
	Međutim, činjenica je&nbsp;&nbsp; da je&nbsp; oštećena ta lica i ranije poznavala&nbsp;&nbsp; pa između ostalih lica&nbsp; lako je mogla&nbsp; da prepozna&nbsp; o kojim se licima radi,pri čemu je sud imao u vidu činjenicu&nbsp; da je ona njihova imena navela već prilikom podnošenja prijave.<br>
	&nbsp;<br>
	Iz nalaza i mišljenja vještaka medicinske struke kom nalazu je sud poklonio vjeru jer je&nbsp; isti ocijenio kao stručan i saglasan pravilima struke&nbsp; utvrđuje se&nbsp; da je&nbsp;&nbsp; oštećena&nbsp; zadobila&nbsp; laku tjelesnu povredu da je pregledana dana, 04.02.2007. godine&nbsp; i daje tom prilikom konstatovan&nbsp; otok ličnog dijela glave&nbsp; u predjelu&nbsp; desnog oka .<br>
	&nbsp;<br>
	Iz izvještaja Toksikološkog zavoda se utvrđuje da je kod oštećene B.S. izvršena analiza uzorka krvi i urina koji uzorci su dostavljenim od strane KBC P. uz zahtjev od 06.02.2007.godine, prisustvo analgetika i antipiretika u uzorcima krvi dok je u uzorku urina konstatovano prisustvo analgetika i antipiretika, dakle, da&nbsp; oštećena B.S. u spornom periodu nije bila pod dejstvom narkotika.<br>
	&nbsp;<br>
	Iz dopisa&nbsp; KC-a Crne Gore br. 03/05-1449/1 od 14.02.2007. godine&nbsp; utvrđuje se da se&nbsp; specijalista&nbsp; psihijatrije izjasnio da&nbsp; pacijentkinja - oštećena B.S. u predmetu istrage koji se vodi pred ovim sudom može biti svjedok.<br>
	&nbsp;<br>
	Iz Sporazuma o saradnji izmedju Vlade Crne Gore i Medjunarodne organizacije za migracije od 22.02.2008. godine proizilazi da u Crnoj Gori Medjunarodna organizacija za migracije (IOM) uživa iste privilegije i imunitet koji su dati specijalnim agencija Ujedinjenih nacija po osnovu Konvencije o privilegijama i imunitetu specijalnih agencije od 21.11.1947. godine, kako je to odredjeno u čl.3 ovog sporazuma, dok je čl. 4 definisano da generalni direktor i zamjenik generalnog direktora organizacije s jedne strane, a sa druge strane zaposleni Organizacije će u Crnoj Gori uživati iste privilegije i imunitet kao što su privilegije i imunitet koji su dati izvršnim funkcionerima, odnosno koji su dati osoblju i specijalnim agencijama Ujedinjenih nacija od 21.11.1947. godine.&nbsp;<br>
	&nbsp;<br>
	Iz Konvencije o privilegijama i imunitetima specijalihovanih agencija od 21.11.1947. godine se utvrdjuje da predstavnici članica specijalizovanih agencija imaju imunitet od pravnog postupka u odnosu na riječi izgovorene ili napisane i&nbsp; sve radnje&nbsp; učinjene pri obavljanju njihovih zvaničnih funkacija, kao i to da imaju imunitet od zakonskog procesa svake vrste, zatim da imaju imunitet od pravnog postupka u odnosu na riječi izgovore ili napisane i na sve učinjene radnje u zvaničnom svojstvu.<br>
	&nbsp;<br>
	Iz nalaza i mišljenja vještaka neuropsihijatra dr Ž.G. od 16.04.2010. godine, se utvrdjuje da iz analize krvi i urina na moguće prisustvo narkotika i sedativa B.S. može se zaključiti da su u urganizmu bili prisutni analgetici i antipiretici (dipyron i amnopyrin). Radi se o prisustvu izlučenih putem bubrega hemijskih supstanci koji vode porijeklo od ljekova koji se u konkretnom slučaju koriste protiv bolova i protiv povišene temperature. Navedena analiza u krvi ili pokraći nesumnjivo govori da u organizmu B.S. nije bilo narkotika. Maksimalni period detekcije nakon poslednje uzete doze za heroin u urinu iznosi 1-4 dana. Navedena analiza nije pokazala prisustvo narkotika, u organizmu oštećene. Ljekar koji je postavio dijagnozu narkominije šifriranu kao F-11 (mentalni poremećaji i poremećaji ponašanja zbog upotrebe opijata), tokom abmulantog pregleda nije ispoštovao kompletnu prociduru i dijagnostičke kriterijume tokom postavljanja dijagnoze narkomanije, već se samo oslonio na usmeno kazivanje pacijenta.<br>
	&nbsp;<br>
	Saslušan na glavnom pretresu od 28.09.2010.godine vještak je istakao da u svemu ostaje pri nalazu i mišljenju od 16.04.2010.godine, pojašnjavajući da iako je pacijentkinja navodila da uzima narkotike tipa heroina, a što laboratorijskim analizama nije utvrdjeno tokom boravka na njihovoj klinici, istakao je da kao što se i pismenim nalazom izjasnio detekciju, odnosno prisustva heroina u organizmu se može utvrditi maksimalno do 4 dana od posljednjeg uzimanja heroina. Ukoliko je eventualno pacijentkinja konzumirala narkotike van tog perioda, a nije tačnije pred prijem u bolnicu oko 4 dana, to je prirodno tokom opservacije laboratorijske nije bilo prisustva heroina i urganizmu, iako je pacijentkinja navodila da uzima heroin, odnosno drogu, kao i svakom drugom pacijentu uradili su kratki biohemijski skrining, odnosno ispitivanje i dokazali da navedenih narkotika nema u organizmu, i ta činjenica kao i ukupno ponašanje na odjeljenju govori da je osoba sklona manipulativnom ponašanju prema okolini, što je stvar ličnosti i karaktera. Vještak je dalje naveo da je kontaktirao sa sudijom M. telefonom i dozvolio je da se obavi pravni postupak na njihovoj klinici, zato što je B.S. u medicinskom smislu riječi, bila sposobna da da svjedočki iskaz, u protivnom ni njoj, ni bilo kom pacijentu nikad ne bi dozvolio sa medicinske tačke glediša da da iskaz, a da ista, odnosno isti nije sposoban sa psihijatrijske tačke gledišta, da svjedoči, i sjeća se da postoji i njegov pismeni podnesak u tom pravcu. Vještak je dalje pojasnio u dijelu boravke B.S. na Odjeljenju neuropsihijatrije misli da je razlog koliko se sjeća bio što su iz Medjunarodne organizacije za migracije, dolazili službeno, ističući da su ljekari arogantni i da neće da prime pacijente koji su dugogodišnji narkomani i razne žrtve, pa pretpostavlja da je to razlog što je ista primljena u KBC. Na posebno pitanje branioca optuženih vještak pojašnjava da na njega niko nije vrši pritisak da se B.S. sasluša 16.02.2007. godine, medjutim, isti je bi oprezan da bi se medijske špekulacije izgjegle i slikanje takvog pacijenta, pa je predložio da se saslušanje obavi u prostorijama KBC-, i da psihijatar službeno ne može dozvoliti da niko razgovara sa pacijentom ukoliko nema dozvolu, odnosno naredbu suda, a on se budući da je proteklo 3-4 godine ne može sjetiti da li je neko dolazio, moguće da mu se predstave da su iz Sigurne ženske skuće, pri čemu on nije utvrdjivao, niti je to u domenu njegovog posla, da li su to inspektori. Na dalje pitanje branioca, da li osoba koja ima nesaničnu nervozu, bolove po tijelu, preznojavanje može biti narkoman ili ne, vještak je istakao da se ovi simptomi mogu podvesti, odnosno biti u sklopu blaže apstinencijalne krize uzrokovane alkoholom, drogom, a takodje mogu biti skup simptoma koji nemaju nikakve veze sa narkomanijom. Objasnio je da su postulati za postavljanje dijagnoze narkomanije, odnosno kriterijumi za postavljene narkomanije su: anamneza, odnosno uzimanje podataka od pacijenta, heteroanamneza, odnosno uzimanje podataka od rodbine ili okoline, bio hemijsko ispitivanje u smislu uzimanja uzoraka krvi i urina u organizmu da bi se dokazalo ili ne prisustvo narkotika, psihijatrijski pregled, neurološki pregled, detaljan opis epizode ili faze, odnosno intenziteta eventualnog prisustva simptona narkomana koji ljekar treba opiše tokom posmatanja pacijenta, u konkretnom slučaju uradjen je test o prisustvu droga u organizmu i bio je negativan, a kompletno ponašanje pacijenta tokom boravka od prijema pa do izlaska iz bolnice se obično opiše&nbsp; u otpusnoj listi, kao i ne postojanje simptomatologije koja je iz domena eventualne zavisnosti odnosno narkomanije.<br>
	&nbsp;<br>
	Na glavnom pretresu od 21.10.2010. godine, vještak psihijatrijske struke dr Ž.G. je dodao da uvidom u medicinsku dokumentaciju može reći da je B.S. tretirana kako se danas prikazuje na sudu tri puta bolnički, i to dva puta u specijalnoj bolnici psihijatrija u K. i jednom u KC u P., kao i u više navrata ambulantno u oba pomenuta grada. Kod nje postoji u osnovi poremećaj ličnosti, i druga dijagnoza koja je postavljena avgusta 2007. godine, da se radi o narkomaniji, odnosno o mentalnom poremećaju i poremećaju ponašanja uzrokovana opijatima, i kod iste je primarna dijagnoza poremećaj ličnosti, pojašnjavajući da se radi o ranom razvojnom poremećaju koji nastaje u mladalačkom, adolescenciji i ovaj poremećaj je rezultanta konstitucionalna bioloških faktora, odnosno predisponirajućih bioloških faktora i uticaja porodičnog vaspitanja iz rane mladosti, kao i uticaja kasnih socijalnih uticaja na formiranje njene&nbsp; ličnosti. Ove osobe u principu funkcionišu na granici izmedju duševno zdravnih, odnosno duševno bolesnih osoba i sklone su nepoštovanju norme pravila, manipulativnom ponašanju, seksualnim deliktima i zloupotrebi povremeno nedozvoljenih supstanci tipa alkohola i droge. Ponašanje B.S.&nbsp; koliko je njemu poznato, a trajalo je više mjeseci u njihovoj klinici u P. se karakteriše&nbsp; psihopatski, sociopatskim crtama i ispoljavanja osnovne strukture ličnosti, sklona disimulativnom ponašanju, manipulativnom ponašanju, što je sve navedeno u medinskoj dokumentaciji. Analizirajući kompletnu medicinsku dokumentaciju u ambulanti i bolničkom liječenju može reći da se kako je prethodno kazao radi o poremećaju ličnosti, kao osnovnom poremećaju sa sociopatskim karakteristikama ličnosti. Prirodno je da osobe sa ovakvom evolucijom životnog puta i kretanja od rane mladnosti i formiranja karaktera ličnosti, kako je prethodno kazao, a što se sastoji u prethodnoj medicinskoj dokumentaciji su sklone disimulativnom ponašanju, manipulativnom ponašanju, tako da se sud u potpunosti kao i doktori ne mogu uvijek oslanjati na njeno kazivanje ili neke druge osobe koje imaju isti poremećaj. Tačno je da je njihova klinica otvorenog tipa i da je posjeta bolesnicima normirana prema kućnom redu, ali s obzirom da se radi o psihijatriji do današnjeg dana i van tog kućnog reda to je otprilike sat vremena, rodbina, prijatelji i poznanici mogu obići psihijatrijskog pacijenta, globalno rečeno, i nju su vjerovatno posjećivale osobe, tipa poznanika ili eventualno njenih prijatelja, a ako je saznao ili mu je rečeno da dolaze lica tipa inspektora, odnosno službenih lica, to je morao zabraniti iz službenih razloga, što će uvijek i raditi, dolazak i posjetu psihijatrijskom pacijentu. Na&nbsp; pitanja zastupnika optužbe pojasnio je da se zaista ne može sjetiti da li je u konkretnom slučaju njemu B.S. saopštila da je u bolnici uznemiravaju inspektori, a ukoliko jeste generalno se izjašnjava da bi istog momenta prekinuo i zabranio posjete osim po izričitoj naredbi suda, dok mu unazad nije poznato da je inspektor policije ulazio bez njegovog znanja kod pacijenta, da nije pravilo da osobe koje imaju poremećaj ličnosti uvijek budu i disimulativne, mada se&nbsp; takve crte mogu naći i kod zdravih ljudi. Na pitanje predsjednika vijeća vještak je pojasnio da prvo bolničko liječenje koje je obavljeno od februara do aprila 2007. godine u P., kao i drugo bolničko liječenje koje je obavljeno u bolnici u K. od 16. aprila 2007. godine do 30 . aprila 2007. godine govori da se radi samo o poremećaju ličnosti, šifriranim i&nbsp; dijagnostikovanim kao poremećaj ličnosti tačnije F66. Kasnije avgusta mjeseca 2007.godine kod pacijentkinje se navodi da je liječena u specijalnoj bolnici avgusta mjeseca 2007. godine pod dijagnozom poremećaja ličnosti, mentalnog ponašanja i poremećaj ponašanja uzrokovanog opijatima. Dakle, daje konačno mišljenje, da ista ima osnovnu dijagnozu poremećaja ličnosti i mentalni poremećaj, poremećaj ponašanja uzrokovan opijatima, a dok je boravila na njihovom odjeljenju KC u P. nije pokazivala elemente koji bi ukazivali na upotrebu psihoaktivnoih supstanci, a dodaje da on ni kao ljekar ni kao vještak&nbsp; ne može da tvardi da li je ovaj pacijent prije bolničkog liječanja bila aktvni korisnik opijata.<br>
	&nbsp;<br>
	Ovakav nalaz i mišljenje vještaka, kao i njegovo usmeno pojašnjenje dato na glavnom pretresu, sud je cijenio kao sasvim osnovano, utemeljeno na pravilima sopstvene struke, i iz tog razloga je isti i prihvatio, pa se iz prednjeg nalaza bez zazora zaključuje najprije da B.S. što je klinički i potvrdjeno boluje od poremećaja ličnosti, da je u pitanju raniji razvojni poremećaj koji nastaje u mladačkom dobu - adolescenciji i ovaj poremećaj je rezultanta konstitucionalno bioloških faktora, odnosno predisponirajućih bioloških faktora i uticaja porodičnog vaspitanja iz rane mladosti, kao i uticaja kasnijih socijalnih uticaja na formiranje njene ličnosti. Dalje se iz prednjeg nalaza vještaka sasvim pouzdano utvrdjuje da ovakve osobe u principu funkcionišu na granici izmedju duševno zdravih, odnosno duševno bolesnih osoba i sklone su nepoštovanju normi i pravila, manupulativnom ponašanju, seksualnim deliktima i zloupotrebi povremeno nedozvoljenih supstanci, tipa alkohola i droge. Takodje je vještak detaljno obrazložio, a i dokumentovao da na osnovu navedene analize u krvi i mokraći u organizmu B.S. nije bilo narkotika, objašnjavajući i da ljekar koji je postavio dijagnozu narkomanije šifriranu kao F11 tokom ambulantnog pregleda nije ispoštovao kompletnu proceduru i dijagnostičke kriterijume tokom postavljanja dijagnoze narkomanije, već se samo oslonio na usmeno kazivanje pacijenta, a što je sve dodatno potvrdjeno i izvještajem toksikološkog zavoda, koji je pročitan na glavnom pretresu.<br>
	&nbsp;<br>
	Prednji navodi vještaka dovedeni u vezu sa svjedočenjem oštećene B.S., koja je u ovom postupku saslušana u tri navrata, pred istražnim sudijom i to u prostorijama KBC-a 16.02.2007. godine, na glavnom pretresu 27.04.2007. godine i na glavnom pretresu 12.05.2010. godine, i u tom pravcu neposrednim utiskom vijeća, upravo upućuju na razložan zaključak da se ovom svjedočkom iskazu ne može pokloniti vjera, kako u dijelu isticanja pred istražnim sudijom, tako i u svojim kasnijim radikalno drugačijim navodima na glavnom pretresu. Naime, detaljnom analizom i ocjenom ovog svjedočkog iskaza, i sagledavanjem istog u cjelini uočavaju se najprije krajnje protivrječnosti, a koje se tiču njenog svjedočenja pred istražnim sudijom, u odnosu na kasnija isticanja data na glavnom pretresu, pri čemu su u samom svjedočkom iskazu pred istražnim sudijom takodje zapažene nelogičnosti, kao i kontradiktornosti, tako npr. lice kod koga je boravila nakon bjekstva iz&nbsp; taksi vozila optuženog&nbsp; S.M. najprije naziva N. B., a potom&nbsp; na istom zapisniku ga naziva S. R., koji najprije živi u kući blizu porodice M., a potom na K. blizu policijske stanice; zatim u istom iskazu navodi da je prvo zvala&nbsp; I. G., a potom &nbsp;da je zvala prvo D. Ž. koja je obavijestila I. G., a potom &nbsp;I.G. je nju pozvala; prvobitno tvrdi da su&nbsp; optuženi M.i za njene usluge uzimali po 100,00 €, a potom&nbsp; na istom zapisniku&nbsp; da nezna i da nije vidjela&nbsp; kad su pojedini&nbsp; "korisnici" njenih usluga plaćali&nbsp; i dali su plaćali optuženima M.,da je&nbsp; za vrijeme boravka kod M. imala na raspolaganju dva mobilna telefona koja su bila u funkciji; da je&nbsp;&nbsp;&nbsp; bila zaključana u B. u stanu&nbsp; zajedno sa&nbsp; drugim djevojkama, a da je potom otključavana uveče&nbsp; i vraćana za P., pa se postavlja logično pitanje ako za to vrijeme nije pružala niti primoravana da pruža seksualne usluge, radi čega bi je neko dovozio do B. i tu držao zaključanu cijeli dan. Ovom je dodati i nelogičnost iskaza ovog svjedoka u pogledu njenog&nbsp; prinudnog odlaska u B. gdje po njenim navodima &nbsp;vozio optuženi M.M1 i držao zaključanu u jednoj sobi&nbsp; zajedno sa drugim djevojkama, da bi u postupku identifikacije - lociranja tog mjesta, pokazala službene prostorije - svlačionice FK "M. " u B.. Dakle, cijeneći ovaj dio njenog iskaza i dovodeći ga u medjusobnu vezu sa izvještajem policije iz kojeg se&nbsp; nesumnjivo utvrtđuje da se radi o prostorijama u kojima niti je boravila, niti je mogla boraviti, a posebno imajući u vidu nelogičnost njenih tvrdnji da su se tu nalazile zatvorene i druge djevojke, za sud je očigledno da ovaj dio njenog iskaza nije istinit.<br>
	&nbsp;<br>
	Osim toga, da je svjedok oštećena zaista sklona manipulativnim izjavama, sud se uvjerio i samim njenim svjedočenjem na glavnom pretresu, gdje je imenovana pokušala opovrgnuti i opravdati svoj svjedočki iskaz dat pred istražnim sudijom tvrdnjom da je bila navodno pod izrazitim dejstvom narkotika, usljed čega se uopšte ne sjeća šta je govorila, a koji navodi su obesmišljeni činjeničnim utvrdjenjem i to najprije izvještajem Toksikološkog zavoda, a osim toga i nalazom i mišljenjem vještaka psihijatrijske struke Ž.G., kao i njegovim usmenim pojašnjenjem, o čemu se sud već izjasnio, a iz čega se bez dileme utvrdjuje da B.S. nije bila pod dejstvom narkotika, da je predmetnog dana bila sposobna da da svoj svjedočki iskaz, o čemu se vještak u više navrata izjasnio, a u konačnom u tom pravcu je saslušana istražni sudija V. M., koja je takodje sasvim ubjedljivo posvjedočila i opovrgnula prednje navode ovog svjedoka. Isto tako su relativizovani djelovi iskaza ovog svjedoka oštećene kojima je pokušala pred sudom ustvrditi da je zlostavljana i na razne načine primoravana od strane inspektora policije da svjedoči protiv M., budući da su u ovom postupku saslušani, a u pravcu provjere navoda ove svjedokinje, svjedoci A.L., I. G., A.G., M.R., M. K., S.S., koji su na medjusobno u svim relevantnim činjenicama saglasno posvjedočili, da su ispoštovali u cjelosti zakonsku proceduru, u postupku uzimanja izjave od S.B., da na bilo koji način nijesu niti zlostavljali, niti primoravali istu zbog svjedočenja, pri čemu je i svjedokinja I.G. decidna i u tome da je S.B. i ranije u drugim predmetima, gdje je ona bila obradjivač, često mijenjala iskaze, i da sa njom uglavnom imala probleme jer je često prijavljivala slučajeve, a o čemu se saglasno izjasnio i svjedok A.L., kao i svjedok M. K., koji je čak pojasnio i da se sjeća da je u tom periodu radio na maloljetničkoj delikvenciji i da im je B.S. bila poznata kao osoba sa izraženim devijantnim ponašanjem i sa veoma bujnom maštom, da ju je iz policije u Dom vraćao obično sa još jednim kolegom, opovrgavajući na sasvim ubjedljiv način i navode ovog svjedoka u dijelu kojim je ista opredijelila izmedju ostalog i M. K. kao osobu koja ju je silovala. Da je iskaz ovog svjedoka oštećene nepouzdan, neistinit, osim prednjeg ilustruje se i pokušajem ovog svjedoka da na glavnom pretresu na uigran i sličan način opiše druge dogadjaje i druga lica koja su joj navodno ograničavala slobodu kretanja i koristila od nje seksualne usluge i to sada označavajući kao počinioce takvih djela V. V., M.K., direktora Doma, dok je u pogledu svjedoka S.S., M.I. i R.Ž. u jednom trenutku ustvrdila, kako ih sa ove vremenske distance ne poznaje, da bi potom navela da ih je znala iz vidjenja, a izjavila je da ih ne poznaje jer ih nije znala lično, zatim i dio svjedočenja koji se tiče navodnog zastrašivanja od strane D. L. obesmišljen je upravo ovim svjedočkim iskazom, budući da je ovaj svjedok decidno na pretresu naveo da je volio kod M. da bude gost u kafani i sa njima ima korektan odnos, i nikada nikog nije huškao protiv porotice M. ili protiv S., a čime se samo dodatno učvršćuje zaključak sud u pogledu krajnje obesmišljenog i protivrječnog svjedočenja, koji nije, niti može biti pouzdan i ozbiljan osnov na kojem se može temeljiti osudjujuća presuda.<br>
	&nbsp;<br>
	Izloženi zaključak suda potvrdjuju sami iskazi i svjedoka S.S., R.Ž., M.I., iz kojih slijedi upravo to da nijedan od saslušanih svjedoka ne poznaje&nbsp; porodicu M.,niti sa tom porodicom ima bilo kakve&nbsp; poslovne i privatne odnose, kao i da ne poznaju&nbsp; oštećenu B.S.,&nbsp; pa tako svjedok&nbsp; S.S. svjedoči&nbsp;&nbsp; da je samo čuo&nbsp; da&nbsp; M.i drže kafanu&nbsp; "K.P." ali da nikad tamo nije bio, a da posjeduje vozila&nbsp; "A." crvene boje,&nbsp; "džip Q 7" crne boje i "BMB" X 5 plave boje, a svjedok R.Ž. svjedoči da poznaje jedino S.M. i to samo kao taksistu&nbsp; a ne lično, te da je samo jednom bio u kafani kod P. i to&nbsp;&nbsp; ljeta 2006. godine&nbsp; i da je tom prilikom u toj kafani bila jedna djevojka&nbsp; sa kojom je&nbsp;&nbsp; popričao samo, a bila mu je poznata jer je dolazila u lokal&nbsp; koji on drži. Takođe i svjedok M.I. svjedoči&nbsp;&nbsp; da&nbsp; poznaje M.M.a i M. jer je tu dolazio kao gost&nbsp; ali da se sa njima nije družio, te da zadnje dvije godine&nbsp; nije odlazio u tu kafanu, da takođe iz viđenja poznaje i B.S.&nbsp; jer je gledao&nbsp; u kafani kod P.,ali da je&nbsp; sada vjerovatno nebi ni prepoznao. Navodi da ne poznaje S.M. te da nikad nije spavao u klubu M.&nbsp;&nbsp; niti da je&nbsp;&nbsp; imao&nbsp; intimne odnose sa B.S., a koje svjedočke iskaze je sud prihvatio kao objektivne i istinite, i isti nijesu dovedeni u sumnju nedosljednim i kontradiktornim svjedočenjem oštećene B.S..<br>
	&nbsp;<br>
	Dalje, na temelju naprijed analiziranog iskaza oštećene izvršene su pripremne radnje radi&nbsp; prepoznavanja određenih lica&nbsp; i ta lica je oštećena prepoznala, međutim, kod činjenice&nbsp; da sud nije poklonio vjeru njenom iskazu, kvalitet dokaznog sredstva - zapisnika o prepoznavanju tih lica je srazmjeran ovoj činjenici, te sud ni u tom dijelu oštećenoj ne vjeruje.<br>
	&nbsp;<br>
	Optuženi od početka vođenja krivičnog postupka ne spore činjenicu da je&nbsp; oštećena&nbsp; kod njih radila&nbsp; i da je poznaju, ali dosledno tvrde&nbsp; da ona nije&nbsp; protivno svojoj volji tu boravila, da neznaju&nbsp; dali se ona bavila prostitucijom, da neznaju dali je ona uživala opojnu drogu jer to nije činila&nbsp; za vrijeme njenog&nbsp;&nbsp; radnog angažmana, a da je sama nakon završenog posla odlazilo, a u stan koji je iznajmila, a za koji&nbsp; oni i neznaju gdje je. Nadalje, optuženi&nbsp; S.M. ne spori&nbsp;&nbsp; da radi kao&nbsp; taksista, pa logično objašnjava&nbsp; da se njegov broj taksija&nbsp; nalazi na svakoj njegovoj vizit karti, da je dolazio&nbsp; kod optuženog M., da se povremeno družio sa M.M.&nbsp; i to na način što su&nbsp; ponekad znali da popiju piće zajedno, ali da iz te kafane&nbsp; nikad nije vršio taksi usluge već je dolazio da bi slušao muziku. Nesporno je da je oštećena prije odlaska i prije prijave optuženih&nbsp; zadobila lake tjelesne povrede i to u predjelu&nbsp; glave - desnog oka, ali je sporno na koji način i od koga je te povrede zadobila. Takodje, je činjenica da je oštećena u kritičnom periodu raspolagala&nbsp;&nbsp; sa dva mobilna telefona&nbsp; koja su bila u funkciji, da se slobodno kretala,&nbsp; jer je&nbsp; u više navrata i prije spornog događaja odlazila i ponovo dolazila kod optuženih svojom voljom pa je nelogičan zaključak&nbsp; da su optuženi&nbsp; nju držali&nbsp; protivno njenoj volji&nbsp; dakle na silu&nbsp; u navedenom objektu i da su je prisiljavali na prostituciju.<br>
	&nbsp;<br>
	Naime, nijednim provedenim dokazom&nbsp; na glavnom pretresu&nbsp; nije dokazano&nbsp; da joj je te povrede nanio optuženi S.M., tim prije što je ona&nbsp; navodno po njenoj izjavi pobjegla&nbsp; iz njegovog taksi vozila a da čak nezna&nbsp; ni ime lica kod koga je boravila ta sporna dva dana ni gdje to lice živi, a odbrana ni ovog optuženog, a ni optuženih M.M. i M.M1 nije dovedena u sumnju svjedočenjem oštećene, niti je u ma kom dijelu opovrgnuta ovakvim njenim svjedočenjem.<br>
	&nbsp;<br>
	Krivično djelo trgovina ljudima iz čl. 444&nbsp; st. 1 Krivičnog zakonika&nbsp; čini ono lice koje&nbsp; silom ili prijetnjom, dovođenjem u zabludu ili održavanjem u zabludi, zloupotrebom ovlašćenja, povjerenja, odnosa zavisnosti, teških prilika drugog, zadržavanje ličnih isprava ili&nbsp; davanjem ili primanjem novca ili druge koristi, radi dobijanja saglasnosti od lica&nbsp; koje ima kontrolu&nbsp; nad drugim licem vrbuje, prevozi, prebacuje, predaje, prodaje, kupuje, posreduje u prodaji, sakriva ili drži drugo lice a u cilju prinudnog rada, dovođenja u položaj sluge, vršenja kriminalne djelatnosti,&nbsp; prostitucije,&nbsp; ili prosjačenja,&nbsp; upotrebe&nbsp; u&nbsp; pornografske svrhe.<br>
	&nbsp;<br>
	Krivično djelo omogućavanje uživanja opojnih&nbsp; droga iz čl. 301 st.1 Krivičnog zakonika čini ono lice koje navodi&nbsp; drugo lice&nbsp; na uživanje opojne droge&nbsp; ili mu je daje&nbsp; da je uživa&nbsp; on ili drugo lice&nbsp; ili stavi na raspolaganje prostorije radi uživanja opojne droge ili na drugi način omogućuje drugom da uživa&nbsp; opojnu drogu.<br>
	&nbsp;<br>
	Dovodeći u logičnu vezu naprijed utvrđeno činjenično stanje sa navedenim zakonskim odredbama, izvlači se krajnje jasan zaključak da u ovom postupku nije dokazano da su optuženi izvršili krivična djela &nbsp;omogućavanje uživanja opojnih&nbsp; droga iz čl. 301 st.1 Krivičnog zakonika i trgovina ljudima iz čl. 444&nbsp; st. 1 Krivičnog zakonika CG, iz kojih razloga je sud optužene i oslobodio od optužbe, odlučujući kao u stavu I izreke ove presude, a budući da se optužnica isključivo temelji na iskazu svjedoka oštećene B.S., datom u prostorijama KBC-a pred istražnim sudijom, a koji iskaz kako sud nalazi nije, niti može biti pouzdan osnov za osudjujuću presudu, a sve iz prednje izloženih razloga.<br>
	&nbsp;<br>
	Što se tiče svjedoka D. Ž., i u tom smislu ukidnog naloga iz rješenja Višeg suda u P., ovaj sud je preduzeo sve po zakonu raspoložive mjere radi provodjenja ovog dokaza, medjutim, imajući u vidu Konvenciju o privilegijama i imunitetima specijalihovanih agencija od 21.11.1947. godine i Sporazum o saradnji izmedju Vlade Crne Gore i Medjunarodne organizacije za migracije od 22.02.2008. godine,&nbsp; kao i činjenicu da ova svjedokinja nije dobrovoljno htjela svjedočiti u ovom postupku, pozivajući se na svjedočki imunitet, to je sud i donio rješenje da se u dokaznom postupku ne provodi dokaz saslušanjem ovog svjedoka, a imajući u vidu da bi se u protivnom radilo o pravno nevaljanom dokazu, a budući da kako iz naprijed naznačenog Sporazuma o saradnji, tako iz Konvencije o privilegijama i imunitetima specijalnih agencija proističe da osoblje IOM-a uživa povlastice i imunitete uključujući i imunitete od jurisdikcije, odnosno od pravnih postupaka svih vrsta.<br>
	&nbsp;<br>
	Krivično djelo posredovanje u vršenju prostitucije iz čl. 210 st.1 KZ-a CG, koje se okrivljenima M.M1, L.i M. stavlja na teret optužnim predlogom ODT-a Kt.br.1947/06 od 12.03.2007. godine, zaprijećeno je kaznom zatvora do 1 (jedne) godine, dokm je odredbom čl.124 st.1 tač.7 KZ-a CG, odredjeno je da se krivično gonjenje ne može preduzeti kada proteknu 2 (dvije) godine od izvršenja krivičnog djela, za koje se po zakonu može izreći kazna zatvora do 1 (jedne) godine ili novčana kazna, a odredbom čl.125 st. 6 istog zakona propisano je da zastarjelost krivičnog gonjenja nastaje u svakom slučaju kada protekne dvostruko vrijeme koje se po zakonu traži za zastarjelost krivičnog gonjenja.<br>
	&nbsp;<br>
	Imajući u vidu citirane zakonske odredbe i dovodeći iste u vezu sa predmetnim krivičnim djelom koje se okrivljenima M.M1, M. Lj. i M.M.u stavlja na teret, i činjenicu da je predmetno djelo počinjeno tokom 2005. godine, dok je glavni pretres u ovoj krivično pravnoj stvari zaključen dana 10.12.2010. godine, odnosno svakako nakon proteka rokova propisanih prednje citiranim zakonskim odredbama, to nesumnjivo slijedi da je u konkretnom slučaju nastupila apsolutna zastarjelost krivičnog gonjenja u odnosu na okrivljene M.M1, Lj. i M., za krivično djelo posredovanje u vršenju prostitucije iz čl. 210 st.1 KZ-a CG, iz kojih razloga je sud i odbio optužbu za predmetno krivično djelo, a shodno odredbi čl.362 tač.3 ZKP-a, odlučujući kao u stavu II izreke ove presude.<br>
	&nbsp;<br>
	Odluka o troškovima krivičnog postupka zasniva se na odredbi čl. 203 ZKP-a, i isti padaju na teret budžetskih sredstava suda, a budući da su optuženi oslobodjeni od optužbe, odnosno da je nastupila apsolutna zastarjelost krivičnog gonjenja, o čemu će sud donijeti posebno rješenje.<br>
	&nbsp;<br>
	Na osnovu izloženog, shodno citiranim zakonskim odrebama, odlučeno je kao u stavu I i II izreke ove presude.<br>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
&nbsp;<br>
&nbsp;<br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA</em></strong><br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; Maja Zeković,s.r.</em></strong><br>
&nbsp;<br>
&nbsp;<br>
&nbsp;<br>
<strong><em>PRAVNA POUKA: </em></strong><br>
<strong><em>Protiv ove presude može se</em></strong><strong><em> izjaviti žalba u roku </em></strong><br>
<strong><em>od 15 dana od dana&nbsp; prijema&nbsp; pismenog otpravka iste, </em></strong><br>
<strong><em>Višem</em></strong><strong><em> sudu u P., a preko ovog suda.</em></strong><br>
&nbsp;<br>
<strong><em>ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</em></strong><br>
&nbsp;<br>
&nbsp;<br>
&nbsp;<br>
&nbsp;<br>

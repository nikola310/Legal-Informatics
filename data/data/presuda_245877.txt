<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.49930555in 1.0in;}
.s1{text-decoration:underline;}
.s2{font-family:Arial;font-size:12pt;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Times New Roman;font-size:14pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">K. br. 217/10</span>
</p>
<p class="p1"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p4"></p>
<p class="p2"></p>
<p class="p2">
<span>	  OSNOVNI SUD U BIJELOM POLJU, kao prvostepeni krivični sud, u vijeću srastavljenom od sudije Ivana Adamovića, kao predsjednika vijeća, i  sudija porotnika Miodraga Pekovića i Vuka Kovijanića, kao članova vijeća, uz učešće namještenika suda Draginje Bošković, kao zapisničara, u krivičnom predmetu protiv okrivljenog S.Ž.a, iz L.a, opština Mojkovac, zbog krivičnog djela građenje objekta bez građevinske dozvole iz čl. 326a Zakona o izmjenama i dopunama Krivičnog zakonika, po optužnici Osnovnog državnog tužilaštva u Bijelom Polju, Kt. br. 186/10 od 15. 03. 2010. godine,  nakon održanog usmenog, glavnog i javnog pretresa, u prisustvu zamjenika ODT-a u Bijelom Polju Cmiljane Perović, okrivljenog S.Ž.a i njegovog branioca adv. M.a J,a, iz Bijelog Polja, dana 06. 10. 2010. godine,  donio je i javno objavio </span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p5">
<span>Okrivljeni S.Ž.O, od oca V., majke M., rođene A., rođen ... godine u Mojkovcu, sa prebivalištem u L., opština Mojkovac, nezaposlen, završio srednju školu, oženjen, otac troje djece, lošeg imovnog stanja, neosuđivan  </span>
</p>
<p class="p2"></p>
<p class="p5">
<span>-na osnovu čl. 363 tač. 3 Zakonika o krivičnom postupku,</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p2"></p>
<p class="p2"></p>
<p class="p2">
<span>	-da je:</span>
</p>
<p class="p2">
<span>	-neutvrđenog dana u novembru mjesecu 2009. godine, u mjestu L., opština Mojkovac, na katastarskoj parceli 14/6/2 po kulturi pašnjak V klase, upisane u listu nepokretnosti br. 83 KO-L., u površini od 1064 m2, na držaoca Eparhiju budimljansko-nikšićku, (matičnog broja 02336910), protivno čl. 68 i 69 Zakona o uređenju prostora i izgradnji objekata ("Službeni list CG" br. 51/08), započeo gradnju vjerskog objekta - hrama zv. "Svetog Prokopija", bez prethodno pribavljene građevinske dozvole, na način što je izvršen iskop temelja, nalijevanje temelja i "mrtve ploče" dimenzija 16x6m,    </span>
</p>
<p class="p2"></p>
<p class="p2">
<span>	-čime bi izvršio krivično djelo građenje objekta bez građevinske dozvole iz čl. 326a Krivičnog zakonika, </span>
</p>
<p class="p2"></p>
<p class="p2">
<span>	-jer nije dokazano da je izvršio krivično djelo koje mu je stavljeno na teret.</span>
</p>
<p class="p2"></p>
<p class="p2">
<span>	Troškovi krivičnog postupka padaju na teret budžeta  CG.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p6">
<span>	</span><span class="s2">Optužnicom Osnovnog državnog tužilaštva u Bijelom Polju, Kt. br. 186/10 od 15. 03. 2010. godine,  okrivljenom S.Ž.u, iz L.a, opština Mojkovac,  stavljeno je na teret izvršenje krivičnog djela građenje objekta bez građevinske dozvole iz čl. 326a Zakona o izmjenama i dopunama Krivičnog zakonika, s tim što je sud navedno djelo podveo pod odredbe Krivičnog zakonika, i isto je sadržano u izreci presude.  </span>
</p>
<p class="p2"></p>
<p class="p2">
<span>	Glavni pertres je zaključen u prisustvu zamjenika ODT-a u Bijelom Polju Cmiljane Perović, okrivljenog S.Ž.a i njegovog branioca adv. M.a J,a, iz Bijelog Polja.  </span>
</p>
<p class="p2"></p>
<p class="p2">
<span>	Zamjenik ODT-a u Bijelom Polju, u završnoj riječi, je izjavila da ostaje u svemu pri podnijetoj optužnici jer je izvedenim dokazima tokom glavnog pretresa utvrđeno da je okrivljeni, izvršio krivično djelo koje mu je stavljeno na teret, na način bliže opisan u dispozitivu optužnice, što je potvrđeno izvedenim dokazima na glavnim pretresima. Predložila je sudu da okrivljenog oglasi krivim i osudi na kaznu po zakonu.</span>
</p>
<p class="p2"></p>
<p class="p2">
<span>	Okrivljeni  S.Ž.o, u svojoj odbrani je istakao da je na zboru građana sela L. i Ž. donešena odluka da se na mjestu zv. "Kosa Stanića" izgradi crkva, sa razloga jer je tu nekada postojala crkva. Negdje u mjesecu oktobru 2007. godine svako bratstvo sa područja ova dva sela je imenovalo svog predstavnika i formiran je Crkveni odbor za izgradnju ove crkve, koji je imao zadatak da organizuje rad na prikupljanju novčanih sredstava za izgradnju crkve. Odbor se sastojao od 35 članova i on je izabran za predsjednika tog odbora. U oktobru mjesecu 2007. godine od novčanih sredstava koja su bila prikupljena na ovoj lokaciji je buldožerom izravnjan teren, iskopani temelji, pokaldrmljeno i izliveni temelji. Kako je tada ponestalo novčanih sredstava organizovana je akcija na prikupljanju sredstava radi nastavka izgradnje, a Crkveni odbor koji je prethodno imao 35 članova izabrao je 10 članova koji će rukovoditi i organizovati posao na izgradnji crkve i on je bio na čelu tog odbora. Negdje u oktobru mjesecu 2009. godine organizovali su akciju na daljoj izgradnji crkve kada je izliveno coklo i postavljena tzv. "mrtva ploča", nakon čega su stali sa izgradnjom. Nakon što su izlili coklo i "mrtvu ploču" obaviješteni su da je izmijenjen zakon i da je potrebno da pribave građevinsku dozvolu, te su nakon toga pokrenuli proceduru pribavljanja dozvole od nadležne službe Opštine Mojkovac, predali zahtjev i priložili potrebnu dokumentaciju.  Dalje je naveo da su nastavili sa radovima na crkvi koji još traju, a od Opštine Mojkovac su dobili odgovor, vezano za njihov zahtjev, da je na predmetnoj lokaciji predviđena izgradnja crkve a da dozvolu ne mogu izdati dok se ne usvoji prostorni plan Opštine Mojkovac. Dalje je naveo da je inspektor Ministarstva za uređenje prostora u dva navrata obilazio objekat i to prvi put u 2009. godini, a drugi put u 2010. godini, te da je oba puta sačinio zapisnik a nije im naložio nikakve mjere.</span>
</p>
<p class="p2"></p>
<p class="p5">
<span> Naveo je i to da je u sklopu svojih ovlašćenja kao predsjednik Crkvenog odbora samo izvršilac volje naroda tog prostora i neko ko organizuje i koordinira radom a odluku o gradnji crkve i načinu gradnje i vremenu gradnje ne donosi on, nego Crkveni odbor i građani tog područja, što zavisi najviše od novčanih sredstava. Nije dobio nikakvo pismeno ovlašćenje Eparhije budimljansko-nikšićke, a inspektor Ministarstva uređenja prostora prilikom obilaska crkve nije donosio nikakvo rješenje o zabrani daljih radova.  </span>
</p>
<p class="p2"></p>
<p class="p2">
<span>	U završnoj riječi je izjavio da prihvata u svemu završnu riječ svog branioca, koji je u istoj istakao da se na osnovu dokaza sprovedenih tokom glavnog pretresa jasno utvrđuje da okrivljeni nije ni investitor, ni gradilac crkve, već da je investitor narod sa područja MZ L. i Eparhija budimljansko-nikšićka sa sjedištem u manastiru "Đurđevi Stupovi" u Beranama. Okrivljeni je samo jedan od donatora, odnosno ljudi dobre volje koji su novčanim sredstvima pomogli izgradnju crkve kao vjerskog objekta. Eparhija budimljansko-nikšićka je vlasnik i gradi na njenom zemljištu, što govori u prilog činjenici da je i investitor objekta. Pored okrivljenog, gradnju objekta finansira 305 lica, koji su radi tehničkih potreba izabrali Crkveni odbor od 35 članova u kome su članovi sa jednakim pravima i obavezama, pa ni u tom slučaju okrivljeni ne bi mogao sam da odgovara. Inspektor nije donio nikakvo rješenje o zabrani gradje, a inače objekat je počet da se gradi – izliveni su temelji i prije donođenja Zakona o prostornom planu CG a na odluku da počnu sa gradnjom, uticao i zaključak Opštine Mojkovac kojim je stavljeno do znanja da će objekat biti ucrtan u prostorni plan i da će dobiti odobrenje, ali da se plan ne može očekivati prije kraja ove godine. Imajući u vidu naprijed istačeno ocijenio je da u radnjama okrivljenog nema elemenata utuženog krivičnog djela, niti bilo kojeg drugog kriv. djela, pa je predložio sudu sa istog oslobodi od optužbe. Tražio je troškove postupka. </span>
</p>
<p class="p5"></p>
<p class="p2">
<span>	Radi utvrđivanja odlučnih činjenica i krivice okrivljenog sud je u dokaznom postupku, na glavnom pretresu, izveo dokaze: saslušao u svojstvu svjedoka: S.S.a; G.N.; M.O.a; V.V.a; K.A.a; A.O.a; V.R.; K.M.a; Z.M.a; R.S.a; D.R.a: pročitao: uvjerenje SO Mojkovac br. 09/2-2/66 od 18. 02. 2010. godine; odluku MZ L. od 31. 09. 2009. godine; rješenje Poreske uprave PJ B.Polje Ekspozitura Mojkovac br. 03/16-4-37 od 30. 06. 2009. godine;  rješenje Uprave za nekretnine PJ Mojkovac br. 116-954-70/09 od 25. 06. 2009. godine; ugovor o poklonu sačinjen dana 09. 06. 2009. godine između poklonodavca S.S.a i poklonoprimca Eparhije budimljansko-nikšićke.; obavještanje o razvrstavanju Republičkog zavoda za statistiku od 09. 05. 2001. godine;  rješenje o registraciji broj 60-01-00338-9 od 15. 04. 2004. godine;  rješenje Uprave za nekretnine Vlade CG o ispunjenosti uslova za izvođenje radova broj 02-4019/2 od 22. 09. 2008. godine;  zapisnik o inspekcijskoj kontroli inspektora zaštite prostora broj 1005-89/09 od 23. 11. 2009. godine; primjedbe i mišljenja na nacrt prostornog urban. plana Mojkovac Crkvenog odbora za izgradnju hrama L.; zaključak Opštine Mojkovac br. 09-1/434 od 29. 09. 2010. godine;  izvršio  uvid u prepis posjedovnog lista Uprave za nekretnine PJ Mojkovac od 10. 07. 2009. godine i skicu KO-L.; i u  izvod iz kaznene evidencije na ime okrivljenog S.Ž.a.</span>
</p>
<p class="p5">
<span>  </span>
</p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje, na osnovu kojeg nije mogao izvesti zaključak da je okrivljeni izvršio krivično djelo stavljeno mu na teret optužnicom.  </span>
</p>
<p class="p2">
<span> </span>
</p>
<p class="p2">
<span>	Naime, sud je cijenio iskaz svjedoka S.S.a  i iz istog utvrdio da ovaj svjedok živi na udaljenosti od 70 m od mjesta gdje se gradi crkva, te da su sredinom novembra mjeseca 2009. godine, mještani sela L. iskopali temelje crkve, a nakon nekih nedjelju dana nalili temelje crkve. Iz iskaza ovog svjedoka sud je, takođe, utvrdio da je inspektor Ministarstva uređenja prostora, nekih 4-5 dana, nakon izlivanja temelja, izlazio na lice mjesta. Iskaz ovog svjedoka sud je u potpunosti prihvatio kao jasan i određen, te u skladu sa drugim izvedenim dokazima. </span>
</p>
<p class="p2"></p>
<p class="p2">
<span>	Sud je cijenio iskaz svjedoka G.N.i iz istog utvrdio da je ovaj svjedok član Crkvenog odbora za izgradnju crkve, a koji odbor je u početku imao 35, a kasnije 10 članova. Da je Crkveni odbor funkcionisao po principu potpune ravnopravnosti članova, a zadatak Odbora je bio da sakuplja novac za izgradnju crkve, iskaz ovog svjedoka u ovom dijelu sud je prihvatio, dok navode iz iskaza ovog svjedoka da su radovi na izgradnji crkve započeli negdje u 2007. godini na način što je raščišćeno mjesto, iskopani i naliveni temelji, kao i navode da je na mjestu na kome se gradi crkva, nekada postojala crkva, sud nije prihvatio, i cijeni ih usmjerenim na olakšavanje krivično-pravnog položaja okrivljenog. </span>
</p>
<p class="p2"></p>
<p class="p2">
<span>	Sud je cijenio iskaz svjedoka M.O.a i iz istog utvrdio da je ovaj svjedok član Crkvenog odbora za izgradnju crkve, od početka formiranja odbora kada je brojio  35 članova, kao i kasnije kada se sastojao od 10 članova, te da je istovremeno i zamjenik predsjednika odbora. Iz iskaza ovog svjedoka sud je takođe utvrdio da je Crkveni odbor odluke donosio jednoglasno, te da niko u Crkvenom odboru nije imao više ili manje prava, pa ni S.Ž.o, kao predsjednik odbora, a da je Crkveni odbor kao kolegijalni organ donio odluku o mjestu na kome će se graditi crkva i dinamici izgradnje crkve. U ovom dijelu iskaz ovog svjedoka sud je prihvatio kao jasan i određen, dok navode iz iskaza ovog svjedoka da se sa izgradnjom crkve započelo 2007. godine, kojom prilikom su iskopani i naliveni temelji, a da se tek kasnije nakon što su prikupljena sredstva nastavilo sa izgradnjom i to u 2009. godini, sud nije prihvatio i cijeni ih smišljenim u cilju olakšavanja krivično-pravnog položaja okrivljenog. </span>
</p>
<p class="p2"></p>
<p class="p2">
<span>	Sud je cijenio iskaz svjedoka V.V.a i iz istog utvrdio da je ovaj svjedok član odbora za izgradnju crkve i blagajnik u tom odboru. Navode iz iskaza ovog svjedoka da se sa izgradnjom crkve započelo u jesen 2007. godine kada su iskopani i naliveni temelji za crkvu sud nije prihvatio, kao ni navode da se nastavilo sa gradnjom u 2009. godini, obzirom da je sud utvrdio da se u 2009. godini započelo sa izgradnjom crkve, dok navode iz iskaza ovog svjedoka da je nakon što su prikupljena novčana sredstva nastavljeno sa izgradnjom crkve u maju 2010. godine, sud je prihvatio. </span>
</p>
<p class="p2"></p>
<p class="p2">
<span>	Sud je cijenio iskaz svjedoka K.A.a i iz istog utvrdio da je ovaj svjedok paroh u Crkvenoj opštini Mojkovac, te da je odluka da se baš na tom mjestu gradi crkva donijeta zbog vjerovanja naroda sa tog kraja da se na tom mjestu nekada nalazila crkva, a što je utvrđeno prilikom istraživanja navedene lokacije u 2007. godini kada je ustanovljeno da je na tom mjestu najvjerovatnije nekada postojala crkva,  te da je Episkop J. odredio mjesto na kome će se graditi crkva, a da će finansiranje izgradnje crkve snositi narod iz tog kraja svojim dobrovoljnim prilozima. Iz iskaza ovog svjedoka sud je takođe utvrdio da je V.a J. ovlašćenom projektantu predložio izgled crkve po kome je kasnije Crkveni odbor postupao, te da je zemljište na kome se gradi crkva u vlasništvu Eparhije budimljansko - nikšićke, a da Crkveni odbor donosi odluke o dinamici izgradnje objekta u zavisnosti od iznosa prikupljenih sredstava, a da sami objekat crkve jeste i biće u vlasništvu Eparhije budimljansko - nikšićke. Iskaz ovog svjedoka sud je  u ovom dijelu prihvatio, dok navode iz iskaza ovog svjedoka da su temelji za crkvu iskopani negdje 2007. godine, te da je izliveno coklo, sud nije prihvatio i cijeni ih smišljenim u cilju olakšavanja krivično-pravnog položaja okrivljenog. </span>
</p>
<p class="p2"></p>
<p class="p2">
<span>	Sud je cijenio iskaz svjedoka A.O.a i iz istog utvrdio da je ovaj svjedok član Crkvenog odobra za izgradnju crkve u selu L. od njegovog formiranja, te da se sve odluke koje donosi Crkveni odbor u vezi sa izgradnjom crkve donose jednoglasno, te da je crkva građena shodno projektu kojeg je odobrila Eparhija budimljansko - nikšićka, a da dinamika izvođenja radova zavisi od iznosa prikupljenih novčanih sredstava. U ovom dijelu iskaz svjedoka usd je prihvatio, dok navode iz iskaza ovog svjedoka da se sa izgradnjom crkve započelo u 2007. godini, kada je lokalitet na kome će se graditi crkva uravnjan, te iskopani i naliveni temelji sud nije prihvatio i cijeni ih smišljenim na olakšavanje krivičnog položaja okrivljenog. </span>
</p>
<p class="p2"></p>
<p class="p2">
<span>	Sud je cijenio iskaz svjedoka V.R.i iz istog utvrdio da je ovaj svjedok član Crkvenog odobra od njegovog formiranja, te da su svi članovi odbora, uključujući i predsjednika, ravnopravni te da sve odluke donose jednoglasno, a da se objekat crkve gradi po projektu i na crkvenoj zemlji na mjestu gdje je po vjerovanju nekada postojala crkva. U ovom dijelu iskaz svjedoka sud je prihvatio, dok navode iz iskaza ovog svjedoka da se sa izgradnjom crkve započelo u oktobru mjesecu 2007. godine, kada su naliveni temelji sud nije prihvatio cijeneći ih smišljenim u cilju olakšavanja krivično-pravnog položaja okrivljenog.</span>
</p>
<p class="p2"></p>
<p class="p2">
<span>	Sud je cijeno iskaz svjedoka K.M.a i iz istog utvrdio da je ovaj svjedok član Crkvenog odobra za izgradnju crkve od njegovog formiranja, te da svi članovi Crkvenog odbra imaju ista prava i dužnosti, te da se crkva gradi na zemljištu koga je vlasnik Eparhija budimljansko - nikšićka, a na mjestu gdje se nekad  prema vjerovanju naroda iz tog kraja  nalazila crkva. </span>
</p>
<p class="p2"></p>
<p class="p2">
<span>	Sud je cijenio iskaz svjedoka Z.M.a i iz istog utvrdio da je ovaj svjedok član Crkvenog odobra od njegovog formiranja, te da je Crkveni odbor prvobitno činilo 35 ljudi, a kasnije 10 ljudi, a da Crkveni odbor odluke donosi jednoglasno, te da niko u odboru nema više prava od drugih. Iz iskaza ovog svjedoka sud je takođe utvrdio da je razlog izgradnje crkve, baš na tom mjestu, vjerovanje naroda iz tog kraja da je tu nekada postojala crkva, te da je zemljište na kome se gradi crkva u vlasništvu Eparhije budimljansko - nikšićke. U ovom dijelu iskaz svjedoka sud je prihvatio, dok navode iz iskaza ovog svjedoka da se sa izgradnjom crkve započeo 2007. godine, sud nije prihvatio, cijeneći ih smišljenim u cilju olakšavanja krivično-pravnog položaja okrivljenog.</span>
</p>
<p class="p2"></p>
<p class="p2">
<span>	Sud je cijenio iskaz svjedoka R.S.a, i iz istog utvrdio da ovaj svjedok </span>
</p>
<p class="p2">
<span>živi u mjestu L., opština Mojkovac, te da je na zboru građana Mjesne zajednice L., a koji je održan u prostorijama MZ, donijeta odluka da se započne sa izgradnjom crkve na parceli koju je S.S. poklonio Eparhiji budimljansko - nikšićkoj, nakon čega je izabran Crkveni odbor, čiji je zadatak bio da prikuplja sredstva za izgradnju crkve i organizuje poslove oko izgradnje crkve, a da je Eparhija budimljansko - nikšićka ranije dala blagoslov za izgradnju crkve. Iz iskaza ovog svjedoka sud je takođe utvrdio da je S.Ž.o postupao po odlukama Crkvenog odbora, odnosno građana L.a, za izgradnju hrama koga je vlasnik Eparhija budimljansko - nikšićka.  Iskaz ovog svjedoka sud je u potpunosti prihvatio kao jasan i određen.</span>
</p>
<p class="p2"></p>
<p class="p2">
<span>	Sud je cijenio iskaz svjedoka D.R.a i iz istog utvrdio da je ovaj svjedok ihspektor zaštite prostora pri Ministarstvu uređenja prostora Vlade CG, te da je postupajući po prijavi građana u selu L., opština Mojkovac, izašao na lice mjesta, a na mjesto na kome se gradila crkva. Iz iskaza ovog svjedoka sud je takođe utvrdio da su na dan njegovog izlaska na lice mjesta izlivani temelji pomenutog objekta, te da je ovaj svjedok u svojstvu ovlašćenog službenog lica tražio dokumentaciju potrebnu za gradnju crkve, koju nije dobio uz objašnjenje dobijeno od S.Ž.a, da je procedura dobijanja dozvole je u toku, te da je ovaj svjedok o zatečenom stanju sačinio zapisnik, a da nije naložio izvođačima radova da obustave radove, već se usmeno dogovorio da se radi obustave do pribavljanja dozvole. Iz iskaza ovog svjedoka sud je, takođe, utvrdio da crkvu gradi Eparhija budimljansko-nikšićka, koju u izgrdnji pomaže 35 brastava sa tog područja. Takođe,  iz iskaza ovog svjedoka sud je utvrdio da je ovaj svjedok u feubraru mjesecu 2010. godine, a nakon dobijenog telefonskog poziva  i prijave da ima nagovještaja da će se radovi na izgradnji crkve nastaviti, u prostorijama nadležne službe Opštine Mojkovac izvršio provjere kod ovlašćenih službenika Opštine kojom prilikom je od istih dobio informaciju da je prostornim planom Opštine Mojkovac, na mjestu na kome se gradi crkva, predviđena izgradnja crkve u nacrtu tog plana, a koji plan još nije bio usvojen, kao i da su mu opštinski funkcioneri predočili da će izdati građevinsku dozvolu za pomenutu crkvu, čim se za to steknu uslovi. Ovaj svjedok prilikom ove kontrole nije sačinio zapisnik obzirom da nije izlazio na lice mjesta zbog lošeg puta. Iz iskaza ovog svjedoka sud je, takođe, utvrdio da je ovaj svjedok kao ovlašćeno službeno lice Ministarstva uređenja prostora ovlašćen da donese rješenje kojim može naložiti obustavu radova, a što u konkretnom slučaju nije učinio, a da je učinio isto bi naložio Eparhiji budimljansko - nikšićkoj. Iskaz ovog svjedoka sud je u potpunosti prihvatio kao jasan i određen. </span>
</p>
<p class="p2"></p>
<p class="p2">
<span>	Iz pisanog dokaza - odluke Mjesne zajednice L. od 31. 09. 2009. godine, sud je utvrdio da se u prostorijama MZ L., uz prisustvo predsjednika MZ Pandurica Momčila i 38 mještana, donijela odluka da bratstva koja žive u L. pristupaju  izgradnji pravoslavne crkve na imanju koje je darovao S.S., a da će izgradnjom crkve rukovoditi odbor za izgradnju crkve koga čini 35 članova, a koji odbor se obavezuje da radi na prikupljanju priloga u novcu, građevinskom materijalu i drugim vrijednostima. Iz iste odluke sud je utvrdio da je tom prilikom formiran i Izvršni odbor crkvenog odbora, koga čini 10 članova. Ovaj pisani dokaz sud je u potpunosti prihvatio kao vjerodostojan.</span>
</p>
<p class="p2"></p>
<p class="p2">
<span>	Iz uvjerenja SO-e Mojkovac, broj 09/2-2/66 od 18. 02. 2010. godine, sud je utvrdio da je Sekretarijat za uređenje prostora Opštine Mojkovac navedenog dana donio uvjerenje iz koga proizilazi da ne postoji mogućnost izdavanja građevinske dozvole za izgradnju crkve u L., opština Mojkovac, dok se ne usvoji prostorno - urbanistički plan opštine, a da isti postoji samo u nacrtu na koji su date primjedbe i sugestije, a da je obrađivač plana u prvoj verziji plana prihvatio predloženu lokaciju od strane Crkvenog odbora. Ovaj pisani dokaz sud je u potpunosti prihvatio kao vjerodostojan.</span>
</p>
<p class="p2"></p>
<p class="p2">
<span>	Iz rješenja Poreske uprave, broj 03-16-4-37 od 30. 06. 2009. godine, proizilazi da je Eparhija budimljansko - nikšićka sa sjedištem u Manastiru "Đurđevi Stupovi" u Beranama, kao poklonoprimac, po osnovu ugovora o poklonu zaključenog sa S.S.om, iz Mojkovca, dužna da plati porez na promet nepokretnosti koji čini zemljište upisano u LN br. 83 KO-L.. Ovaj pisani dokaz sud je u potpunosti prihvatio kao vjerodostojan.</span>
</p>
<p class="p2"></p>
<p class="p2">
<span>	Iz rješenja Uprave za nekretnine PJ Mojkovac, broj 116-954-70/09 od 25. 06. 2009. godine, utvrđuje se da je dozvoljeno provođenje promjena u kat. operatu za KO-L., u posjedovnom listu br. 83 , kat. parcela br. 14/6, koja je bila upisana na ime posjednika držaoca S.S.a, a da novo stanje glasi: "Nepokretnosti u KO-L., kat. parc. br. 14/6/1 pašnjak pete klase, površine 1936 m3 u PL br. 83 S.S.. Nepokretnosti u KO L. kat. parc. br. 14/6/2 pašnjak pete klase površine 1064 m2 uknjižiti na posjednika držaoca Eparhiju budimljansko - nikšićku. Ovaj pisani dokaz sud je u potpunosti prihvatio kao vjerodostojan.</span>
</p>
<p class="p2"></p>
<p class="p2">
<span>	Iz pisanog dokaza - ugovora o poklonu zaključenog u Bijelom Polju, dana 09. 06. 2009. godine, između poklonodavca S.S.a, iz Mojkovca, i poklonoprimca Eparhije budimljansko - nikšićke, utvrđuje se da je poklonodavac bez nadoknade na poklonoprimca prenio pravo posjeda državine na parceli br. 14/6/2 površine 1064 m2, a koja parcela je upisana u PL br. 83 KO-L., koju nepokretnost predaje poklonoprimcu u posjed, državinu i slobodno raspolaganje na dan zaključenja ovog ugovora. Ovaj pisani dokaz sud je u potpunosti prihvatio kao vjerodostojan.</span>
</p>
<p class="p2"></p>
<p class="p2">
<span>	Iz obavještenja o razvrstavanju Republičkog zavoda za statistiku broj 07-12/1307/624 od 05. 09. 2001. godine, kao i rješenja o registraciji Direkcije javnih prihoda od 15. 04. 2004. godine,  utvrđuje se da se Eparhija budimljansko - nikšićka vodi u registru jedinice razvrstavanja pod matič. brojem 02336910. Ove pisane dokaze sud je u potpunosti prihvatio kao vjerodostone.</span>
</p>
<p class="p2"></p>
<p class="p2">
<span>	Iz rješenja Uprave za nekretnine o ispunjenosti uslova za izvođenje radova (licenca za izvođenje radova), broj 02-4019/2 od 22. 09. 2008. godine, utvrđuje se da je DOO "Geodetski inžinjering" - Podgorica ispunilo uslove za izvođenje - projektovanje geodetskih radova u oblastima osnovni geodetski radovi i državni premjer i katastar nepokretnosti. </span>
</p>
<p class="p2"></p>
<p class="p2">
<span>	Iz zapisnika o inspekcijskoj kontroli broj 1005-89/09 od 23. 11. 2009. godine, utvrđuje se da je inspektor zaštite prostora R.D.navedenog dana, a po prijavi S.S.a iz L.a, izašao na lice mjesta u mjestu L., kojom prilikom je na licu mjesta zatekao predsjednika režijskog Crkvenog odbora i radnike na objektu, da je objekat koji se gradi dimenzija 12 x 6 m. Ovaj pisani dokaz sud je prihvatio kao vjerodostojan i sačinjen od ovlašćenog lica. </span>
</p>
<p class="p2"></p>
<p class="p2">
<span>	Iz pisanog dokaza - primjedbi i mišljenja na nacrt prostorno-urbanističkog plana podnijetog od strane Crkvenog odbora i predsjednika MZ L., proizilazi  da su  Sekretarijatu za uređenje prostora Opštine Mojkovac date  primjedbe i mišljenje da na parceli broj 14/6/2 treba predvidjeti izgradnju hrama "Svetog Prokopija" Eparhije budimljansko - nikšićke. </span>
</p>
<p class="p2"></p>
<p class="p2">
<span>	Uvidom u posjedovni list Uprave za nekretnine PJ Mojkovac broj 350 za KO-L., utvrđuje se da je parcela blok 14 broj 6, podbroj 2 , površine 1064 m2, u posjedu - državini Eparhije budimljansko - nikšićke sa obimom prava 1/1.</span>
</p>
<p class="p2"></p>
<p class="p2">
<span>	Iz zaključka Opštine Mojkovac broj 09-1/434 od 29. 09. 2010. godine, proizilazi da će nadležni organ Opštine Mojkovac, u okviru svojih ovlašćenja,  odobriti izgradnju vjerskog objekta a po zahtjevu Crkvenog odbora za izgradnju objekta, a koji objekat se nalazi na parceli br. 14/62 KO-L., koja je u svojini budimljansko - nikšićke Eparhije. Ovaj pisani dokaz sud je u potpunosti prihvatio kao vjerodostojan i izdat od nadležnog organa lokalne samouprave. </span>
</p>
<p class="p2"></p>
<p class="p2">
<span>	Iz izvoda iz KE na ime okrivljenog sud je utvrdio da isti do sada nije kažnjavan.</span>
</p>
<p class="p2"></p>
<p class="p2">
<span>	Navode iz odbrane okrivljenog da se u oktobru mjesecu 2007. godine na zboru građana formirao Crkveni odbor, te da je u istom mjesecu 2007. godine, od novčanih sredstava prikupljenih, izravnjan teren, iskopani temelji, te izliveni temelji, sud nije prihvatio i cijeni ih smišljenim upravo sa razloga što u tom vremenu ove radnje nijesu bile inkriminisane u krivičnom zakonodavstvu Crne Gore. Na ovakav zaključak suda upućuje odluka Mjesne zajednice L. od 31. 09. 2009. godine, u kojoj stoji da su bratstva koja žive u L. pristupila izgradnji crkve, kojom izgradnjom će rukovoditi odbor od 35 članova. Ova odluka ukazuje da je zbor građana održan dana 31. 09. 2009. godine, a ne u oktobru mjesecu 2007. godine, kako to u svojoj odbrani navodi okrivljeni. Sa navedenih razloga sud nije prihvatio ni navode iz iskaza saslušanih svjedoka, u dijelu da se sa radovima na izgradni crkve započelo u 2007. godini, te je njihove iskaze u tom dijelu cijenio smišljenim u cilju olakšavanja krivično-pravnog položaja okrivljenog, jer analizom iskaza svjedoka K.A.a, paroha u Crkvenoj opštini Mojkovac, iz koje proizilazi da su u 2007. godini vršena istraživanja sa ciljem utvrđivanja da li je na datoj lokaciji nekada postojala crkva, pa ove radove, a koji se odnose na utvrđivanje postojanja ostataka vjerskog objekta, ovaj sud ne smatra radovima u cilju izgradnje objekta u smislu odredbi Zakona o uređenju prostora i izgradnji objekata ("Sl. list CG" br. 51/08). </span>
</p>
<p class="p2"></p>
<p class="p2">
<span>	Sa navedenih razloga, a ne prihvatajući odbranu okrivljenog u tom dijelu, sud je prihvatio iskaz svjedoka S.S.a da se sa izgradnjom objekta započelo u novembru mjesecu 2009. godine, kada su iskopani temelji crkve, a zatim isti naliveni, što je životno logično, imajući u vidu datum donošenja odluke o gradnji crkve a koja datira na dan 31. 09. 2009. godine, pa su radovi na izgradnji crkve, po ocjeni ovog suda,  započeli nakon donošenja odluke o gradnji crkve. Na ovakav zaključak suda upućuje i iskaz svjedoka D.R.a koju je naveo da su na dan kontrole, a što je bilo 23. 11. 2009 godine, nalivani temelji crkve. </span>
</p>
<p class="p2"></p>
<p class="p5">
<span>Prilikom utvrđivanja činjenica bitnih za donošenje odluke u ovoj krivično-pravnoj stvari, a analizom odluke građana MZ L. od 31. 09. 2009. godine, proizilazi da su odluku o gradnji crkve donijeli mještani Mjesne zajednice L., a koja je donijeta na zboru održanom u prostorijama Mjesne zajednice, uz učešće predsjednika Mjesne zajednice Pandurica Momčila, kojom prilikom je odlučeno da se gradi crkva. Analizom ove odluke ovaj sud je utvrdio da je sama odluka o gradnji donijeta na zboru građana u Mjesnoj zajednici, te uz učešće predsjednika Mjesne zajednice, kao organa lokalne samouprave, a da je kasnije u stavu dva navedene odluke odlučeno da će gradnjom crkve rukovoditi odbor za izgradnju crkve, koga čini 35 članova, te da je S.Ž.o predsjednik navedenog odbora. Po ocjeni ovog suda, a kako to proizilazi iz same odluke, Crkveni odbor, kao kolegijalni organ, je formiran sa ciljem prikupljanja novčanih sredstava i koordinisanja rada na izgradnji crkve, a imajući u vidu iskaze saslušanih svjedoka proizilazi da je Crkveni odbor kolegijalni organ koji odluke donosi jednoglasno.</span>
</p>
<p class="p5"></p>
<p class="p5">
<span>Analizom pisanih dokaza ovaj sud je utvrdio da je, dana 25. 06. 2009. godine, rješenjem Uprave za nekretnine dozvoljena promjena u kat. operatu za KO-L., a shodno Ugovoru o poklonu između poklonodavca S.S.a i poklonoprimca Eparhije Budimljansko-Nikšićke, te da je parcela broj 14/6/2 površine 1064 m2 uknjižena na Eparhiju budimljansko - nikšićku, što stoji i u posjedovnom listu broj 350 za KO-L.. Kod činjenice da je posjednik-držalac zemljišta Eparhija budimljansko - nikšićka, a prilikom utvrđivanja ko je vlasnik objekta koji se gradi, ovaj sud je stanovišta da je Eparhija budimljansko - nikšićka i vlasnik objekta crkve, a što je potvrđeno i dokazima izvedenim na glavnom pretresu, a što proizilazi i iz zaključka Opštine Mojkovac od 29. 09. 2010 godine.</span>
</p>
<p class="p5"></p>
<p class="p5">
<span>Prilikom utvrđivanja činjenice ko finansira izgradnju objekta, odnosno ko je investitor, sud je cijenio pisane dokaze izvedene na glavnom pretresu, kao i iskaze saslušanih svjedoka, i iz istih utvrdio da se izgradnja crkve finansira dobrovoljnim prilozima, stanovništva, te da je jedan od donatora i okrivljeni kako sam priznaje, s tim što je ovaj sud mišljenja da je Eparhija budimljansko - nikšićka investitor, imajući u vidu odredbe Zakona o uređenj prostora i izgradnji objekata ("Sl. list Crne Gore", br.51/08  od 2.08.2008), prema kojima je investitor  lice na čije ime se izdaje građevinska dozvola, a ovo kod  činjenice da je posjednik- držalac zemljišta Eparhija budimljansko – nikšićka, koja će i biti vlasnik objekta crkve.</span>
</p>
<p class="p2">
<span>	</span>
</p>
<p class="p2">
<span>	S toga, imajući u vidu da je odluka o gradnji crkeve donijeta uz blagoslov Episkopa budimljansko-nikšićkog Janikija, od strane mještana MZ L. uz prisustvo predsjednika MZ L., te kod činjenice da je Crkveni odbor kolegijalni organ, koji odluke donosi jednoglasno, a imajući u vidu i druge  izvedene dokaze,  dovodeći ih u vezu sa navodima iz odbrane okrivljenog, sud nije na nesumnjiv način  utvrdio činjenice koje ukazuju da je okrivljeni S.Ž.o izvršio krivično djelo građenje objekta bez građevinske dozvole iz čl. 326a Krivičnog zakonika, Navednim članom Krivičnog zakonika je propisano” Ko protivno propisima o izgradni objekata, planiranju I uređenju prostora započne građenje objekta bez prethodno pribavljene građevinske dozvole ili gradi objekat suprotno izdatoj građevinskoj dozvoli I tehničkoj dokumentaciji ili odluci nadležnog organa o zabrani građenja, kazniće se zatvorom od šest mjeseci do pet godina”. </span>
</p>
<p class="p2"></p>
<p class="p5">
<span>Po ocjeni ovog  suda, ni  jedan od izvedenih dokaza ne upućuje na nesumnjiv zaključak da je okrivljeni S.Ž.graditelj objekta crkve, pa je sa navedenih razloga, a imajući u vidu načelo "in dubio pro reo", po kojem činjenice koje idu na teret okrivljenom moraju biti na nesumnjiv način dokazane, a što tokom postupka nije učinjeno, sud je primjenom odredbe čl. 363 tač. 3 ZKP-a okrivljenog oslobodio od optužbe. </span>
</p>
<p class="p5"></p>
<p class="p5">
<span>Troškovi krivičnog postupka padaju na teret budžetskih sredstava, shodno čl. 203 Zakonika o krivičnom postupku.</span>
</p>
<p class="p2"></p>
<p class="p2">
<span>	Sa iznijetog je odlučeno kao u izreci presude, shodno čl. 363   tač. 3 Zakonika o krivičnom postupku.</span>
</p>
<p class="p2"></p>
<p class="p2"></p>
<p class="p7">
<span>OSNOVNI SUD U BIJELOM POLJU</span>
</p>
<p class="p7">
<span>dana 06. 10.  2010. godine, </span>
</p>
<p class="p7"></p>
<p class="p7"></p>
<p class="p2">
<span>ZAPISNIČAR,					PREDSJEDNIK VIJEĆA-SUDIJA,</span>
</p>
<p class="p2">
<span>Draginja Bošković,s.r.    					Ivan Adamović,s.r. </span>
</p>
<p class="p2"></p>
<p class="p2"></p>
<p class="p8"></p>
<p class="p4"></p>


</body>
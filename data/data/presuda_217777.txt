<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Tahoma'}
.span2{;font-family:'Arial'}
.span3{;font-family:'Arial';font-weight:800;font-style:italic }
.span4{color:#000000;font-family:'Arial'}
.span5{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span2">K.br.126/16</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće </span><span class="span2">Vukašinović Valentine</span><span class="span2">, kao zapisničara, u krivičnom predmetu protiv okrivljenog </span><span class="span2">Dž. S.,</span><span class="span2"> iz B. P., zbog krivičnog djela građenje objekta bez građevinske dozvole iz čl. 326a Krivičnog zakonika, odlučujući po optužnom predlogu ODT-a Podgorica Kt.br.949/15 od 26.02.2016 godine, kojeg je na glavnom pretresu zastupao Vučinić Zoran, državni tužilac u Osnovnom državnom tužilaštvu Podgorica, nakon glavnog i javnog pretresa, održanog dana 19.07.2016. godine u prisustvu zastupnika optužbe, okrivljenog sa braniocem po izboru adv. P. O., iz B. P., donio je, a dana 20.07.2016 godine i javno objavio,</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni:</span>
</p>
<p>&nbsp;</p>
<p>
<span class="span2">DŽ. S., JMB xxx, od oca H. i majke R.,  rodjene R., rodjen xxx godine u B. P., sa prebivalištem u B. P. - L bb, na privremenom radu u Njemačkoj - Minster, državljanin Crne Gore, oženjen, otac dvoje maloljetne djece, pismen, sa završenom srednjom školom, srednjeg imovnog stanja, ranije neosudjivan,</span>
</p>
<p>
<span class="span3">  </span>
</p>
<p>&nbsp;</p>
<p style="text-align:center;">
<span class="span2">K R I V  J E</span>
</p>
<p>&nbsp;</p>
<p>&nbsp;</p>
<p>
<span class="span2">Zato što je:</span>
</p>
<p>&nbsp;</p>
<p>
<span class="span2">Krajem avgusta 2012. godine, na K p - O P, svjestan svoga djela, čije izvršenje je htio i znajući da je isto zabranjeno, postupajući protivno odredbi čl. 69 Zakona o uredjenju prostora i izgradnji objekata ("Sl. list CG" br. 51/08), započeo gradjenje objekata bez prethodno pribavljene gradjevinske dozvole, na način što je na katastarskoj parceli broj xxx KO T gradio objekat dimenzija u osnovi cca 10,0x9,5m, tako što je iskopao kanal za temeljne trake i u isto postavio armaturno gvoždje,</span>
</p>
<p>&nbsp;</p>
<p>
<span class="span2">-čime je izvršio krivično djelo građenje objekta bez građevinske dozvole iz čl. 326a Krivičnog zakonika,</span>
</p>
<p>&nbsp;</p>
<p>
<span class="span2">-pa mu Sud primjenom citiranih zakonskih odredbi, te čl. 3, 4, 5, 13, 15, 32, 36, 42, 45, 46, 52, 53 i 54  Krivičnog zakonika, te čl. 226, 227, 229  i 374 Zakonika o krivičnom postupku  i z r i č e,</span>
</p>
<p>&nbsp;</p>
<p style="text-align:center;">
<span class="span2">USLOVNU  OSUDU</span>
</p>
<p>&nbsp;</p>
<p>&nbsp;</p>
<p>
<span class="span2">Kojom mu utvrđuje kaznu zatvora u trajanju od 3 (tri) mjeseca, i istovremeno određuje da se ova kazna neće izvršiti ukoliko okrivljeni u roku od 1 (jedne) godine, od dana pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span2">Obavezuje se okrivljeni da na račun budžetskih sredstava Crne Gore  na ime sudskog paušala uplati iznos od 50,00 € (pedeseteura), u roku od 15 (petnaest) dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnim predlogom ODT-a Podgorica Kt.br.949/15 od 26.02.2016  godine kojeg je na glavnom pretresu zastupao Vučinić Zoran, državni tužilac u Osnovnom državnom tužilaštvu Podgorica, okrivljenom Dž. S., stavljeno je na teret izvršenje krivičnog djela </span><span class="span2">građenje objekta bez građevinske dozvole  iz čl. 326a Krivičnog zakonika</span><span class="span2">, činjenično bliže opisanog izrekom ove presude.</span>
</p>
<p>&nbsp;</p>
<p>
<span class="span2">Zastupnik optužbe je do kraja glavnog pretresa ostao pri podnijetom  optužnom predlogu, i u završnoj riječi naveo da je činjenično stanje koje je utvrdjeno u postupku slijedi, kako iz zapisnika o inspekcijskim kontrolama i kazivanju svjedoka R., tako i odbrane okrivljenog Dž. S., koja ima karakter priznanja. Sa tih razloga, predložio je Sudu da se okrivljenom izrekne adekvatna krivična sankcija u zakonom propisanim granicama. </span>
</p>
<p>&nbsp;</p>
<p>
<span class="span2">Okrivljeni Dž. S. je u prethodnom postupku pred ODT-om Bijelo Polje naveo da je katastarska parcela br. xxx po kulturi pašnjak, KO T na lokaciji K p, da se ista vodi na ime njegove majke Dž. R., i ista je kupljena njenim sredstvima. Na istoj katastarskoj parceli krajem avgusta 2012 godine zajedničkim sredstvima njega, njegovog brata A. i majke R. započeli su gradjenje porodične kuće dimenzija u osnovi 10x9,50m. Istakao je da prije početka izvodjenja gradjevinskih radova na predmetnoj parceli nijesu pribavili gradjevinsku dozvolu za izvodjenje tih radova. Naglasio je da mu je prethodno arhitekta iz Bijelog Polja, kod kojeg je radio plan kuće, rekao da u mjestu K p u Podgorici nije moguće graditi, jer navedeno mjesto još uvijek nije urbanizovano u potpunosti. Obzirom da su u čitavom naselju već bile izgradjene porodične kuće, smatrali su da započinjanjem gradjenja ne čine prestup, a uz to su htjeli da obezbijede djeci uslove za studiranje, jer njegov brat ima sina koji je student gradjevinskog fakulteta u Podgorici. Pojasnio je da je inspektor zaštite prostora došao isti dan kada su započeli gradjenje kuće i sačinio zapisnik koji je on potpisao, te da su nakon toga nastavili gradjenje objekta iz gore navedenih razloga, tako da je gradjenje sada u završnoj fazi, tj. izvedeni su svi grubi radovi na predmetnom objektu, a zadnjih pola godine nijesu preduzimali nikakve radove na objektu, obzirom da nijesu ni bili u prilici zbog nedostatka finansija. </span>
</p>
<p>
<span class="span2">Na glavnom pretresu okrivljeni je ponovio navode odbrane iz prethodnog postupka pred ODT-om Bijelo Polje i dodao da je on investitor, i predmetna kuća je njegova, a da su njegova majka i brat samo pomagali finansijski. To je uradio da bi obezbijedio mjesto za stanovanje porodici i spreman je da plati sve što je dužan državi kad bude u mogućnosti legalizovati predmetni objekat. </span>
</p>
<p>&nbsp;</p>
<p>
<span class="span2">Branilac okrivljenog po izboru P.O. advokat iz B. P., je u završnoj riječi u bitnom naveo da njegovom branjeniku sud ublaži kaznu. </span>
</p>
<p>&nbsp;</p>
<p>
<span class="span2">Okrivljeni Dž. S. je u završnoj riječi ostao pri navodima odbrane i prihvatio završnu riječ branioca. </span>
</p>
<p>&nbsp;</p>
<p>
<span class="span2">Sud je u dokaznom postupku: na saglastan predlog stranaka pročitao svjedočki iskaz R. V. sa zapisnika pred ODT-om Podgorica Kt.br. 949/15 od 23.02.2016 godine,  pročitao </span><span class="span2">dvije ovjerene kopije zapisnika o inspekcijskom pregledu Glavnog grada Podgorica - Sekretarijata za planiranje i uredjenje prostora i zaštite životne sredine - Odjeljenja inspekcije zaštite prostora broj  UP II 08-363/12 od 25.08.2012 godine i 03.09.2012 godine sa uvidom u ovjerene fotografije i pročitao izvod iz registra kaznenih evidencija Ministarstva pravde Crne Gore Ke.br. 389/2016 od 29.02.2016 godine. </span>
</p>
<p>&nbsp;</p>
<p>
<span class="span2">Sumirajući  cjelokupne rezultate dokazivanja, te sve činjenice, kako one koje idu u prilog okrivljenom, tako i one  koje ga terete, Sud zaključuje da činjenični navodi optuženja opisani izrekom ove presude, predstavljaju nesumnjivu konkretizaciju radnji okrivljenog kojim je ostvario subjektivna i objektivna obilježja bića krivičnog djela koje mu se stavlja na teret, sa kojih razloga je sud, ispitujući i vrjednujući sve okolnosti koje su od uticaja na izbor vrste i visine krivične sankcije, ocijenio da se i mjerom upozorenja prema okrivljenom na način kao u dispozitivu presude, može postići opšta svrha propisivanja i izricanja krivičnih sankcija.</span>
</p>
<p>&nbsp;</p>
<p>
<span class="span2">Svjedok R. V. je u prethodnom postupku na zapisniku pred ODT-om Podgorica Kt.br. 949/15 od 23.02.2016 godine izjavio da se sjeća da je dana 25.08.2012 godine došao na lokaciju K P, te konstatovao sve činjenice koje su navedene u zapisniku. Pojasnio je da je pregledu bio prisutan Dž. S., a njegovi bliži podaci, dan, mjesec i godina rodjenja, ime roditelja i adresa, takodje su navedeni u zapisniku, pa pretpostavlja da mu je dao neki dokument, jer su ti podaci u tom obimu sadržani u identifikacionom dokumentu. Napomenuo je da mu je Dž. S., kada je predmetnom prilikom vršio pregled, kazao da je on investitor zatečenih radova, i da za te gradjevinske radove nema gradjevinsku dozvolu. Takodje, tom prilikom mu je kazao da u tom trenutku ne posjeduje bilo kakvu dokumentaciju za katastarsku parcelu na kojoj se gradi objekat, i da će je dostaviti u skladu sa zakonom o inspekcijskom nadzoru u roku od 10 dana. Naglasio je da je nakon pregleda Dž. S. potpisao zapisnik bez ikakvih primjedbi, a nakon nekoliko dana, tačnije 03.09.2012 godine, Dž. A. mu je u prostorijama gdje je zaposlen, donio rješenje Uprave za nekretnine, kojim rješenjem je predmetna parcela upisana na Dž. R. Dodao je da je prilikom pregleda 25.08.2012 godine zatekao Dž. S. koji mu je dao sve svoje podatke, i tom prilikom mu kazao da je on investitor zatečenih radova. </span>
</p>
<p>&nbsp;</p>
<p>
<span class="span2">I</span><span class="span2">z ovjerene kopije zapisnika o inspekcijskom pregledu Glavnog grada Podgorica - Sekretarijata za planiranje i uredjenje prostora i zaštite životne sredine - Odjeljenja inspekcije zaštite prostora broj  UP II 08-363/12 od 25.08.2012 godine proizilazi da je inspektor R. V. izvršio inspekcijski pregled objekta u izgradnji na lokaciji K. P u P, i da je inspektor izlaskom na lice mjesta po službenoj dužnosti konstatovao da se na gore naznačenoj lokaciji gradi objekat, čije su dimenzije u osnovi cca 10,0 x 9,5m. Nadalje proizilazi da je u trenutku pregleda od gradjevinskih radova uradjeno sljedeće: iskopani su kanali za temeljne trake u koji je postavljeno armaturno gvoždje, da su prisutni radnici koji postavljaju pomenutu armaturu. Prisutni Dž. S. izjavljuje da je investitor gore opisanih gradjevinskih radova, da za iste ne posjeduje gradjevinsku dozvolu, i da u trenutku pregleda ne posjeduje bilo kakvu dokumentaciju za katastarsku parcelu na </span><span class="span2">kojoj se predmetni objekat gradi, te da će istu dostaviti inspektoru u skladu sa čl. 21 Zakona o inspekcijskom nadzoru u roku od 10 dana. Konačno proizilazi da je inspektor prisutnom Dž. S. ukazao na okolnost da je gradjevinsku dozvolu za gradjenje predmetnog objekta trebao da pribavi prije započinjanja gradjevinskih radova. </span>
</p>
<p>&nbsp;</p>
<p>
<span class="span2">I</span><span class="span2">z ovjerene kopije zapisnika o inspekcijskom pregledu Glavnog grada Podgorica - Sekretarijata za planiranje i uredjenje prostora i zaštite životne sredine - Odjeljenja inspekcije zaštite prostora broj  UP II 08-363/12 od 03.09.2012 godine proizilazi da je isti sačinjen u službenim prostorijama Inspekcije zaštite prostora, u koje je pristupio Dž. A., a koji je došao u vezi zapisnika br. 000342 od 25.08.2012 godine, i inspektoru stavio na uvid Rješenje Uprave za nekretnine PJ Podgorica br. 954-101-UP-4012/07 od 09.05.2007 godine. Dalje proizilazi da se predmetnim rješenjem katastarska parcela br. 1599/28 KO Tuzi upisuje na njegovu majku Dž. R., te da Dž. A. izjavljuje da se predmetni objekat u izgradnji nalazi na toj katastarskoj parceli. </span>
</p>
<p>&nbsp;</p>
<p>
<span class="span2">Uvidom u ovjerene fotografije  proizilazi da su fotografisani započeti gradjevinski radovi, te širi i uži izgled lica mjesta na kojem su navedeni gradjevinski radovi započeti. </span>
</p>
<p>&nbsp;</p>
<p>
<span class="span2">Iz izvoda iz registra kaznenih evidencija Ministarstva pravde Crne Gore Ke.br. 389/2016 od 29.02.2016 godine izdatog na ime okrivljenog Dž. S., proizilazi da isti ranije nije osudjivan. </span>
</p>
<p>&nbsp;</p>
<p>
<span class="span2">Čl. 69 Zakona o uređenju prostora i izgradnji objekata propisuje da se objekat može graditi na osnovu građevinske dozvole i tehničke dokumentacije.</span>
</p>
<p>
<span class="span2">Tokom postupka je nedvosmisleno utvrđeno da se okrivljeni Dž. S. nije pridržavao naprijed citiranog propisa, već je krajem avgusta 2012. godine, na K p - O P, započeo gradjenje objekata bez prethodno pribavljene gradjevinske dozvole, na način što je na katastarskoj parceli broj xxx KO T gradio objekat dimenzija u osnovi cca 10,0x9,5m, tako što je iskopao kanal za temeljne trake i u isto postavio armaturno gvoždje.</span>
</p>
<p>&nbsp;</p>
<p>
<span class="span2">Okrivljeni Dž. S. je u prethodnom postupku pred ovlašćenim tužiocem objašnjavao da je predmetni objekat gradjen njegovim sredstvima, sredstvima njegovog brata i majke, te da je isti dan po započinjanju gradjenja objekta došao inspektor zaštite prostora i sačinio zapisnik koji je on potpisao. Na glavnom pretresu okrivljeni je bio nedvosmislen da je predmetni objekat njegov, da je on investitor navedenih radova, dok su mu majka i brat samo finansijski pomagali. Sud navode odbrane okrivljenog iz prethodnog postupka pred ovlašćenim tužiocem ne može tretirati potpunim, jasnim i nedvosmislenim priznanjem, budući da je za takvo priznanje neophodno da okrivljeni objasni apsolutno sve tačke optužbe, kako one koje se odnose na djelo, koje mu se činjeničnim navodima optuženja stavlja na teret, tako i one koje se odnose na njegovu krivicu. Kod činjenice da je u prethodnom postupku pred ODT-om u Bijelom Polju okrivljeni upotrebljavajući formulacije "mi započeli", "zajedničkim sredstvima", na izvjestan način pokušao relativizovati svoj procesni položaj, i umanjiti svoju krivicu, to Sud navedeno kazivanje ne može tretirati priznanjem po pitanju svih odlučnih činjenica. Stoji činjenica da je okrivljeni na glavnom pretresu bio nedvosmislen po pitanju okolnosti ko je investitor navedenog objekta i čijim sredstvima je isti gradjen, medjutim, sud smatra potrebnim da ukaže da se priznanje može tretirati olakšavajućom okolnošću samo onda kad je isto dato u fazi kada još uvijek nijesu prikupljeni svi dokazi, što u konkretnom nije slučaj. Da činjenično utvrdjenje i pravna ocjena radnji okrivljenog iz izreke ove presude slijedi činjeničnom utvrdjenju sa glavnog pretresa, Sud nesumnjivo zaključuje iz iskaza svjedoka R. V., čiji iskaz ocjenjuje istinitim, a koji je po ocjeni Ovog suda istinito </span><span class="span2">posvjedočio da mu je predmetnom prilikom upravo okrivljeni Dž. S. kazao da je on investitor započetih gradjevinskih radova, i da za te radove nema gradjevinsku dozvolu, radi čega se navodi odbrane okrivljenog iz prethodnog postupka pred ovlašćenim tužiocem dodatno pokazuju neosnovanim. Nadalje, Sud dimenzije, te stepen izgradjenosti predmetnog objekta crpi iz ovjerene kopije zapisnika </span><span class="span2">o inspekcijskom pregledu Glavnog grada Podgorica - Sekretarijata za planiranje i uredjenje prostora i zaštite životne sredine - Odjeljenja inspekcije zaštite prostora broj  UP II 08-363/12 od 25.08.2012 godine, te uvida u ovjerene fotografije. I iz citiranog zapisnika proizilazi činjenica da je okrivljeni Dž. S. izjavio da je on investitor započetih gradjevinskih radova i da za iste ne posjeduje dozvolu, dok zapisnik o inspekcijskom pregledu Glavnog grada Podgorica - Sekretarijata za planiranje i uredjenje prostora i zaštite životne sredine - Odjeljenja inspecije zaštite prostora broj  UP II 08-363/12 od 03.09.2012 godine svjedoči o činjenici da je Dž. A. - brat okrivljenog izvršio svoju zakonsku obavezu, a kako to proizilazi iz prethodno citiranog zapisnika, i u skladu sa čl. 21 Zakona o inspekcijskom nadzoru ovlašćenom inspektoru dostavio dokumentaciju za predmetnu katastarsku parcelu. </span>
</p>
<p>&nbsp;</p>
<p>
<span class="span4">Rezimirajući činjenične i pravne aspekte predmetne krivično-pravne stvari, Ovaj sud zaključuje da su se u naprijed preduzetim radnjama okrivljenog Dž. S. ostvarili svi subjektivni i objektivni elementi bića krivičnog djela građenje objekta bez građevinske dozvole iz čl.326 a Krivičnog zakonika, pa je okrivljeni na subjektivnom planu postupao sa direktnim umišljajem kao oblikom krivice, budući da je bio svjestan svog djela i htio njegovo izvršenje.</span>
</p>
<p>&nbsp;</p>
<p>
<span class="span2">Vrjednujući sve okolnosti iz čl. 42 Krivičnog zakonika, koje su od uticaja da kazna bude manja ili veća,  sud je, u odsustvu otežavajućih okolnosti, kao olakšavajuće okolnosti na strani okrivljenog cijenio njegove porodične prilike, odnosno činjenicu da se radi o ocu dvoje maloljetne djece, njegovu raniju neosudjivanost utvrdjenu uvidom u izvod iz registra kaznenih evidencija, koja ukazuje da se radi o osobi koja nije sklona u vršenju krivičnih djela, a koje okolnosti je Sud ocijenio naročito olakšavajućim, shodno čl. 45 st. 3 Krivičnog zakonika i okrivljenom kaznu ublažio po mjeri, poštujući granice ublažavanja, propisane čl. 46 st. 1 tač. 5 Krivičnog zakonika, sa  kojih razloga je sud imajući u vidu navedene okolnosti i njihov međusobni odnos, okrivljenom izrekao uslovnu osudu,  kojom je istom  utvrdio kaznu zatvora u trajanju od 3 (tri) mjeseca i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo. Dakle, sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span2">Kako stvarnih troškova nije bilo, Sud je saglasno odredbama  čl. 226, 227 i 229 Zakonika o krivičnom postupku obavezao okrivljenog da na račun budžetskih sredstava Crne Gore na  ime sudskog paušala uplati iznos od 50,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span2">Na osnovu  izloženog, a u smislu čl.374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana, 20.07.2016. godine</span>
</p>
<p>&nbsp;</p>
<p>&nbsp;</p>
<li>
<span class="span5">    ZAPISNIČAR                                                                                      SUDIJA</span>
</li>
<li>
<span class="span5">Valentina Vukašinović</span><span class="span5">                        </span><span class="span5">        Larisa Mijušković-Stamatović</span><span class="span5"></span>
</li>
<p>&nbsp;</p>
<li>
<span class="span5">DN-a</span>
</li>
<li>
<span class="span5">Primjerak presude dostaviti:</span>
</li>
<li>
<span class="span5">- ODT-u Podgorica</span>
</li>
<li>
<span class="span5">- Okrivljenom </span>
</li>
<li>
<span class="span5">- Braniocu okrivljenog </span>
</li>
<p>&nbsp;</p>
<li>
<span class="span5">     S u d i j a, </span>
</li>
<li>
<span class="span5">___________________</span>
</li>
<p>&nbsp;</p>
<li>
<span class="span5">Postupljeno dana______________</span>
</li>
<li>
<span class="span5">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Times New Roman'}
.span2{;font-size:12pt;font-family:'Arial'}
.sup1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span2">K. br. 482/16</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog P. P. zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon održanog javnog glavnog pretresa od 16.11.2016. godine, u prisustvu zastupnika optužbe S. M. - savjetnika u Osnovnom državnom tužilaštvu Podgorica, punomoćnika oštećene D. K. - adv. R. D., okrivljenog i njegovog branioca advokatice S. V., dana 18.11.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni: P. P., JMB …………., od oca S. i majke L., rođene P., rođen .. ..19.. godine u Pg, sa prebivalištem u Pg – U. bb, državljanin Crne Gore, razumije crnogorski jezik, koji je i njegov jezik, nezaposlen, oženjen, bez djece, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">Kriv je</span>
</p>
<p>&nbsp;</p>
<p>&nbsp;</p>
<p>
<span class="span2">Što je: </span>
</p>
<p>
<span class="span2">Dana 17. decembra 2015. godine, oko 12,30 časova, u ul. S., u Pg, ne pridržavajući se saobraćajnog propisa iz čl. 97 st. 3 Zakona o bezbijednosti saobraćaja na putevima, ugrozio saobraćaj i doveo u opasnost život i tijelo ljudi, na način što, upravljajući putničkim motornim vozilom marke "Volkswagen Pasat", registarskih oznaka PG .. …, ulicom S. u pravcu B. S. P. C., nije propustio pješaka - oštećenu K. D., koja je prelazila kolovoz na obilježenom pješačkom prelazu, sa lijeve na desnu stranu posmatrano iz smjera kretanja okrivljenog, usljed čega je došlo do sudara vozila i pješaka, kojom prilikom je oštećena Karadžić Dejana zadobila laku tjelesnu povredu u vidu otoka i oguljotine u predjelu prednje strane gornje trećine lijeve potkoljenice promjera oko 5 x 3 cm, pri čemu je bio svjestan da takvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, </span>
</p>
<p>&nbsp;</p>
<p>
<span class="span2">- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Obavezuje se okrivljeni da plati na ime troškova krivičnog postupka iznos od 200,50 €, u roku od 15 dana po pravosnažnosti presude, pod prijetnjom prinudnog izvršenja, kao i troškove na ime nagrade i nužnih izdataka punomoćnika oštećene o čijoj visini će sud odlučiti posebnim rešenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnim predlogom Osnovnog državnog tužilaštva Podgorica Kt. br. 345/16 od 29.07.2016. godine okrivljenom P. P. stavljeno je na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi u skladu sa zakonom.</span>
</p>
<p>
<span class="span2">Okrivljeni je u odbrani datoj u prethodnom postupku naveo da se dana 17.12.2015. godine, negdje između 12 - 12,30 časova, sa svojim vozilom marke "Pasat", tamno plave boje, kretao ulicom S. iz pravca Stadiona B. Kada ja došao blizu pješačkog prelaza, a koji se nalazi između prodavnice "M." i poslovnice "L. O.", u tom trenutku nekih 20 cm do 1 metar od pješačkog prelaza jedna ženska osoba sa slušalicama u ušima je pretrčavala ulicu. Tom prilikom tu žensku osobu, s obzirom da mu je šoferšajbna bila prljava i da ga je bilo zaslijepilo sunce, nije vidio, već je tu osobu sa prednjim čeonim dijelom svog vozila udario u predjelu struka. Nakon toga ta ženska osoba se rukama pridržala za haubu njegovog vozila, a zatim pala na asfalt. On je odmah izašao iz vozila i tu žensku osobu podigao s asfalta, zatim je poveo u prostorije poslovnice "L. O.", a sa njom je otišao i u bolnicu i čitavo vrijeme bio prisutan dok su je pregledali. Nakon ovog događaja nekih 20-ak dana svakodnevno je komunicirao sa oštećenom i nudio joj pomoć. Oštećenu koja je pretrčavala ulicu vidio je praktično u trenutku kada ju je udario, a neposredno prije toga se kretao minimalnom brzinom od oko 20km/h. U momentu kada je udario oštećena se nalazila po sredini kolovozne trake kojom se on kretao. Neposredno prije nego što je udario oštećenu nije koristio mobilni telefon, a moguće je da je vrdao pogledom lijevo - desno, a to iz razloga što se neposredno prije pješačkog prelaza gdje se dogodila saobraćajna nezgoda nalazi raskrsnica, pa je zbog toga gledao lijevo - desno. Na glavnom pretresu je dodao da je kontak između njegovog vozila i oštećene bio minimalan, i da su na vozilu konstatovani obrisi prstiju njenih šaka, te da je oštećena nakon kontakta pala odmah ispred vozila i to na udaljenosti od najviše pola metra, a primijetio je da joj se pocijepala čarapa i da je imala ogrebotinu na nozi. Do kontakta sa oštećenom je došlo sredinom vozila, odnosno oštećena se nalazila tačno ispred središnjeg dijela haube u momentu kontakta, a primijetio je tačno u momentu kada se našla ispred njegovog vozila, pa nije imao mogućnosti da reaguje ranije, jer je ona pretrčavala ulicu. Tom prilikom oštećena je već </span><span class="span2">bila prešla jednu i po kolovoznu traku, sa lijeve na desnu stranu posmatrano iz pravca njegovog kretanja, i po njegovoj proceni ostalo joj je još 1,70 m da u potpunosti pređe kolovoz. Do kontakta je došlo na samom kraju pješačkog prelaza, odnosno van pješačkog prelaza. Oštećena je u momentu kontakta bila udaljena od pješačkog prelaza 20 cm do pola metra, kada se mjeri od završetka pješačkog prelaza gledano iz pravca kojim se on kretao vozilom, a nakon kontakta je pala na udaljenosti od najviše metar od pješačkog prelaza. Prije ulaska u raskrsnicu se okrenuo u desnu stranu kako bi obratio da li mu iz jednosmjerne ulice sa desne strane nailaze vozila, a kada je prošao raskrsnicu okrenuo je glavu i gledao samo ispred sebe i u tom trenutku je primjetio oštećenu koja je pretrčavala ulicu. Nije mogao dobro da vidi saobraćajnu situaciju ispred sebe, jer je do polovine ulice padala sjenka od zgrade koja se nalazi sa lijeve strane kolovoza gledano iz njegovog pravca kretanja, a na mjestu gdje se sjenka završava je bilo jako sunce, pa je ta promjena svjetlosti uticala na vidljivost. U završnoj riječi je naveo da se pridružuje završnoj riječi branioca.</span>
</p>
<p>
<span class="span2">Branilac okrivljenog, advokatica S. V., u završnoj riječi je navela da smatra da nije dokazana krivica okrivljenog i da je do predmetne nezgode došlo isključivo ponašanjem oštećene koje je bilo suprotno odredbama ZOBS-a, pri čemu ni nalaz, ni izjašnjenje vještaka saobraćajne struke doc. dr G. Č</span>
</p>
<p>
<span class="span2"> nije jasno i stručno u pogledu utvrđivanja brzine kojom se kretala oštećena, niti u pogledu stava vještaka da se predmetna nezgoda dogodila na pješačkom prelazu. Ukoliko sud nađe da i pored navedenog postoji krivica okrivljenog predložila je da cijeni olakšavajuće okolnosti na strani istog, a to je prvenstveno da okrivljeni ranije nije kažnjavan, da je teškog materijalnog stanja, da ne radi i da je oženjen čovjek.</span>
</p>
<p>
<span class="span2">Sud je u dokaznom postupku saslušao svjedoka oštećenu D. K., pročitao zapisnik o uviđaju saobraćajne nezgode Uprave policije CB Podgorica br. 1615/2015 od 17.12.2015. godine, izvršio uvid u skicu lica mjesta koja je sastavni dio zapisnika o uviđaju saobraćajne nezgode, pročitao medicinsku dokumentaciju na ime oštećene, na saglasan predlog stranaka pročitao nalaz i mišljenje vještaka medicinske struke dr M. Š. od 25.04.2016. godine, saslušao sudskog vještaka saobraćajne struke G. Č. koji je pročitao svoj pisano izrađeni nalaz i mišljenje od 18.07.2016. godine, pročitao izvod iz registra kaznenih evidencija Ministarstva pravde KE 1201/2016 od 30.09.2016. godine.</span>
</p>
<p>
<span class="span2">Svjedok oštećena D. K. u iskazu datom u prethodnom postupku navodi da se je dana 17.12.2015. godine, negdje oko 12,15 časova, nalazila u centru grada, tačnije u ulici S. kod prodavnice "M.". Tom prilikom krenula je da prelazi pješački prelaz u ulici S. koji se nalazi naspram prodavnice "M." i poslovnice "L. O.". Pogledala je lijevo, pa desno i vidjela da može bezbjedno da pređe ulicu. Kada je praktično prešla cijeli pješački prelaz, odnosno falilo joj je možda još pola koraka da bi zakoračila na trotoar ispred poslovnice "L. O.", sa njene desne strane naišlo je jedno dugačko tamno vozilo i prednjim dijelom je udarilo u predjelu koljena njene desne noge. Nakon toga se našla na haubi tog vozila, gdje se po njenoj procjeni zadržala nekih par sekundi, da bi zatim vozač vozila naglo zakočio, a ona pala i glavom udarlila o asfalt. Kratko vrijeme je bila u nesvjesnom stanju, a zatim je čula neke glasove oko sebe i sledeće čega se sjeća je da su prišli neki ljudi da joj pomognu, odnosno prišao joj je vozač tog tamnog vozila i koliko se sjeća udarao je po licu, da bi došla k sebi. Tu je bio još jedan čovjek, koji je ovom vozaču rekao da je ne dira kako joj ne bi nešto slomio, a zatim ju je unio u prostorije "L. O.". Ubrzo zatim je došla Hitnja pomoć i odvela je u bolnicu. Na glavnom pretresu je pojasnila da je kolovoz prelazila tačno po sredini bijelih linija pješačkog prelaza, kao i da je vidjela u daljini vozilo okrivljenog i da je procijenila da je sasvim bezbjedno preći ulicu. Međutim, kada je vidjela da to vozilo ne usporava, i da će je gotovo izvjesno udariti ubrzala je svoj korak ne bi li izbjegla kontakt, ali u tome nije uspjela. Neposredno </span><span class="span2">prije kontakta nije primijetila ni jedno drugo vozilo na ulici osim vozila okrivljenog, a njegovo vozilo ju je udarilo prednjim desnim dijelom. Kritičnom prilikom nije imala slušalice u ušima. Pridružila se krivičnom gonjenju protiv okrivljenog, a imovinskopravni zahtjev će ostvariti u posebnom postupku.</span>
</p>
<p>
<span class="span2">Iz zapisnika o uviđaju saobraćajne nezgode Uprave policije CB Podgorica br. 1615/2015 od 17.12.2015. godine i skice lica mjesta proizilazi da je lice mjesta saobraćajne nezgode ulica S., neposredno naspram filijale "L. O.". Pomenuta ulica je asfaltnog kolovoznog zastora, ravna, uzdužnom punom linijom podijenjena na dvije kolovozne trake. Vozilo PG .. … je zatečeno na pješačkom prelazu, neposredno poslije raskrsnice sa ulicom Karađorđevom, u desnoj kolovoznoj traci, okrenuto u pravcu B. S. P. C., a posmatrano iz pravca ulice I. C.. Na licu mjesta nije zatečena oštećena, jer je ista transportovana u KC CG, a od materijalnih tragova nađeni su samo obrisi tijela pješaka D. K. na poklopcu motora vozila PG .. ... Zatečeno stanje koje je konstatovano u zapisniku o uviđaju, predstavljeno je na skici lica mjesta, u koju je sud izvršio uvid.</span>
</p>
<p>
<span class="span2">Iz medicinske dokumentacije na ime oštećene D. K., i to: Uvjerenja KCCG - Urgentnog centra br. 03/01-3092/1 od 01.03.2016. godine, Izvještaja ljekara specijaliste ortopeda Urgentnog centra JZU Kliničkog centra Crne Gore br. protokola 12133 i Izvještaja ljekara specijaliste hirurga Ugrentnog centra KC CG br. protokola 25459, oba od 17.12.2015. godine, proizilazi da se oštećena javila u navedenu zdravstvenu ustanovu radi ukazivanja ljekarske pomoći, kao lice iz udesa, te da je povrede zadobila kao pješak, a da su ljekari postavili dijagnoze koje su date na latinskom jeziku, te da joj je propisana terapija.</span>
</p>
<p>
<span class="span2">Iz nalaza i mišljenja vještaka medicinske struke dr M. Š. od 25.04.2016. godine, koji je vještak dao na osnovu medicinske dokumentacije koju je sud pročitao na glavnom pretresu, proizilazi da je oštećena D. K. u predmetnoj saobraćajnoj nezgodi zadobila otok i oguljotinu u predjelu prednje strane gornje trećine lijeve potkoljenice, promjera oko 5 x 3 cm, koje povrede su posledica dejstva tupog, teškog i zamahnutog mehaničkog oruđa, u jednom istom aktu i u vrijeme nanošenja pojedinačno i zbirno predstavljaju laku tjelesnu povredu.</span>
</p>
<p>
<span class="span2">Iz nalaza i mišljenja sudskog vještaka saobraćajne struke G. Č. od 18.07.2016. godine proizilazi </span><span class="span2">da se predmetna saobraćajna nezgoda dogodila dana 17.12.2015. godine, oko 12:33 časova, u ul. S., neposredno naspram poslovne zgrade "L. O." u Pg, te </span><span class="span2">da su u istoj učestvovali okrivljeni P. P. kao vozač pmv "VW Passat 1.9 TDI" registarske oznake PG .. … i oštećena D. K., kao pješak. Vozač vozila „Passat“ na uočenu opasnost od sudara nije reagovao intenzivnim kočenjem, jer na kolovozu nisu ostali tragovi intenzivnog kočenja, a u uviđajnoj dokumentaciji nije konstatovano postojanje bilo kakvih tragova koji potiču od učesnika saobraćajne nezgode, osim što je na poklopcu motora vozila „Passat“ konstatovan obris tjela pješaka D. K. Mjesto kontakta se nalazi na desnoj kolovoznoj traci ul. S., na početku pješačkog prelaza, posmatrano prema B. S. P. C., na oko 1,70 m od početka duž istog posmatrano u smjeru kretanja „Passata“. </span><span class="span2">Vozač vozila "Pasat" vozio je svoje vozilo brzinom od oko 20,00 km/h, dok je pješak prelazio kolovoz sa lijeve na desnu stranu, posmatrano iz smjera kretanja vozila "Passat", u zoni pješačkog prelaza, normalnim hodom prosječne brzine od oko 5,30 km/h i do mjesta sudara je prešao put od lijeve ivice kolovoza pa do mjesta kontakta od 4,50 m za vrijeme od oko 3,06 s, dok je vozilo "Passat" u trenutku stupanja pješaka na kolovoz bilo udaljeno od mjesta kontakta za oko 16,99 m. </span><span class="span2">Zaustavni put vozila "Passat" pri posjedovanoj brzini od oko 5,55 m/s, sa ostvarljivim usporenjem od 7,50 m/s</span><sup class="sup1">2</sup><span class="span2">, po suvom kolovozu, iznosio bi 7,64 m, a vrijeme zaustavljanja bi bilo oko 1,74 s, međutim vozač vozila "Passat" na uočenu opasnost od sudara nije intenzivno kočio, pa bi zaustavni put sa usporenjem od 4,00 m/s</span><sup class="sup1">2</sup><span class="span2">, kada na kolovozu ne ostaju vidljivi tragovi </span><span class="span2">kočenja, iznosio 9,41 m, a vrijeme zaustavljanja bi bilo oko 2,39 s. Vozač vozila "Passat" bi kočenjem mogao da izbjegne nezgodu ako svoje vozilo ne bi vozio većom brzinom od 36,00 km/h i pri dobroj vidljivosti i preglednosti puta imao je mogućnost da primijeti pješaka koji stupa na pješački prelaz, te je imao prostorno - vremenskih mogućnosti da aktiviranjem radne kočnice, sa posjedovanom brzinom, izbjegne kontakt sa pješakom. Imajući u vidu navdeno usporenje i posjedovanu brzinu vozila „Passat“ vještak je izračunao da je mjesto kontakta bilo udaljeno, ispred čeonog dijela vozila „Passat“ u zaustavnoj poziciji na oko 3,85 m, ili na oko 3,70 m od stajne tačke duž orjentacione prave, odnosno na 1,70 m od početka pješačkog prelaza u smjeru kretanja vozila „Passat“. Na osnovu navedenog, vještak je mišljenja da je predmetna nezgoda nastupila kao posledica propusta vozača vozila "Passat" koji je morao voziti sa većom pažnjom prilikom nailaska na pješački prelaz i bio je obavezan da svoje vozilo zaustavi ispred tako označenog prelaza i propusti pješake koji se kreću ili stupaju na isti. Vozač vozila "Passat" je imao uslova da uoči pješaka koji stupa na pješački prelaz, jer se radi o dobroj vidljivosti i preglednosti puta, i mogao je da preduzme sve radnje usporavanjem vozila ili zaustavljanjem ispred pješačkog prelaza, a što u konkretnom slučaju nije preduzeo, pa je mišljenja da je nedovoljna pažnja i koncetracija vozača uzrokovala ovu nezgodu. Na strani pješaka nije bilo propusta niti doprinosa za nastanak predmetne saobraćajne nezgode, jer je isti prelazio kolovoz na obilježenom pješačkom prelazu i nije očekivao da vozač vozila "Passat" neće zaustaviti svoje vozilo i propustiti ga da pređe preko pješačkog prelaza, jer ima prvenstvo prolaza.</span>
</p>
<p>
<span class="span2">Vještak G. Č. je na glavnom pretresu u svemu ostao kod pisanog nalaza i mišljenja, s tim što je izvršio korekciju nalaza, za koju je rekao da u konačnom ne utiče na dato mišljenje. Naime, on je ispravio formulu na strani 9 pisanog nalaza i mišljenja, navodeći da je trebalo koristiti precizniju formulu sa strane 7 pisanog nalaza i mišljenja, koja uzima u obzir još i parametar vremena porasta usporenja do maksimalne sile kočenja od 0,4 s, pa se tako dobija precizniji rezultat puta kočenja koji iznosi 3,31 m. Navedenom izmjenom mjenja se i put od stajne tačke duž orjentacione prave do mjesta kontakta koji iznosi 4,24 m, dok udaljenost mjesta kontakta od početka pješačkog prelaza kada se to posmatra iz smjera kretanja vozila „Passat“ iznosi 2,24 m. Takođe, vještak je na glavnom pretresu pojasnio da se u saobraćajno tehničkom vještačenju kod utvrđivanja brzine kretanja pješaka po pravilu uzima da se pješak kretao normalnim hodom, kao i da je u konkretnom slučaju brzina vozila „Passat“ određena na osnovu zaustavne pozicije vozila i datog usporenja koje je iznosilo 4 m/s</span><sup class="sup1">2</sup><span class="span2">. Imajući u vidu da vozilo nije intenzivno kočilo dolazi se do zaključka da je do kontakta došlo na pješačkom prelazu, a ne van pješačkog prelaza, te da bi u suprotnom, odnosno da je do kontakta došlo van pješačkog prelaza, brzina vozila „Passat“ morala biti znatno manja od 20 km/h. U konkretnom slučaju pješak nije mogao biti odbačen po pravcu horizontalnog hica naprijed od mjesta kontakta, već je nošen na poklopcu motora na putu od oko 3,31 m.  </span>
</p>
<p>
<span class="span2">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je nesumnjivo utvrdio da je okrivljeni </span><span class="span2">dana 17.12.2015. godine, oko 12,30 časova, u ulici S., u Pg, </span><span class="span2">ne pridržavajući se saobraćajnog propisa iz čl. 97 st. 3 Zakona o bezbijednosti saobraćaja na putevima, ugrozio saobraćaj i doveo u opasnost život i tijelo ljudi, na način što, upravljajući putničkim motornim vozilom marke "Volkswagen Passat", registarskih oznaka PG .. …, ulicom S. u pravcu B. S. P. C., nije propustio pješaka - oštećenu D. K., koja je prelazila kolovoz na obilježenom pješačkom prelazu, sa lijeve na desnu stranu posmatrano iz smjera kretanja okrivljenog, usljed čega je došlo do sudara vozila i pješaka, kojom </span><span class="span2">prilikom je oštećena D. K. zadobila laku tjelesnu povredu u vidu otoka i oguljotine u predjelu prednje strane gornje trećine lijeve potkoljenice promjera oko 5 x 3 cm.</span>
</p>
<p>
<span class="span2">Činjenično stanje sud je utvrdio iz iskaza svjedoka oštećene D. K. koja je navela da je kritičnog dana prelazila pješački prelaz u ulici S. koji se nalazi naspram prodavnice "M." i poslovnice "L. O.". Pogledala je lijevo, pa desno i vidjela da može bezbjedno da pređe ulicu i kada je praktično prešla cijeli pješački prelaz, sa njene desne strane naišlo je jedno vozilo i prednjim dijelom je udarilo u predjelu koljena njene desne noge. Nakon toga se našla na haubi tog vozila, što je trajalo par sekundi, da bi zatim vozač vozila zakočio, a ona pala na asfalt. Iskaz svjedoka oštećene sud je cijenio kao istinit i kao takvog ga prihvatio, s obzirom na to da je isti saglasan sa materijalnim dokazima izvedenim na glavnom pretresu, odnosno uviđajnom dokumentacijom. Naime, iz zapisnika o uviđaju saobraćajne nezgode Uprave policije CB Podgorica br. 1615/2015 od 17.12.2015. godine i skice lica mjesta, utvrđuje se da je dežurna služba dana 17.12.2015. godine u 12:35 časova obavještena da se dogodila predmetna saobraćajna nezgoda u ulici S., te da je lice mjesta predmetne saobraćajne nezgode ulica S. neposredno naspram filijale "L. O.", gdje je i zatečeno vozilo PG .. …, i to na pješačkom prelazu, neposredno poslije raskrsnice sa ulicom K., u desnoj kolovoznoj traci, a od materijalnih tragova nađeni su obrisi tijela oštećene na poklopcu motora vozila. Dinamiku nastanka i toka saobraćajne nezgode, odnosno da je okrivljeni prednjim dijelom svog vozila udario oštećenu na pješačkom prelazu, koja je u tom trenutku bila svojom desnom bočnom stranom okrenuta prema vozilu okrivljenog i prelazila kolovoz na obilježenom pješačkom prelazu, nakon čega oštećena nije mogla biti odbačena po pravcu horizontalnog hica naprijed od mjesta kontakta, već je nošena na poklopcu motora na putu od oko 3,31 m, sud je utvrdio iz pisanog nalaza i mišljenja vještaka saobraćajne struke i njegovog izjašnjenja na glavnom pretresu. Iz navedenog nalaza i mišljenja takođe je utvrđeno da je </span><span class="span2">predmetna saobraćajna nezgoda nastala usled propusta okrivljenog, koji je morao voziti svoje vozilo sa većom pažnjom prilikom nailaska na pješački prelaz i bio je u obavezi da svoje vozilo zaustavi ispred tako označenog prelaza i propusti pješaka koji se kreće ili stupa na isti, dok na strani oštećene nije bilo propusta niti doprinosa za nastanak predmetne nezgode. </span><span class="span2">Navedeni pisani nalaz i mišljenje, kao i izjašnjenje i ispravku koju je vještak izvršio na glavnom pretresu, sud je u cjelosti prihvatio, ocijenivši ga kao objektivan, jasan, logičan i dat shodno pravilima saobraćajne struke.</span>
</p>
<p>
<span class="span2">Dakle, okrivljeni se kritičnom prilikom nije pridržavao saobraćajnog propisa iz čl. 97 st. 3 Zakona o bezbjednosti saobraćaja na putevima, kojim je propisano da </span><span class="span2">ako na pješačkom prelazu saobraćaj nije regulisan uređajima za davanje svijetlosnih saobraćajnih znakova niti znacima policijskih službenika, vozač je dužan da prilagodi brzinu vozila tako da u svakoj situaciji koju vidi ili ima razloga da predvidi može bezbjedno da zaustavi vozilo ispred pješačkog prelaza i propusti pješaka koji je već stupio ili stupa na pješački prelaz ili pokazuje namjeru da će stupiti na pješački prelaz, </span><span class="span2">usled čega je prednjim dijelom svog vozila udario oštećenu</span><span class="span2">.</span>
</p>
<p>
<span class="span2">Kritičnom prilikom oštećena D. K. zadobila je laku tjelesnu povredu u vidu </span><span class="span2">otoka i oguljotine u predjelu prednje strane gornje trećine lijeve potkoljenice, promjera oko 5x3 cm</span><span class="span2">, a što je sud utvrdio iz medicinske dokumentacije na ime oštećene i iz nalaza i mišljenja vještaka medicinske struke, koji je sud u cjelosti prihvatio kao jasan, objektivan i stručan.</span>
</p>
<p>
<span class="span2">Cjeneći subjektivni odnos okrivljenog prema djelu, sud nalazi da je isti postupao iz nehata, odnosno da je prilikom izvršenja krivičnog djela bio svjestan da svojom nepropisnom vožnjom, odnosno time što nije bezbjedno zaustavio vozilo i propustio pješaka - oštećenu, koja je već stupila na pješački prelaz, može ugroziti saobraćaj i </span><span class="span2">dovesti u opasnost život i tjelo ljudi, ali je olako držao da do toga neće doći, pa se u radnjama okrivljenog pored objektivnih stiče i subjektivni elemenat bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span class="span2">Sud je odbio predlog branioca okrivljenog da se u dopuni dokaznog postupka sprovede novo vještačenje po vješataku saobraćajne struke, jer je po oceni suda dati nalaz potpun, jasan i u istom je u svemu na stručan način odgovoreno na postavljeni zadatak, dok su primjedbe branioca da je u konkretnom slučaju mjesto kontakta van pješačkog prelaza i da je do nezgode došlo usled pretrčavanja oštećene preko kolovoza van obilježenog pješačkog prelaza, po nalaženju suda neosnovane. Naime, iz nalaza i mišljenja, a i iz uviđajne dokumentacije, nesumnjivo se utvrđuje da vozilo kojim je upravljao okrivljeni nije intenzivno kočilo, jer na kolovozu nije ostavilo tragove kočenja. Imajući to u vidu, kao i zaustavnu poziciju vozila koja je obilježena na skici lica mjesta, vještak je koristeći parametar usporenja vozila za slučaj kada na kolovozu ne ostaju tragovi kočenja matematičkim putem izračunao tačnu poziciju mjesta kontakta, koja je prema tom proračunu nesumnjivo bila na pješačkom prelazu, a ne kako to ničim potkrijepljeno tvrdi branilac okrivljenog van pješačkog prelaza. Takođe, kako je okrivljeni nesumnjivo bio dužan, na šta ga je obavezivala citirana blaketna norma Zakona o bezbjednosti saobraćaja na putevima, da prilagodi brzinu vozila tako da u svakoj situaciji koju vidi ili ima razloga da predvidi može bezbjedno da zaustavi vozilo ispred pješačkog prelaza i propusti pješaka koji je već stupio ili stupa na pješački prelaz ili pokazuje namjeru da će stupiti na pješački prelaz, a što u konkretnom slučaju nije učinio, već je vozilom udario oštećenu, to su neutemeljene i neosnovane primjedbe odbrane (da je oštećena prelazila kolovoz suprotno saobraćajnim propisima) apsolutno bez uticaja na drugačiju odluku suda o krivici okrivljenog.</span>
</p>
<p>
<span class="span2">Sud je odbio i predlog branioca okrivljenog da se u dokaznom postupku izvrši uvid u fotografiju koju je odbrana dostavili sudu navodeći da se radi o fotografiji objavljenoj u dnevnoj štampi, a ovo imajući u vidu da se ne radi o dokazu koji je u skladu sa čl. 156 st. 2 Zakonika o krivičnom postupku, jer, osim što njena autentičnost ničim nije potvrđena, iz izjašnjenja okrivljenog sa glavnog pretresa jasno proizilazi da isti nije dao ni prećutnu, a ni izričitu saglasnost za pravljenje ove fotografije, iako se on nalazi na fotografiji.</span>
</p>
<p>
<span class="span2">Sud je cijenio i odbranu okrivljenog da zbog prljavog vjetrobranskog stakla i sunca nije mogao na vrijeme primjetiti oštećenu koja je pretrčavala kolovoz, sve do momenta dok se nije našla tačno ispred njegovog vozila, te da samim tim nije imao mogućnosti da izbjegne kontak. Međutim, osim što je ovakva odbrana po nalaženju suda sračunato data u cilju izbjegavanje krivice, ista je opovrgnuta kako iskazom svjedoka oštećene da nije pretrčavala kolovoz, tako i nalazom i mišljenjem vještaka saobraćajne struke koji je izračunao da se okrivljeni sa svojim vozilom nalazio na udaljenosti od 16,99 m od mjesta kontakta kada je oštećena stupila na kolovoz, te da mu je bez intenzivnog kočenja bila potrebna prostorna distanca od</span><span class="span2"> 9,41 m za zaustavljanje vozila, što bi potrajalo oko 2,39 s, iz čega se jasno zaključuje da je okrivljeni imao više nego dovoljno prostorno - vremenskih uslova da primjeti oštećenu i izbjegne kontakt sa istom. Takođe, ako se imaju u vidu osobine puta konstatovane u zapisniku o uviđaju, odnosno da se radilo o ravnom putu sa trotoarom sa obije strane i obilježenim pješačkim prelazom, te da je u vrijeme nezgode bio dan, odbrana okrivljenog da mu je sunce smanjivalo vidljivost i da mu je vjetrobransko staklo bilo zaprljano predstavljaju samo subjektivne faktore vožnje za koje je isključivo odgovoran vozač koji i u takvoj situaciji mora </span><span class="span2">da prilagodi brzinu vozila tako da može bezbjedno da zaustavi vozilo ispred pješačkog prelaza. Pored navedenog, sud je primjetio i kontradiktornost u odbrani okrivljenog datoj </span><span class="span2">na glavnom pretresu kada je prvo naveo da je do kontakta došlo na samom kraju pješačkog prelaza, da bi se zatim, a odmah nakon što je shvatio da odstupa od svoje dotadašnje odbrane, ispravio i rekao da je do kontakta došlo van pješačkog prelaza na udaljenosti 20 cm do 1 m. Odbrana okrivljenog da su na poklopcu njegovog vozila konstatovani samo obrisi prstiju šaka oštećene je opovrgnuta zapisnikom o uviđaju u kojem je konstatovano da je na poklopcu motora vozila okrivljenog zatečen obris tijela pješaka, dakle bez bilo kakve konkretizacije o kojem dijelu tijela se radilo. </span>
</p>
<p>
<span class="span2">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične i porodične prilike, odnosno da je nezaposlen, lošeg imovnog stanja, oženjen, njegovo držanje poslije učinjenog krvičnog djela, odnosno pokazano interesovanje za zdravstveno stanje oštećene i izraženo kajanje, njegov raniji život i s tim u vezi raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 1201/2016 od 30.09.2016. godine, dok otežavajućih okolnosti nije bilo, pa je sud okrivljenom shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primijeniti kaznu radi krivično pravne zaštite, jer se može očekivati da će se i sa upozorenjem uz prijetnju kazne zatvora u trajanju od 30 (trideset) dana i vremenom provjeravanja u periodu od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span2">Na osnovu čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka plati ukupan iznos od 200,50 eura, od čega na ime troškova medicinskog vještačenja iznos od 60,50 eura, na ime troškova saobraćajnog vještačenja iznos od 110,00 eura, i na ime sudskog paušala kao dijela troškova krivičnog postupka iznos od 30,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog, kao i troškove na ime nagrade i nužnih izdataka punomoćnika oštećene o čijoj visini će sud odlučiti posebnim rešenjem shodno čl. 227 st. 2 Zakonika o krivičnom postupku..</span>
</p>
<p>
<span class="span2">Sa svega izloženog, na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana, 18.11.2016. godine</span>
</p>
<p>&nbsp;</p>
<p>
<span class="span2">ZAPISNIČARKA                                                                                  S U D I J A   </span>
</p>
<p>
<span class="span2">  Edina Kraja,s.r.                                                                            Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">PRAVNA POUKA: Protiv ove presude dozvoljena je</span>
</p>
<p style="text-align:center;">
<span class="span2">                             žalba  u  roku od 8 dana od dana </span>
</p>
<p style="text-align:center;">
<span class="span2">                             prijema prepisa iste, Višem sudu</span>
</p>
<p style="text-align:center;">
<span class="span2">                            u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span2">ZTO. Edina Kraja</span>
</p>
<p>&nbsp;</p>
</div>
</div>


</body>
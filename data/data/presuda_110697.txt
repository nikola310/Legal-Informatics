<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.11/527</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenih T. R. i T. M., oba iz P., zbog krivičnog djela teška tjelesna povreda iz člana 151 st. 1 u vezi člana 23 Krivičnog zakonika u sticaju sa krivičnim djelom nasilničko ponašanje iz člana 399 Krivičnog zakonika, a protiv okrivljenog T. R. i zbog krivičnog djela teška tjelesna povreda iz člana 151 st. 1 Krivičnog zakonika, odlučujući o optužnom predlogu ODT-a Podgorica Kt.br. 474/10 od 01.07.2011. godine, kojeg je na glavnom pretresu zastupao Radonjić Vukas, zamjenik ODT-a Podgorica, nakon glavnog i javnog pretresa održanog dana 22.10.2014. godine u prisustvu stranaka i branioca okrivljenih advokata Strugar Dragoljuba, donio je, a dana 24.10.2014. godine i javno objavio, </span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p style="text-align:center;">
<span class="span1">I</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>&nbsp;</p>
<p>
<span class="span1">T. R., od oca M. i majke M., rođene M., rođen ... godine u P., gdje mu je i prebivalište – ulica ..., podstanar kod G. M., državljanin Crne </span><span class="span1">Gore, neoženjen, bez djece, završio srednju elektro školu, zaposlen privatno kao moler, srednjeg imovnog stanja, neosuđivan,</span>
</p>
<p>&nbsp;</p>
<p>
<span class="span1">T. M., od oca M. i majke M., rođene M., rođen ... godine u P.,</span><span class="span1"> </span><span class="span1">gdje mu je i prebivalište – ulica ..., podstanar kod G. M., državljanin Crne </span><span class="span1">Gore, neoženjen, bez djece, završio srednju elektro školu, nezaposlen, srednjeg imovnog stanja, neosuđivan,</span>
</p>
<p>&nbsp;</p>
<p style="text-align:center;">
<span class="span1">K R I V I     S U</span>
</p>
<p>&nbsp;</p>
<p>
<span class="span1">Zato što su: </span>
</p>
<p>&nbsp;</p>
<p>
<span class="span1">1.Dana 04. aprila 2010. godine, oko 16:00 časova, u Podgorici, u ulici IV Proleterske, okrivljeni R. T. i maloljetni M. T. zajednički, svjesni svog djela čije su izvršenje htjeli, kao svoje i kao zajedničko i svjesni njegove zabranjenosti, drugog teško tjelesno povrijedili, na način što su ušli u kuću oštećene S. S. i zadali joj više udaraca pesnicama i nogama po glavi i tijelu nanijevši joj tako tešku tjelesnu povredu u vidu preloma nosnih kostiju sa dislokacijom, rane razderine u predjelu spoljašnjeg kraja lijeve obrve i rane razderine na grebenu nosa</span>
</p>
<p>&nbsp;</p>
<p>
<span class="span1">- čime su kao saizvršioci izvršili krivično djelo teška tjelesna povreda iz člana 151 st. 1 u vezi člana 23 Krivičnog zakonika,</span>
</p>
<p>&nbsp;</p>
<p>
<span class="span1">2. Dana 04.10.2010. godine, u Podgorici, u Golubovcima, zajednički, svjesni svog djela čije su izvršenje htjeli kao svoje i kao zajedničko i svjesni njegove zabranjenosti, vršenjem nasilja prema drugom izazivanjem tuče i drskim i bezobzirnim ponašanjem ugrozili spokojstvo građana i remetili javni red i mir, pri čemu je nekom licu nanesena laka </span><span class="span1">tjelesna povreda, na način što su polomili sav inventar u ugostiteljskom objektu vlasništvo V. M. i oštećenog D. M., a po izlasku iz istog okrivljeni M. T. zadao jedan udarac kamenicom u predjelu glave oštećenom M. D., gostu lokala, nanijevši mu laku tjelesnu povredu u vidu nagnječine u lijevom čeonom sljepoočnom predjelu, ranu razderinu u predjelu lijeve ušne školjke i krvni podliv donjeg kapka lijevog oka, a okrivljeni T. R. oštećenom M. zadao udarac tesarskom sjekiricom u predjelu leđa, nanijevši mu laku tjelesnu povredu u vidu nagnječenja u predjelu slabinsko krsne kičme</span>
</p>
<p>&nbsp;</p>
<p>
<span class="span1">- čime su kao saizvršioci izvršili krivično djelo nasilničko ponašanje iz člana 399 Krivičnog zakonika,</span>
</p>
<p>&nbsp;</p>
<p>
<span class="span1">Pa im Sud, primjenom citiranih zakonskih odredbi, te čl. 2, 3, 4, 5, 13, 15, 32, 36, 42, 48 st. 1 Krivičnog zakonika, prethodno utvrdjuje: </span>
</p>
<p>&nbsp;</p>
<p>
<span class="span1">za krivično djelo teška tjelesna povreda iz člana 151 st. 1 u vezi člana 23 Krivičnog zakonika kazne zatvora u trajanju od po 6 (šest) mjeseci,</span>
</p>
<p>&nbsp;</p>
<p>
<span class="span1">za krivično djelo nasilničko ponašanje iz člana 399 Krivičnog zakonika kazne zatvora u trajanju od po 6 (šest) mjeseci,</span>
</p>
<p>&nbsp;</p>
<p>
<span class="span1">Pa im Sud primjenom člana 48. st 2, 52, 53 i 54 Krivičnog zakonika te članova 226, 227, 229, 239 i 374 Zakonika o krivičnom postupku i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNE OSUDE</span>
</p>
<p>&nbsp;</p>
<p>
<span class="span1">Kojim im</span><span class="span1"> utvrdjuj</span><span class="span1">e jedinstvene kazne zatvora u trajanju od po 8 (osam) mjeseci</span><span class="span1"> i  </span><span class="span1">istovremeno odredjuje da se iste</span><span class="span1"> neće izv</span><span class="span1">ršiti ako okrivljeni u roku od 3 (tri</span><span class="span1">) godine po prav</span><span class="span1">nosnažnosti presude ne izvrše</span><span class="span1"> novo krivično djelo.</span>
</p>
<p>&nbsp;</p>
<p>
<span class="span1">Oštećeni S. S. i M. D. se u pogledu ostvarivanja postavljenog imovinsko - pravnog zahtjeva upućuju na redovnu građansku parnicu. </span>
</p>
<p>&nbsp;</p>
<p>
<span class="span1">Obavezuju se okrivljeni da na ime budžetskih sredstava Crne Gore solidarno uplate iznos od </span><span class="span1">258,50 €</span><span class="span1"> (dvijestotinepedesetosameurapedesetcenti), kao i iznose od po 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">II</span>
</p>
<p>&nbsp;</p>
<p>
<span class="span1">Prema okrivljenom T. R. sa prednje naznačenim podacima,</span>
</p>
<p>&nbsp;</p>
<p>
<span class="span1">Na osnovu člana 372 tačka 1 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OPTUŽBA SE ODBIJA</span>
</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">Dana 27.05.2010. godine, oko 23:00 časa, na pješačkom mostu na Ribnici i u ul. V Proleterske u Podgorici, okrivljeni T. R., drugog teško tjelesno povrijedio, na način što je oštećenom Ć. F., najprije na pješačkom mostu zadao udarac pesnicom u predjelu lica, a </span><span class="span1">potom u ul. V Proleterske opet udario oštećenog pesnicom u predjelu lica, nanoseći mu tako tešku tjelesnu povredu u vidu preloma donjovilične kosti u predjelu lijevog ugla sa dislokacijom i nagnječenje u predjelu lijevog obraza</span>
</p>
<p>&nbsp;</p>
<p>
<span class="span1">- čime bi izvršio krivično djelo teška tjelesna povreda iz člana 151 st. 1 Krivičnog zakonika.</span>
</p>
<p>&nbsp;</p>
<p>
<span class="span1">Oštećeni Ć. F. se u pogledu postavljenog imovinsko - pravnog zahtjeva upućuje na redovnu građansku parnicu.</span>
</p>
<p>
<span class="span1"> </span>
</p>
<p>
<span class="span1">Troškovi postupka u ovom dijelu padaju na teret budžetskih sredstava.</span>
</p>
<p>&nbsp;</p>
<p style="text-align:center;">
<span class="span1"> O b r a z l o ž e n j e</span>
</p>
<p>&nbsp;</p>
<p>
<span class="span1">Optužnicom ODT-a Podgorica Kt.br. 474/10 od 01.07.2011. godine okrivljenima T. R. i T. M. stavljeno je na teret izvršenje krivičnog djela teška tjelesna povreda iz člana 151 st. 1 u vezi člana 23 Krivičnog zakonika u sticaju sa krivičnim djelom nasilničko ponašanje iz člana 399 Krivičnog zakonika, a okrivljenom T. R. i krivično djelo teška tjelesna povreda iz člana 151 st. 1 Krivičnog zakonika. Zastupnik optužbe je prije završne riječi izmijenio vrstu optužnog akta i činjenični opis dispozitiva kao u izreci presude i istovremeno je odustao od optužbe protiv okrivljenog T. R. zbog krivičnog djela teška tjelesna povreda iz člana 151 st. 1 Krivičnog zakonika učinjenog prema oštećenom Ć. F., pa je u završnoj riječi ostao pri tako izmijenjenom optužnom aktu i predložio je Sudu da okrivljenima izrekne adekvatnu krivičnu sankciju obzirom da je dokazima provedenim na glavnom pretresu u potpunosti dokazana njihova krivica.</span>
</p>
<p>&nbsp;</p>
<p>
<span class="span1">Okrivljeni T. R. je u svojoj odbrani u prethodnom postupku naveo da je dana 04.04.2010. godine nešto poslije 12:00 časova zajedno sa svojim bratom M. pošao kod svog druga K. M. koji živi u ulici IV Proleterske i u momentu dok su prolazili pored kuće S.S., koju zna od ranije, ista je izašla iz kuće i bez ikakvog razloga ga je udarila nekom drvenom letvom u predjelu leđa, tačnije desnog ramena, od koga udarca je pao na zemlju tako da su komšinice povikale „kuku ubi ga“. Odmah je ustao sa zemlje i S. je objema rukama odgurno od sebe u pravcu ramena i otvorenom rukom je udario u predjelu lijevog obraza, tako da je ona pala na ogradu koja se malo oštetila, zbog čega su prišle komšije koje su pokušale da ih razdvoje, iako je S. i tada pokušavala da ga udari pomenutom letvom. Okrivljeni je dalje naveo da koliko je njemu poznato M. nije udarao oštećenu, a nakon događaja on je pošao kod svog prijatelja K. M. gdje su se zadržali 20-ak minuta, a onda je otišao kod svoje sestre kada ga je policija privela. S. S. poznaje od ranije iz perioda kada je živio u tom naselju i u cijelom kvartu ona važi za osobu koja ima određenih psihičkih smetnji. </span>
</p>
<p>
<span class="span1">U odnosu na događaj koji se desio dana 27.05.2010. godine okrivljeni je naveo da je zajedno sa bratom M. i B. B. prelazio preko pješačkog mosta kada su prolazila dva momka u pijanom stanju i jedan od njih je izvadio nož i uhvatio ga za košulju pokušavajući da ga ubode, pa ga je on udario tako da je taj momak pao, a moguće da je taj momak pao zato što je bio u pijanom stanju. Odamah poslije udarca njih trojica su pobjegli, ali ga je opet sustigao ovaj momak i krenuo je da ga udari staklenom flašom, tako da ga on ponovo udario pesnicom u glavu. </span>
</p>
<p>
<span class="span1">U odnosu na događaj koji se desio dana 04.10.2010. godine okrivljeni je naveo da se sa bratom M. i P. Z. nalazio u blizini stadiona „Trešnjica“ na krštenju kod prijatelja S. Z., pa kada su se vratili sa krštenje negdje oko 13:00-14:00 časova njegov brat M. je dobio poziv od sestre T. koja mu je rekla da neki ljudi napadaju na njenu kuću i da hoće da je tuku. Nakon toga njih trojica su došli do kuće svoje sestre, obzirom da njen muž živi u </span><span class="span1">Njemačkoj i ispred kuće su vidjeli četvoricu momaka koji su se nalazili na terasi i na ulaznim vratima kuće i kada im je on rekao „dobar dan“ i pitao ih gdje mu je sestra čuo je T. glas iz kuće poslije čega su ova četvorica momaka krenula prema njemu i M. sa namjerom da ih tuku. Ubrzo je došlo do razmjene udaraca, jedan od ove četvorice momaka ga je udario nogom u predjelu lijeve nadlatkice, da bi poslije tuče ova četiri momka pobjegla prema kafani, a kada su on i M. krenuli prema autu nijesu mogli da krenu od ovih momaka koji su stali ispred, tako da su oni izašli i opet je došlo do tuče. Okrivljeni je dalje naveo da ni u ovoj tuči njih dvojica nijesu imali ništa u rukama, a M. mu je kasnije rekao da je jedan od momaka u rukama imao i nož i da je M. spriječio taj napad. Za vrijeme ove druge tuče na njega i M. su ovi momci bacali stolice sa terase kafane, a njihov prijatelj Z. P. nije izlazio iz auta već je tuču odatle posmatrao. </span>
</p>
<p>
<span class="span1">U odbrani na glavnom pretresu okrivljeni T. R. je dodao da njegova namjera nije bila ništa drugo osim da prođe pored kuće oštećene S. S. kako bi došao do kuće svog druga, a na njeno provociranje nije ni reagovao osim osmjehom, ali kada ga je udarila morao je da reaguje, dok nije tačno da je udarao rukama i nogama po glavi i tijelu. U odnosu na događaj koji se desio u Golubovcima naveo je da je morao da se brani od napada te četvorice momaka i nije tačno da je on M. D. zadao udarac testerskom sjekiricom, ali mu jeste udario šamar kada je ovaj izvadio nož. </span>
</p>
<p>&nbsp;</p>
<p>
<span class="span1">Okrivljeni T. M. je u odbrani u prethodnom postupku naveo da je dana 04.04.2010. godine nešto poslije 12:00 časova zajedno sa svojim bratom R. pošao kod prijatelja K. M. koji živi u ulici IV Proleterske i kada su njih dvojica prolazili pored kuće S. S. ona je izašla iz kuće i bez ikakvog razloga je pokušala da udari R. betonskom ciglom koju je držala u ruci, ali ga je samo okrznula tako da je on pao na zemlju. Naveo je da je R. ustao i otvorenom šakom je udario u predjelu lica i odgurnuo je poslije čega je oštećena pala na ogradu od dvorišta, a cijelo vrijeme ona ih je vrijeđala i psovala. Naveo je da je pokušao da razdvoji njih dvoje, da nije udario oštećenu, niti je pričinio bilo kakvu štetu na objektu, a u toku ovog događaja određeni broj komšija je izašao iz kuće. Pojasnio je da je oštećena S. u rukama u stvari imala neku metalnu šipku na čijem kraju je bila ubetonirana cigla tako da je to činilo jednu cjelinu i sa tim predmetom je udarila R. u predjelu ramena. U toj tuči on nije udario oštećenu, već je ona njega odgurnula tako da je pao na njenu ogradu kojom prilikom je povrijedio lijevu ruku.</span>
</p>
<p>
<span class="span1">U odnosu na događaj koji se desio dana 27.05.2010. godine oko 21:00 čas okrivljeni je naveo da je sa bratom R. i B. B. išao pješice preko mosta na Ribnici kada su na mostu naišla dva pijana čovjeka sa mlađom djevojkom i jedan od njih je bez razloga nasrnuo da R., uhvatio ga za košulju i držao je nož u ruci, zbog čega ga je R. udario pesnicom u glavu poslije čega su njih trojica pobjegli. Naveo je da su za njima pošla ova dva čovjeka i R. je morao opet da udari ovog istog momka kako bi spriječio da ga on udari staklenom flašom.</span>
</p>
<p>
<span class="span1">U odnosu na događaj koji se desio dana 04.10.2010. godine okrivljeni je naveo da je toga dana zajedno sa svojim bratom R. i P. Z. bio na krštenju u Zeti i negdje oko 16:00 – 17:00 časova njega je na telefon nazvala sestra T. koja mu je rekla plačnim glasom da dođu kod nje jer hoće neki ljudi iz kafane da je tuku. Kako se njen muž nalazio u Njemačkoj, on i R. su zajedno sa P. Z.m pošli do njene kuće i kada su stigli njih dvojica su izašli iz auta i na stepeništu ka ulazu vidio je 4 momka kojim je on ili R. rekao „dobar dan“ poslije čega se jedan od ovim momaka zaletio ii udario je R. u predjeli lijeve ruke. Ubrzo su ova četiri momka nasrnula na njih dvojicu, nastala je tuča, oni su se branili, a poslije 2-3 minuta su ovi momci pobjegli prema kafani, da bi, u momentu kada su njih dvojica sjela u auto i krenula da idu, ovi momci se rasporedili oko auta tako da P. Z. nije mogao da ide ni naprijed ni nazad. Okrivljeni je dalje naveo da su on i R. morali da izađu iz auta i ovi momci su opet nasrnuli na njih, došlo je do nove tuče u kojoj su ih ovi momci gađali </span><span class="span1">stolicama iz kafane i sa terase kafane, dok on i njegov brat u cijelom događaju u rukama nijesu imali ništa.</span>
</p>
<p>
<span class="span1">U odbrani na glavnom pretresu okrivljeni T. M. je naveo da se sjeća da ih S. S. vrijeđala, da je udarila njegovog brata po leđima zbog čega je R. samo gurnuo rukom u predjelu njenog tijela. Pojasnio je da mu je preko telefona sestra rekla da su je neka konobarica i vlasnik lokala maltretirali i nazivali pogrdnim imenima, a kada su došli ovi momci su nasrnuli na njih tako da su morali da se brane. Tačno je da je R. udario pesnicom u predjelu glave, ali je to uradio zato što je taj momak u ruci držao nož i sa njim ih je napao, a tesarsku sjekiricu je njegov brat izbacio iz objekta na ulicu i nije nikoga sa njom udarao. Glavni razlog ove svađe je taj što je jedan momak iz čista mira uzeo stolicu i udario R. po glavi.</span>
</p>
<p>
<span class="span1">Nakon što mu je ukazana razlika u odbrani koju je dao u prethodnom postupku i na glavnom pretresu okrivljeni je naveo da se sada ne može sjetiti na koji se način odigrao ovaj događaj.</span>
</p>
<p>
<span class="span1">Branilac okrivljenih je u završnoj riječi naveo da su se okrivljeni u oba događaja samo branili, da nijesu izazvali tuču, već da su prvi napadnuti od strane oštećene S. S., a u drugom događaju od strane četiri momka koji su prethodno vrijeđali njihovu sestru, zbog čega je tražio donošenje oslobađajiće presude.</span>
</p>
<p>&nbsp;</p>
<p>
<span class="span1">Okrivljeni T. R. je u završnoj riječi ostao pri svojoj odbrani i prihvatio je završnu riječ svog branioca.</span>
</p>
<p>&nbsp;</p>
<p>
<span class="span1">Okrivljeni T. M. je u završnoj riječi ostao pri svojoj odbrani i prihvatio je završnu riječ svog branioca.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka T. T., na saglastan predlog stranaka pročitao iskaz svjedoka oštećene S. S. sa zapisnika o glavnom pretresu od 07.06.2013. godine, oštećenog M. D. sa zapisnika o glavnom pretresu od 07.06.2013. godine, svjedoka oštećenog D. M. sa zapisnika o glavnom pretresu od 07.06.2013. godine, svjedoka M. T. sa zapisnika o glavnom pretresu od 09.07.2013. godine, svjedoka L. S., Lj. D. i B. V. sa zapisnika o glavnom pretresu od 09.07.2013. godine, svjedoka Đ. G. sa zapisnika o glavnom pretresu od 29.11.2013. godine, svjedoka K. M. sa zapisnika o glavnom pretresu od 05.02.2014. godine, svjedoka oštećenog Ć. F. sa zapisnika Ki.10/116 od 22.09.2010. godine, svjedoka Al. V. sa zapisnika Ki.10/116 od 19.11.2010. godine, svjedoka M. V. sa zapisnika Ki.10/116 od 18.05.2011. godine, pročitao zapisnik o uviđaju UP PJ Podgorica Ku.br. 349/2010 od 06.04.2010. godine, službenu zabilješku UP PJ Podgorica Ekspozitura za javni red i mir Ku.br. 349/2010 od 06.04.2010. godine, službenu zabilješku UP PJ Podgorica br. 527/2010 od 01.06.2010. godine, zapisnik o uviđaju UP PJ Podgorica Ku.br. 937/2010 od 20.10.2010. godine, službenu zabilješku UP PJ Podgorica Ekspozitura za javni red i mir – Filijala Zeta Ku.br. 937/2010 od 04.10.2010. godine, pročitao nalaz i mišljenje sudskog vještaka medicinske struke Ki.br. 10/116 od 13.10.2010. godine i 14.06.2011. godine, pročitao izvještaj Centra za socijalni rad opština Podgorica, Cetinje, Danilovgrad i Kolašin br. 03-3032 od 28.06.2010. godine, izvršio uvid u fotodokumentaciju UP PJ Podgorica br. 17-28-244790/963 od 08.04.2010. godine, fotodokumentaciju UP PJ Podgorica br. 17-28-244-1984/2462 od 04.10.2010. godine, izvršio uvid u medicinsku dokumentaciju na ime oštećene S. S., Ć. F., M. D. i D. M., pročitao izvod iz KE za okrivljenog T. R. izdat od Ministrarstva pravde CG br. 0203/2814 od 10.07.2014. godine i izvod iz KE za okrivljenog T. M. izdat od strane Ministarstva pravde CG broj 0203/2813 od 10.07.2014. godine.</span>
</p>
<p>&nbsp;</p>
<p>
<span class="span1">Svjedok - oštećena S. S. je u iskazu pred istražnim sudijom Ovog suda navela da se predmetnog dana vratila kući sa groblja kada je vidjela da je po naselju neka pometnja i </span><span class="span1">da policija traži braću T.. Negdje poslije 15:00 časova čula je da neko lomi kapiju, pa je ustala i vidjela da R. i M. lome kapiju i govore joj da je ih je ona prijavila policiji, na šta je ona pokušala da im objasni da ona ne zna o tome ništa, a onda je iz straha pobjegla u drugu sobu i pozvala je policiju. Dok nije stigla policija braća T. su uspjeli da polome kapiju, ušli su u dvorište, tačnije u WC gdje su sve polomili, spoljašnja vrata, zidove, WC šolju, nakon čega su ušli na druga vrata od stana gdje su nastavili da lome vrata, prozore i onda su došli do nje i izudarali su je pesnicama i nogama po glavi i tijelu i pobjegli. Navela je da se pridružuje krivičnom gonjenju i da postavlja imovinsko - pravni zahtjev.</span>
</p>
<p>
<span class="span1">U iskazu na glavnom pretresu oštećena S. S. je navela da su oba okrivljena bez razloga krenula da lome kapiju i zna da su je oba udarala rukama i nogama tako da je R. udario u glavu od čega je pala, a onda je M. direktno nogom udario u kičmu. Navela je da je sve trajalo jedno pola sata, preko 5 puta su je oni udarali u glavu i M. jednom nogom u kičmu i to se sve dešavalo u dvorištu, jer oni nijesu ulazili u kuću već su sa terase polomili sve prozore na kući. Prije nego što je došla policija tu je bilo dosta ljudi iz komšiluka, ali su se svi povukli i niko nije htio ništa da kaže, iako su svi gledali šta se dešava.</span>
</p>
<p>
<span class="span1">Nakon što je upoznata sa izvjesnim razlikama u kazivanju u prethodnom postupku i na glavnom pretresu oštećena je pojasnila da se drži svoje prve izjave, jer su od tada prošle dvije godine. </span>
</p>
<p>&nbsp;</p>
<p>
<span class="span1">Svjedok - oštećeni D. M. je pred istražnim sudijom Ovog suda naveo da je sa M. D. sjedio u kafani u Golubovcima, čiji je vlasnik D. brat i u tom momentu je jedna djevojka prošla pored njih i D. joj je rekao zašto ne dođe da radi kod njega, jer je ranije radila u toj kafani. Ova djevojka je nešto odgovorila, a D. joj je rekao nešto u smislu „bježi tamo kurvo jedna“, na šta je on rekao D. da ne treba da psuje djevojku u njegovom prisustvu i ta djevojka je prokomentarisla „dobro, dobro, viđećeš ti ko je kurva“. Svjedok je dalje naveo da su D. i njegov brat pošli na neko saučešće, a onda su se ispred kafane pojavila tri momka koji su sa palicama ili motkama u rukama počeli da lome stakla na ulaznim vratima, a čak su i njemu rekli „i tebe ćemo ovako“. Dok su ovi momci lomili inventar pojavili su se braća M. i nastala je rasprava, na šta je on ušao sa namjerom da pođe prema autu, poslije čega mu je neko od ove trojice momaka rekao „i tebe ćemo“, a onda mu je prišao i kako je očekivao da će da ga udari, on je njega prvi udario stisnutom pesnicom u predjelu glave, a istog momenta njega je neko od ove druge dvojice momaka udario ili kamenom ili nekim drugim predmetom po glavi od čega je izgubio svijest. Kao oštećeni se nije pridružio krivičnom gonjenju i nije postavio imovinsko pravni zahtjev.</span>
</p>
<p>
<span class="span1">U svom iskazu na glavnom pretresu oštećeni D. M. je pojasnio da nije siguran koje ga je  lice udarilo predmetnom prilikom, a momak koji je krenuo prvi iz grupe prema njemu je vjerovatno htio da ga udari, zbog čega je on morao prvi da reaguje.</span>
</p>
<p>&nbsp;</p>
<p>
<span class="span1">Svjedok - oštećeni M. D. je u iskazu pred istražnim sudijom Ovog suda naveo da je držao kafanu „Složna braća“ zajedno sa bratom V. i da ga je predmetnog dana nazvala konobarica iz kafane i rekla njegovom bratu da neka lica lome inventar po kafani. Odmah je sa bratom došao do kafane i vidio je da su sva stakla polomljena, da D. M. leži na terasi kafane, a unutar kafane su bile polomljene sve čaše, flaše i televizor, isprevrtani su bili stolovi i stolice, pa je on pošao do ovih momaka, a njegov brat je ukazivao pomoć povrijeđenom Dragoviću. Kada je došao do ovih momaka nije uspio ništa da kaže, već ga je jedan od njih, koji je stajao njemu iza leđa, udario čekićem ili teslom u predjelu kičme, tačnije donjeg dijela kičme od čega je pao i ovi momci su pobjegli. </span>
</p>
<p>
<span class="span1">U iskazu na glavnom pretresu je naveo da je na hodniku prepoznao okrivljenog T. R. kao osobu koja mu je predmetnom prilikom zadala udarac sjekiricom – teslom. Naveo je da se pridružuje krivičnom gonjenju okrivljenih i da postavlja imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok M. T. je u iskazu pred istražnim sudijom Ovog suda navela da živi u naselju Ribnica koje naselje je sačinjeno od baraka koje nemaju ograde i predmetnog dana je bio Vaskrs i svi su posjećivali jedni druge, pa je tako negdje oko podne ona došla do B. Ž. i njegove supruge. Iza kuće komšije K. Z. vidjela je braću T. u društvu sa nekim ženama i kada su krenuli ka kući B. komšinica S. S. nije dozvolila da oni uđi na tu kapiju, već je iz svog vanjskog kupatila uzela vodu i počela da je prosipa ispred kapije B. kako T. ne bi ušli. Inače, cijelo naselje ima problema sa S. S. zbog njenog ponašanja koje uvijek izaziva ekcese i tada je čula kako ona psuje T., kako im govori da im je majka kurva i kako M. govori „M. jesi li došao da pokupiš pare od mušterija za tvoju majku“. Na ove riječi okrivljeni su rekli oštećenoj da treba da je bude sramota, da je starija žena i da treba da uđe u kuću, nakon čega je oštećena iz kuće iznijela šipku i preko jedne žive ograde je udarila R. preko leđa.</span>
</p>
<p>
<span class="span1">U iskazu na glavnom pretresu svjedok je pojasnila da je predmetnom prilikom oštećena drškom od metle udarila R., zbog čega je R. zamahnuo u njenom pravcu, ali nije vidjela da je udario, a tačno je da je ona pala. Prilikom dolaska Hitne pomoći S. je lomila stvari, a ovom prilikom nije vidjela da braća T. ulaze niti izlaze iz kuće oštećene.</span>
</p>
<p>&nbsp;</p>
<p>
<span class="span1">Svjedok L. S. je u iskazu pred istražnim sudijom navela da njen brat od ujaka živi preko puta barake u kojoj stanuje S. S. i predmetnog dana je ona sjedjela kod njih na kafu i u jednom momentu je vidjela da dolazi policija ispred kuće S. S. i svi su izašli da vide o čemu se radi. Policija je tražila braću T., ali ih nije našla, da bi poslije jedno 20-ak minuta u tu ulicu došli R. i M. T. koji su čestitali Vaskrs, a onda se pojavila S.S. koja je vrijeđala okrivljene govoreći im da im je majka kurva i slično. Svjedok je dalje navela da je vidjela kako u ruci S. drži šipku ili neko drvo i sa tim je udarila R. preko leđa, zbog čega se R. okrenuo i zna da je S. pala sa strane, ali nije vidjela da li je on nju udario. Poslije ovoga S. je ušla u svoje dvorište i počela je da gađa sve sa nekim pločama, ali njoj nije poznato šta se dalje dešavalo jer je svoju djecu uvela u kuću.</span>
</p>
<p>
<span class="span1">U iskazu na glavnom pretresu svjedok je navela da je predmetnom prilikom oštećena S. S. psovala okrivljene, da ih je gađala kršima, a R. je i udarila nekom drškom od metle ili nekim štapom po leđima, zbog čega se R. okrenuo i samo jednom je ošamario oštećenu nakon čega je ona pala. Sve se ovo odigralo na ulici, oštećena nije bila u svom dvorištu kada se to dogodilo, a iz kapije ih je gađala kamenjem, ali ona nije vidjela da li je okrivljeni nakon pada udarao i tu je bilo dosta ljudi koji ne bi dozvolili da do toga dođe. </span>
</p>
<p>
<span class="span1">Nakon što joj je ukazana razlika u kazivanju u iskazu pred istražnim sudijom i na glavnom pretresu svjedok je navela da je tačno i jedno i drugo i da je Slavica prvo zvala policiju.  </span>
</p>
<p>&nbsp;</p>
<p>
<span class="span1">Svjedok Lj. D. je u iskazu pred istražnim sudijim naveo da je predmetnom prilikom sjedio u svojoj kući kada je čuo galamu i viku u naselju, nakon čega je izašao i vidio je S. S. kako drži u rukama neku šipku ili motku i kako udara R. po leđima, zbog čega se R. okrenuo i rukama je odgurnuo S. koja je od toga pala. S. je poslije toga ustala i iz svog dvorišta je gađala nekim ciglama i kršima po ulici, a dalje mu nije poznato šta se dešavalo osim što je poslije 10-ak minuta došla policija.</span>
</p>
<p>
<span class="span1">U iskazu na glavnom pretresu svjedok je naveo da cijelo naselje ima problema sa S. S., jer ista stalno provocira i izaziva i nema niti jednog momka koji nije bio zbog nje u zatvoru. U ovom događaju oštećena je galamila i psovala, pa je nekom šipkom udarila okrivljenog T. R. po leđima, poslije čega se on onako mahinalno okrenuo i slučajno je zakačio rukom oštećenu negdje u predjelu ramena, ali mu nije poznato šta se dalje dešavalo.</span>
</p>
<p>
<span class="span1">Na posebno pitanje da pojasni razlike u kazivanju u iskazu pred istražnim sudijom i na glavnom pretresu svjedok je naveo da je tačno ovo što je rekao na glavnom pretresu, jer je tada bio iziritiran i ne zna šta je pričao. </span>
</p>
<p>&nbsp;</p>
<p>
<span class="span1">Svjedok K. M. je u iskazu naveo da su predmetnog dana braća T. trebala da dođu kod njega kući i u jednom momentu je začuo neku viku i galamu, pa je izašao ispred kuće i vidio je da su sve komšije izašle ispred, a tek kasnije je saznao da su se okrivljeni zakačili sa komšinicom S. S..</span>
</p>
<p>&nbsp;</p>
<p>
<span class="span1">Svjedok B. V. je pred istražnim sudijom Ovog suda navela da je kritičnog dana sjedjela u kući i da je čula neku viku i galamu u naselju, ali da nije ništa vidjela osim što je kasnije saznala da je došlo do neke svađe između braće T. i S. S.. </span>
</p>
<p>
<span class="span1">U iskazu na glavnom pretresu ovaj svjedok je navela da joj nije ništa poznato o ovom događaju, da nije ništa vidjela niti čula, jer su se oni kasnije tu doselili, a za braću T. zna da su časni i pošteni momci.</span>
</p>
<p>
<span class="span1">Upitana da pojasni razlike u kazivanju u svom iskazu pred istražnim sudijom i na glavnom pretresu svjedok je navela da se sada ne sjeća šta je bilo prije četiri godine.  </span>
</p>
<p>&nbsp;</p>
<p>
<span class="span1">Svjedok M. V. je u iskazu u toku postupka naveo da je u označenom periodu držao kafanu „Složna braća“ kada ga je pozvala konobarica i rekla mu da dva momka lome sve po kafani, zbog čega je sa svojim bratom D. pošao put kafane. Kada je izašao iz vozila vidio je da su sva stakla polomljena po kafani i jedan čovjek, za koga se kasnije ispostavilo da je D. M., je ležao na terasi kafane, dok su ovi momci bili udaljeni na nekih 30-ak metara od kafane i njegov brat je pošao ka njima za koje vrijeme je on ukazivao pomoć povrijeđenom D.. Svjedok je dalje naveo da je on bio zauzet smještanjem povrijeđenog D. u vozilo i kada se okrenuo vidio je da njegov brat leži na asfaltu, ali nije vidio trenutak kada je neko udario njegovog brata. Cijela kafana je bila polupana, slomljene su bile čaše, flaše, televizor i stakla, a stolovi i stolice su bile isprevrtane tako da je ukupna šteta bila oko 500 eura.</span>
</p>
<p>&nbsp;</p>
<p>
<span class="span1">Svjedok A. V. je u iskazu navela da je predmetnog dana radila u naselju Golubovci u kafani M. V. i negdje oko 15:00 – 16:00 časova u kafanu su ušla dva momka i počeli su da lome stolove, stolice, čaše i flaše, televizor su bacili na pod i sva stakla su polomili. Zbog ovoga je odmah nazvala braću M. V. i M. D. i čim su oni došli ova dva momka su dotrčala do njih, jedan je imao teslu u rukama, a drugi zakrivljenu vodovodnu cijev i nasrnuli su na njih. Dalje je navela da je vidjela da su njih dvojica udarala M.D.a, koji je inače invalid, da je D. M., koji su tu zatekao, pokušao da smiri situaciju, ali je njega kamenom udario ovaj mlađi momak što je držao vodovodnu cijev u rukama, a čula je i da M.D. jauče, jer je zadobio udarac u predjelu glave. Kasnije je u policiji prepoznala ova dva momka, jer joj je policija pokazala fotografije i rekli su joj da se ti momci prezivaju T..  </span>
</p>
<p>&nbsp;</p>
<p>
<span class="span1">Svjedok T. T. je u iskazu pred istražnim sudijom navela da se dva mjeseca prije događaja od 04.10.2010. godine porodila, da se njen muž nalazio u Njemačkoj i dan prije kritičnog događaja je kod nje i svekrve došla jedna žena koju su svi zvali T. P. i koja je bila pijana, pa je počela da maltretira svekrvu, vukla je za rukav i tražila je da idu zajedno u kafanu da piju. Dalje je navela da je pokušala da zaštiti svekrvu i da je ubrzo T. izašla iz dvorišta, ali je rekla „većeras ću kroz kuću sve da vam polomim“ i onda se vratila u kafanu. Njena svekrva se uplašila i pošla je da je prijavi u policiju, ali ju je T. presrela i uhvatila je za grlo, tako da je ona morala do dotrči do njih dvije i ošamarila je par puta T. kako bi se ona odmakla. Sljedećeg dana na ulici su je sreli I. i D. M. i pitali su je zašto je tukla T., prijetili su da će joj izvaditi grkljan i da joj više nema života u Zeti, da će je ubiti i slično, zbog čega je odmah pozvala svoju braću R. i M.. koji su došli posle desetak minuta, a onda su pošli u kafanu „Složna braća“. Sa terase svoje kuće je vidjela da iz kafane izlaze 3-4 osobe, tu su bila i njena braća i tukli su se pesnicama, a kada je R. došao kod nje kući vidjela je da je u ruci držao jednu teslicu i sa njom je pošao u kafanu „Složna braća“ gdje je lomio stakla na kafani. U tom momentu je naišao I. M. i pokušao je dizalicom od auta </span><span class="span1">da udari R., ali nije uspio, jer ga je R. udario pesnicom u predjelu glave, od čega je Ivo pao. Iz kafane su letjele stolice prema njenoj braći nakon čega se tuča završila.</span>
</p>
<p>
<span class="span1">U iskazu na glavnom pretresu svjedok je pojasnila da je posle prijetnji od strane braće M. nazvala svoju braću koji su došli kod nje kući i tada su vjerovatno u pravcu njene kuće krenula braća M. i nastala je tuča na prostoru između njihove kuće i kafane. Cijelo vrijeme se nalazila na terasi kuće i vidjela je da je jedan od braće M. iz auta uzeo dizalicu i sa njom je krenuo da se tuče, a tu je bilo i dosta ljudi koji su ispred kafane iznosili stolice i gađali okrivljene, zbog čega je nastala tuča. Okrivljeni T. R. je samo jednom ošamario jednog od braće M. i to kada je ovaj krenuo dizalicom na njih, a okrivljeni u rukama nijesu imali nikakvo oružje, niti predmete. </span>
</p>
<p>
<span class="span1">Nakon što je upoznata sa svojim kazivanjem i razlikama na zapisniku pred istražnim sudijom i na glavnom pretresu svjedok je navela da je od tada prošlo dosta vremena i da je precizniji iskaz koji je dala pred istražnim sudijom. </span>
</p>
<p>&nbsp;</p>
<p>
<span class="span1">Svjedok Đ.G. je u svom iskazu pred istražnim sudijom naveo da je dana 27.05.2010. godine negdje oko 20:00 – 21:00 čas bio u društvu sa Ć.F. i da su oba bili pijani i negdje u toku puta je vidio da su na Fadila, koji je išao 10-15 metara ispred njega, nasrnuli neki momci i da su ga udarali rukama i nogama i kad je pao na asfalt nastavili su da ga udaraju. Kada je on došao da pomogne F. ovi momci su i njega udarali, a jedna djevojka koja je išla iza njih je počela da vrišti, pa su ovi momci pobjegli.</span>
</p>
<p>
<span class="span1">U iskazu na glavnom pretresu svjedok je naveo da se ne sjeća detalja događaja, da se sjeća izjave koju je dao pred istražnim sudijom i da sada ne zna gdje se nalazi Ć.F..  </span>
</p>
<p>&nbsp;</p>
<p>
<span class="span1">Svjedok oštećeni Ć. F.  je u svom iskazu naveo da se predmetne večeri negdje oko 20:00 časova kretao ka svojoj kući zajedno sa Đ.G.om kada su ih zaustavila dva momka i jedan momak manjeg rasta mu je rekao „što me gledaš, jebem ti majku, ćuti da te ne slomim, sačekaj me tu“, a onda su oba momka počela da ga udaraju pesnicama u predjelu glave od čega je pao na zemlju kada je još 5-6 momaka nastavilo da ga udara, a neko ga je šipkom udario po leđima tako da je izgubio svijest. </span>
</p>
<p>
<span class="span1">Kao oštećeni se pridružio krivičnom gonjenju i postavio je imovinsko-pravni zahtjev.</span>
</p>
<p>&nbsp;</p>
<p>
<span class="span1">Iz medicinske dokumentacije na ime oštećenih M. D. i D. M. i nalaza i mišljenja vještaka medicinske struke dr. Dragane Čukić od 14.06.2011. godine proizilazi da je D.M. u predmetnom događaju zadobio povrede u vidu nagnječenja u lijevom čeono sljepoočnom predjelu, ranu razderinu u predjelu lijeve ušne školjke, krvni podliv donjeg kapka lijevog oka koje povrede u svom zbiru predstavljaju laku tjelesnu povredu i nastale su djelovanjem tupine zamahnutog mehaničkog oruđa, gdje spada i kamen, moguće i jednokratnim djelovanjem. Oštećeni M. Dragoljub je u predmetnom događaju zadobio povrede u vidu nagnječenja u predjelu slabinsko krsne kičme i navedena povreda se kvalifikuje kao laka tjelesna povreda koja je nastala djelovanjem tupine zamahnutog mehaničkog oruđa, gdje spada i pesnica, stopalo, čekić i druga sredstva.</span>
</p>
<p>
<span class="span1">Iz medicinske dokumentacije na ime oštećenih S.S. i Ć. F. i nalaza i mišljenja vještaka medicinske struke dr. Dragane Čukić od 13.10.2010. godine proizilazi da je u predmetnom događaju S.S. zadobila povrede u vidu razderine u predjelu spoljašnjeg kraja lijeve obrve, 2 cm, prelom nosnih kostiju sa dislokacijom i malu razderinu grebena nosa koje povrede se u vrijeme nanošenja kvalifikuju kao teška tjelesna povreda, jer je prelom nosnih kostiju sa dislokacijom teška tjelesna povreda i iste su nastale najmanje dvokratnim djelovanjem tupine mehaničkog oruđa, gdje spada i pesnica. Oštećeni Ć.F. je u događaju od 27.05.2010. godine zadobio povrede u vidu nagnječenja u predjelu lijevog obraza i prelom donjovilične kosti u predjelu lijevog ugla sa dislokacijom koje povrede se kvalifikuju kao teška tjelesna povreda i nastale su najmanje jednokratnim djelovanjem tupine mehaničkog oruđa, gdje spada i pesnica. </span>
</p>
<p>&nbsp;</p>
<p>
<span class="span1">Iz izvještaja Centra za socijalni rad opština Podgorica, Cetinje, Danilovgrad i Kolašin br. 03-3032 od 28.06.2010. godine proizilazi da je T. M. rođen 10.05.1992. godine, da je brak roditelja razveden 1998. godine i da je on povjeren na brigu i čuvanje ocu, dok je majka uspostavila kontakt sa djecom tek u posljednje četiri godine i isti nije kvalitetan. M. je živio u domaćinstvu sa ocem, sestrom i bratom, otac je imao zdravstvenih problema i bio je na liječenju u Beogradu, dok je M. završio Osnovnu školu i nije želio da nastavi školovanje, a edukativno je znatno niži u odnosu na kalendarski uzrast. Njegove aspiracije su niske, nema društva, ne izlazi, nepovjerljiv je i prividno opušten, pa je stručni tim Centra mišljenja da mu je adekvatno izreći vaspitnu mjeru pojačanog nadzora od strane roditelja. </span>
</p>
<p>&nbsp;</p>
<p>
<span class="span1">Iz fotodokumentacije UP PJ Podgorica br. 17-28-244790/963 od 08.04.2010. godine i zapisnika o uviđaju UP PJ Podgorica Ku.br. 349/2010 od 06.04.2010. godine proizilazi da su ovlašćeni službenici policije izlaskom na lice mjesta u ulicu IV Proleterske brigade broj 98 konstatovali da su na kupatilu koje se nalazi u sklopu montažnog objekta – barake vlasništvo S.S. polomljena vrata, izvađena iz šarki i bačena na ulicu, da je polomljena lesonit tabla i razbacana garderoba ispred ulaza u kupatilo. Dalje je konstatovano da su ulazna metalna vrata terase polomljena i bačena ispred terase, da su razbacane saksije sa cvijećem svuda po terasi, polomljeno staklo na prozoru, a unutar barake su zatečeni komadi stakla i tragovi krvi. Ispred fotelje u dnevnoj sobi zatečeni su tragovi krvi, a na kauču su razbacani jastuci, ćebad i jorgani, dok je iza kauča zatečen odvaljen prozor. </span>
</p>
<p>&nbsp;</p>
<p>
<span class="span1">Iz fotodokumentacije UP PJ Podgorica br. 17-28-244-1984/2462 od 04.10.2010. godine i zapisnika o uviđaju UP PJ Podgorica Ku.br. 937/2010 od 20.10.2010. godine proizilazi da su ovlašćeni službenici policije izlaskom na lice mjesta u ugostiteljskom objektu vlasništvo M. V. u Golubovcima na desetak metara od kafane na magistralnom putu zatekli tragove krvi, a ispred ulaza u kafanu na trotoaru su zatečeni komadići polomljenog stakla. Na ulaznim vratima kafane polomljeno je staklo, kao i dva stakla na dva prozora i staklo na jednom velikom prozoru, dok se u unutrašnjosti nalaze prevrnuti stolovi i stolice na kojima se nalazi slomljeno staklo. </span>
</p>
<p>&nbsp;</p>
<p>
<span class="span1">Iz službene zabilješke UP PJ Podgorica Ekspozitura za javni red i mir – Filijala Zeta Ku.br. 937/2010 od 04.10.2010. godine proizilazi da su ovlašćeni službenici policije u 17:29 časova obaviješteni da je u centru Golubovaca došlo do narušavanja javnog reda i mira i dolaskom na lice mjesta od konobarice u kafani vlasništvo M. V.a, R. J., saznali su da je došlo do tuče u kojoj su učestvovala lica D. M. i D. M. sa još tri lica za koja su kasnije operativnim putem saznala da se prezivaju T.i. </span>
</p>
<p>&nbsp;</p>
<p>
<span class="span1">Iz službene zabilješke UP PJ Podgorica Ekspozitura za javni red i mir Ku.br. 349/2010 od 06.04.2010. godine proizilazi da su policijski službenici P. i R. u toku smjene oko 15:05 časova dobili obavještenje od dežernu službe da je u ulici „IV Proleterske“ došlo do narušavanja javnog reda i mira pa su izlaskom na lice mjesta primijetili lice T. R. koji se odmah dao u bjekstvo, ali je kasnije lišen slobode.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog T. R. izdatog od Ministarstva pravde CG br. 0203/2814 od 10.07.2014. godine proizilazi da isti ranije nije osuđivan.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog T. M. izdatog od strane Ministarstva pravde CG broj 0203/2813 od 10.07.2014. godine proizilazi da isti ranije nije osuđivan.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenih, te ostalih provedenih dokaza, kako pojedinačno, tako i u njihovoj ukupnosti, utvrdio da su okrivljeni izvršili krivična djela na način u vrijeme i na mjestu kako je to predstavljeno stavom I izreke presude, sa kojih razloga ih je oglasio krivim i izrekao im krivične sankcije kao u stavu I izreke presude. </span>
</p>
<p>&nbsp;</p>
<p>
<span class="span1">U postupku je utvrđeno da su okrivljeni T. R. i T. M. dana 04. aprila 2010. godine, oko 16:00 časova, u Podgorici, u ulici IV Proleterske, zajednički drugog teško tjelesno povrijedili, na način što su ušli u kuću oštećene S. S. i zadali joj više udaraca pesnicama i nogama po glavi i tijelu nanijevši joj tako tešku tjelesnu povredu u vidu preloma nosnih kostiju sa dislokacijom, rane razderine u predjelu spoljašnjeg kraja lijeve obrve i rane razderine na grebenu nosa. Prednje činjenično stanje Sud je utvrdio iz iskaza svjedoka – oštećene S.S. datog pred istražnim sudijom u kojem je ona navela da se predmetnog dana vratila kući sa groblja kada je vidjela da je po naselju neka pometnja i da policija traži braću T., a negdje poslije 15:00 časova čula je da neko lomi kapiju, pa je ustala i vidjela da R. i M. lome kapiju i govore joj da je ih je ona prijavila policiji, zbog čega je pokušala da im objasni da ona ne zna o tome ništa, a onda je iz straha pobjegla u drugu sobu i pozvala policiju, pa sve dok nije stigla policija braća T. su uspjeli da polome kapiju, ušli su u dvorište, tačnije u WC gdje su sve polomili, spoljašnja vrata, zidove i WC šolju, nakon čega su ušli na druga vrata od stana gdje su nastavili da lome vrata, prozore i onda su došli do nje i izudarali je pesnicama i nogama po glavi i tijelu i pobjegli. Ovakav iskaz svjedoka oštećene Sud je u pogledu odlučnih činjenica cijenio kao istinit i objektivan, obzirom da je isti potkrijepljen medicinskom dokumentacijom i nalazom i mišljenjem vještaka medicinske struke dr. Dragane Čukić od 13.10.2010. godine iz koga proizilazi da je u predmetnom događaju oštećena zadobila povrede u vidu razderine u predjelu spoljašnjeg kraja lijeve obrve, 2 cm, prelom nosnih kostiju sa dislokacijom i malu razderinu grebena nosa koje povrede se u vrijeme nanošenja kvalifikuju kao teška tjelesna povreda, jer je prelom nosnih kostiju sa dislokacijom teška tjelesna povreda, a koji nalaz je Sud cijenio kao stručan i objektivan, izrađen u skladu sa pravilima struke.</span>
</p>
<p>&nbsp;</p>
<p>
<span class="span1">Okrivljeni su u svojoj odbrani na bitno drugačiji način predstavili predmetni događaj, navodeći da su prolazili pored kuće oštećene, koja je od ranije poznata po ekcesnom ponašanju, kada ih je bez ikakvog razloga napala tako što je nekom letvom (okrivljeni T. M. je tvrdio da je bila riječ o betonskoj cigli koja je bila nakačena na neku metalnu šipku) udarila T. R. u predjelu leđa od čega je on pao, a onda je on ustao i udario je u predjelu lijevog obraza i odgurno je tako da je ona pala na ogradu, dok T. M. niti jednom nije udario oštećenu. Navode odbrane okrivljenih, kao uostalom i iskaze svjedoka M. T., Lj. D. i L. S. u dijelu koji potvrđuje odbranu okrivljenih, Sud nije prihvatio smatrajući da su isti neuvjerljivi, nelogični i suprotni materijalnim dokazima provedenim u ovom postupku.</span>
</p>
<p>&nbsp;</p>
<p>
<span class="span1">Naime, neosnovani su navodi okrivljenih da su isti samo mirno prolazili pored kuće S.S. i da nijesu imali niti jednog razloga da se fizički razračunavaju sa oštećenom, obzirom da se iz iskaza oštećene zaključuje da je neposredno prije kritičnog događaja u naselje dolazila policija i da je tražila braću T., koji su se nešto poslije 15:00 časova pojavili i koji su prvi počeli da joj lome kapiju upravo iz razloga što su sumnjali da ih je ona prijavila policiji, a što je na posredan način potvrdila i svjedok L. S. navodeći da je toga dana zaista prvo došla policija i to ispred kuće oštećene i da je cijeli komšiluk izašao da vidi o čemu se radi kada su saznali da oni traže braću T., koji su se pojavili poslije jedno 20-ak minuta kada je i nastao sukob sa oštećenom. Dalje, neprihvatljivi i nelogični su navodi okrivljenih da ih je oštećena prva napala i da je udarila okrivljenog T. R., a da je on samo ošamario i odgurnuo, obzirom da je iz nalaza vještaka nesumnjivo da je oštećena povredu zadobila najmanje dvokratnim djelovanjem tupine mehaničkog oruđa, gdje spada i pesnica (dakle, ne usljed pada) već kao posljedicu najmanje dva udarca. Da su </span><span class="span1">iskazi svjedoka Lj., M. i L. nepouzdani, jednostrani i usmjereni isključivo na olakšavanje pozicije okrivljenih u postupku može se zaključiti iz činjenice da su oni na različite načine opisivali ponašanje oštećene (sa kojom su svi od ranije u lošim odnosima koje činjenice dodatno upućuju na zaključak o njihovoj neobjektivnosti i pristrasnosti) uvijek predstavljajući je kao napadača, pa je tako svjedok M. navela da je ona posipala vodu ispred kapije kako okrivljeni ne bi mogli da uđu (što niko od okrivljenih ni ostalih svjedoka nije pominjao), svjedok Lj. je tvrdio da je oštećena sve njih gađala ciglama i kršima po ulici, svjedok L. je u svom iskazu pominjala da je oštećena u napadu koristila ploče, a koje činjenice, osim što su međusobno kontradiktorne, ne odgovaraju ni odbrani okrivljenih. Takođe, iz materijalnog dokaza - zapisnika o uviđaju Uprave policije Ku.br. 349/2010 od 06.04.2010. godine proizilazi da su na kupatilu koje se nalazi u sklopu montažnog objekta – barake vlasništvo S.S. polomljena vrata, izvađena iz šarki i bačena na ulicu, da je polomljena lesonit tabla i razbacana garderoba ispred ulaza u kupatilu, ulazna metalna vrata terase su polomljena i bačena ispred terase, razbacane su saksije sa cvijećem svuda po terasi, polomljeno je staklo na prozoru, a unutar barake su zatečeni komadi stakla i tragovi krvi, pa kada se ove činjenice dovedu u vezu sa iskazom oštećene u potpunosti se obesmišljavaju tvrdnje okrivljenih i označenih svjedoka o njihovom pasivnom, odbrambenom postupanju u ovom događaju, već je sasvim jasno, a što je vidljivo i na fotodokumentaciji UP PJ Podgorica br. 17-28-244790/963 od 08.04.2010. godine da je riječ o jednostranom vršenju nasilja upravljenom između ostalog i na tjelesno povređivanje oštećene.</span>
</p>
<p>&nbsp;</p>
<p>
<span class="span1">Stoji činjenica da je samom napadu od strane okrivljenih prethodila verbalna prepirka, da su u njoj sigurno izgovorene uvrede i psovke, pa i od strane oštećene, što predstavlja izvjesno njen doprinos izvršenju krivičnog djela, ali su tvrdnje odbrane o fizičkom napadu oštećene sa metalnom ili drvenom letvom ( za šta okrivljeni ne posjeduju medicinsku dokumentaciju) zbog kojih je okrivljeni T. R. samo ošamario i odgurno oštećenu, nelogični, neuvjerljivi i isti ne mogu da objasne otkud oštećenja na kući oštećene S. i činjenicu da je ista zadobila tešku tjelesnu povredu u vidu preloma nosnih kostiju sa dislokacijom, nastalu najmanje dvokratnim djelovanjem tupine mehaničkog oruđa.</span>
</p>
<p>&nbsp;</p>
<p>
<span class="span1">Izmijenjenim optužnim predlogom ODT-a Podgorica okrivljenima je stavljeno na teret da su tešku tjelesnu povredu oštećenoj zadali na način što su ušli u dvorište oštećene i tu joj nanijeli više udaraca pesnicama i nogama po glavi i tijelu, obzirom da je oštećena na glavnom pretresu navela da se cijeli događaj desio u dvorištu i da okrivljeni nijesu ulazili u kuću. Međutim, kada je upitana da pojasni svoje razlike u kazivanju, obzirom da je u prethodnom postupku rekla da se od okrivljenih sklonila u kuću gdje su oni ušli i udarali je pesnicama, ista je navela da ostaje pri toj svojoj izjavi obzirom da joj je događaj tada bio znatno svježiji, pa kada se ta činjenica dovede u vezu sa podatkom iz zapisnika o uviđaju gdje je, između ostalog, konstatovano da su u kući oštećene zatečeni tragovi nalik na krv i da su na kauču razbacani jastuci, ćebad i jorgani, Sud je stanovišta da su okrivljeni zaista ušli u kuću oštećene i da su joj tu nanijeli tešku tjelesnu povredu kako je ona to opisala u svojoj izjavi u prethodnom postupku, zbog čega je i izmijenio činjenični opis dispozitiva optužnog predloga kao u izreci presude smatrajući da na navedeni način ne povređuje objektivni identitet optužnog akta, već isti samo upodobljava utvrđenom činjeničnom stanju. </span>
</p>
<p>&nbsp;</p>
<p>
<span class="span1">Iako Sud nije mogao utvrditi usljed tačno kog udarca je oštećena S. zadobila tešku tjelesnu povredu u vidu preloma nosnih kostiju sa dislokacijom,</span><span class="span1"> mišljenja je da se, obzirom na jedinstveni umišljaj okrivljenih i obzirom na nesumnjivu činjenicu da su oba okrivljena zadala više udaraca oštećenoj u predjelu glave, ima uzeti da stoji jednaka odgovornost svakog od njih za nanijetu posljedicu, </span><span class="span1">jer </span><span class="span1">je svaki od njih</span><span class="span1"> ponaosob pristao </span><span class="span1">na radnju izvršenja ovog drugog, a sami</span><span class="span1">m tim pristao i na posljedicu i tako su,</span><span class="span1"> kao saizvršioci, izvršili krivično djelo teška tjelesna povreda iz člana 151 st.1 u vezi člana 23 st. 2 Krivičnog zakonika u odnosu na koje krivično djelo su postupali sa </span><span class="span1">direktnim umišljajem kao oblikom krivice, jer su bili svjesni svog djela i htjeli su njegovo izvršenje.</span>
</p>
<p>&nbsp;</p>
<p>
<span class="span1">Dalje, u postupku je utvrđeno da su okrivljeni T. R. i T. M. dana 04.10.2010. godine, u Podgorici, u Golubovcima, zajednički polomili sav inventar u ugostiteljskom objektu vlasništvo V. M. i oštećenog D. M., a po izlasku iz istog okrivljeni M. T. je zadao jedan udarac kamenicom u predjelu glave oštećenom M. D., gostu lokala, nanijevši mu laku tjelesnu povredu u vidu nagnječine u lijevom čeonom sljepoočnom predjelu, ranu razderinu u predjelu lijeve ušne školjke i krvni podliv donjeg kapka lijevog oka, a okrivljeni T. R. oštećenom M.u zadao udarac tesarskom sjekiricom u predjelu leđa, nanijevši mu laku tjelesnu povredu u vidu nagnječenja u predjelu slabinsko krsne kičme. Prednje činjenično stanje Sud je utvrdio iz iskaza svjedoka A. V. koja je navela da je predmetnog dana radila kao konobarica u kafani u Golubovcima kada su negdje oko 15:00 – 16:00 časova u kafanu ušla dva momka i počela da lome stolove, stolice, čaše i flaše, televizor su bacili na pod i sva stakla su polomili, zbog čega je odmah nazvala vlasnike lokala -  braću  M. V. i M.D. i čim su oni došli ova dva momka su dotrčala do njih, jedan je imao teslu u rukama, a drugi zakrivljenu vodovodnu cijev i nasrnuli su na oštećenog D. M. koji se tu zatekao i kamenom ga je udario ovaj mlađi momak što je držao vodovodnu cijev u rukama, a čula je i da M.D. jauče, jer je zadobio udarac u predjelu glave. Ovakav iskaz svjedoka Sud je cijenio kao objektivan i uvjerljiv i isti je u odlučnim činjenicama saglasan sa iskazom svjedoka – oštećenog D.M.a, koji je bio gost u kafani i koji je naveo da su kafanu došli neki nepoznati momci koji su sa palicama ili motkama u rukama počeli da lome stakla na ulaznim vratima, a čak su i njemu rekli „i tebe ćemo ovako“, da bi, kada su došla braća M., nastala rasprava, na šta je on ustao sa namjerom da pođe prema autu, poslije čega je mu je neko od ove trojice momaka rekao „i tebe ćemo“, a onda mu je prišao i kako je očekivao da će ga isti udariti, on je njega prvi udario stisnutom pesnicom u predjelu glave i istog momenta njega je neko od ove druge dvojice momaka udario ili kamenom ili nekim drugim predmetom po glavi od čega je izgubio svijest. Ovakvo činjenično stanje proizilazi i iz iskaza svjedoka M. V. i M. D. koji su naveli da su predmetnog dana dobili poziv od strane konobarice koja im je rekla da dva momka lome sve po kafani, a kada su stigli vidjeli su da su sva stakla polomljena po kafani, da D.M. leži na terasi kafane, poslije čega su ovi momci i njih napali u kojoj tuči je oštećeni M. D. zadobio tjelesne povrede, koje iskaze je Sud takođe cijenio kao istinite. </span>
</p>
<p>&nbsp;</p>
<p>
<span class="span1">Iz medicinske dokumentacije i nalaza i mišljenja vještaka medicinske struke dr. Dragane Čukić od 14.06.2011. godine, koji nalaz je Sud u potpunosti prihvatio, proizilazi da je D.M. u predmetnom događaju zadobio povrede u vidu nagnječenja u lijevom čeono sljepoočnom predjelu, ranu razderinu u predjelu lijeve ušne školjke, krvni podliv donjeg kapka lijevog oka koje povrede u svom zbiru predstavljaju laku tjelesnu povredu i nastale su djelovanjem tupine zamahnutog mehaničkog oruđa, gdje spada i kamen, moguće i jednokratnim djelovanjem, dok je oštećeni M. D. zadobio povrede u vidu nagnječenja u predjelu slabinsko krsne kičme i navedena povreda se kvalifikuje kao laka tjelesna povreda koja je nastala djelovanjem tupine zamahnutog mehaničkog oruđa, gdje spada i pesnica, stopalo, čekić i druga sredstva, pa kada se ove činjenice dovedu u vezu sa iskazom oštećenog M. D. koji je naveo da mu je u tuči jedan od okrivljenih (koga je na glavnom pretresu prepoznao kao okrivljenog T. R.) čekićem ili teslom zadao udarac u predjelu kičme, odnosno iskazom svjedoka A. V. koja je navela da je jedan od okrivljenih i to mlađi momak koji je imao vodovodnu cijev u rukama (očigledno misleći na okrivljenog T. M.) kamenom udario oštećenog D. u predjelu glave, onda je nesumnjiv zaključak Suda da su okrivljeni u ovom događaju vršenjem nasilja, drskim i bezobzirnim ponašanjem na </span><span class="span1">javnom mjestu remetili javni red i mir (što se može zaključiti i uvidom u fotodokumentaciju UP PJ Podgorica br. 17-28-244-1984/2462 od 04.10.2010. godine i u zapisnik o uviđaju UP PJ Podgorica Ku.br. 937/2010 od 20.10.2010. godine gdje je konstatovano da su na desetak metara od kafane na magistralnom putu zatečeni tragovi krvi, a da su na kafani polomljena vrata, stakla, prozori, stolovi i stolice) pa su na taj način ugrozili spokojstvo građana (prisutnih oštećenih i svjedoka M. V. i A. V.) i izazivanjem tuče vršili nasilje nad oštećenima u kojem su oni zadobili lake tjelesne povrede bliže opisane u izreci presude.</span>
</p>
<p>&nbsp;</p>
<p>
<span class="span1">Okrivljeni su u odbranama naveli da su dobili poziv od sestre koja im je rekla da neki ljudi napadaju na njenu kuću i da hoće da je tuku, zbog čega su odmah pošli do njene kuće gdje su se već nalazila četiri momka koji su odmah nasrnuli na njih kada je došlo do tuče koja je kratko trajala jer su ovi momci pošli put kafane, a onda su se vratili i opkolili njihovo vozilo gdje je došlo do nove tuče. Ovakvu odbranu okrivljenih Sud nije prihvatio, jer je očigledno da je ista neuvjerljiva, nelogična, usmjerena na izbjegavanje krivice i u suprotnosti sa ostalim provedenim dokazima. Naime, tvrdnja okrivljenih da su odmah po dolasku ispred kuće svoje sestre primijetili četiri momka koji su stojali na ulaznim vratima obesmišljena je, osim iskazima svjedoka – oštećenih, i iskazom svjedoka T. T., sestre okrivljenih, koja je u svom iskazu pred istražnim sudijom navela da su njena braća prvo došla kod nje kući, a da su potom pošla u kafanu „Složna braća“ gdje je došlo do tuče sa oštećenima kada je okrivljeni T. R. sa teslom u ruci lomio stakla po kafani. Dakle, nijesu oštećeni ti koji su prvi nasrnuli na okrivljene, kako su to oni pokušali da predstave u svojoj odbrani, jer su oni tek kasnije došli na lice mjesta, već su okrivljeni prvo lomili inventar na kafani vlasništvo oštećenih i u kasnijoj tuči su oštećenima zadali lake tjelesne povrede kako je to bliže opisano u izreci presude. Iako je tačno da je neposredan povod ovakvog ponašanja okrivljenih činjenica da je prethodno došlo do svađe između oštećenog M. D. i sestre okrivljenih  - svjedoka T. T. (oštećeni D.M. je naveo da joj je tom prilikom svjedok M. rekao „Bježi tamo kurvo jedna“) samo postojanje motiva nije objektivni element krivičnog djela nasilničko ponašanje iz člana 399 Krivičnog zakonika, a sve kod činjenice da oštećeni kritičnom prilikom neposredno okrivljenima nijesu dali nikakvog povoda da ih napadnu, a u postupku je nesumnjivo dokazano da se oštećeni nijesu nalazili na vratima kuće T. T., što je ona jasno navela u svom iskazu pred istražnim sudijom, tako da je njen kasniji iskaz na glavnom pretresu kada je tvrdila da je moguće da su baš u tom momentu oštećeni krenuli u pravcu njene kuće očigledno usmjeren samo na olakšavanje položaja okrivljenih u postupku - njene braće.</span>
</p>
<p>
<span class="span1">Takođe, same odbrane okrivljenih su kontradiktorne, obzirom da je okrivljeni T. R. naveo da je njegov brat u tuči spriječio napad nožem jednog od oštećenih, iako to okrivljeni T. M. nije ni pominjao u svojoj odbrani ni pred istražnim sudijom ni na glavnom pretresu, iako bi bilo potpuno logično da istakne tu činjenicu, dok su tvrdnje okrivljenih da su se samo branili i da u rukama nijesu imali ništa, opovrguti navodima svjedoka A. V. i D.M.a, ali i njihove sestre, svjedoka T. T., koja je u svojoj prvoj izjavi navela da je T. R. u rukama imao jednu teslu sa kojom je pošao u kafanu. </span>
</p>
<p>&nbsp;</p>
<p>
<span class="span1">Sud je cijenio i ostale provedene dokaze, pa je našao da su isti bez utcaja na drugačije presuđenje.  </span>
</p>
<p>&nbsp;</p>
<p>
<span class="span1">Postupajući na opisani način okrivljeni su vršenjem nasilja prema drugom izazivanjem tuče i drskim i bezobzirnim ponašanjem ugrozili spokojstvo građana i remetili javni red i mir, pri čemu su postupali sa direktnim umišljajem, jer su bili svjesni svog djela čije su izvršenje htjeli, čime su se pored objektivnih stekla i sva subjektivna obilježja bića krivičnog djela nasilničko ponašanje iz člana 399 Krivičnog zakonika. </span>
</p>
<p>&nbsp;</p>
<p>
<span class="span1">Prilikom odlučivanja o vr</span><span class="span1">sti i visini krivične sankcije S</span><span class="span1">ud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je od olakšavajućih</span><span class="span1"> okolnosti na strani okrivljenog T. R. cijenio njegove lične i porodične prilike, protek vremena od izvršenja djela, doprinos oštećenih izvršenju krivičnog djela, činjenicu da je isti ranije neosuđivan, što je Sud utvrdio uvidom u izvod iz KE na ime okrivljenog, da se oštećeni D. nije pridružio krivičnom gonjenju, dok je u odnosu na okrivljenog T. M. Sud od olakšavajućih okolnosti cijenio njegove lične i porodične prilike, njegovu mladost u vrijeme izvršenje djela od koga su protekle četiri godine za koje vrijeme nije vršio krivična djela, što je Sud utvrdio uvidom u izvod iz KE na ime okrivljenog, doprinos oštećenih i činjenicu da se oštećeni D. nije pridružio krivičnom gonjenju, dok otežavajućih okolnosti na strani oba okrivljena nije bilo,</span><span class="span1"> pa je, imajući uz navedeno u vidu i stepen krivice okrivlje</span><span class="span1">nih, istima u smislu čl. 48 st. 1 Krivičnog zakonika, prethodno utvrdio</span><span class="span1"> </span><span class="span1">pojedinačne kazne zatvora u trajanju od po 6 mjeseci za oba krivična djela, pa im je primjenom odredbi člana 48 st. 2, 52, 53 i 54 KZ-a utvrdio jedinstvene kazne zatvora u </span><span class="span1">trajanju od po osam mjeseci i istovremeno odredio da se ove kazne neće izvršiti ukoliko okrivljeni u roku od 3 godine od dana pravnosnažnosti presude ne izvrše novo krivično djelo,</span><span class="span1"> </span><span class="span1">smatrajući da će se na okrivljene</span><span class="span1"> u dovoljnoj </span><span class="span1">mjeri uticati da ubuduće ne vrše</span><span class="span1"> krivična djela, čime će u potpunosti biti ostvarena svrha izricanja uslovne osude</span><span class="span1"> iz čl. 52 Krivičnog zakonika</span><span class="span1">, a u okviru opšte svrhe izricanja krivičnih sankcija iz čl. </span><span class="span1">4 st. 2 Krivičnog zakonika</span><span class="span1">.</span>
</p>
<p>&nbsp;</p>
<p>
<span class="span1">Shodno članu 239 ZKP-a Sud je oštećene S. S. i M. D. u pogledu postavljenog imovinsko - pravnog zahtjeva uputio na redovnu građansku parnicu, obzirom da činjenice utvrđene u ovom postupku ne pružaju dovoljno osnova ni za potpuno ni za djelimično presuđenje.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka Sud je donio na osnovu čl. 226, 227 i 229 ZKP-a, pa je okrivljene obavezao da solidarno na ime troškova izrade nalaza i mišljenja vještaka medicinske struke od 14.06.2011. godine i 13.10.2010. godine uplate iznos od 258,50 eura, kao i troškove sudskog paušala u visini od po 50,00 eura, koji iznos je odmjeren shodno trajanju, složenosti postupka i imovinskim prilikama okrivljenih. </span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP-a odlučeno je kao u stavu I izreke ove presude.</span>
</p>
<p>&nbsp;</p>
<p style="text-align:center;">
<span class="span1">II</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica okrivljenom T. R. stavljeno je na teret da je izvršio krivično djelo teška tjelesna povreda iz člana 151 st. 1 Krivičnog zakonika na način što je </span><span class="span1">dana 27.05.2010. godine, oko 23:00 časa, na pješačkom mostu na Ribnici i u Ul V Proleterske u Podgorici drugog teško tjelesno povrijedio, na način što je oštećenom Ć.F.u, najprije na pješačkom mostu zadao udarac pesnicom u predjelu lica, a potom u Ul V Proleterske opet udario oštećenog pesnicom u predjelu lica, nanoseći mu tako tešku tjelesnu povredu u vidu preloma donjovilične kosti u predjelu lijevog ugla sa dislokacijom i nagnječenje u predjelu lijevog obraza. Kako je zastupnik optužbe prije završnie riječi izjavio da odustaje od daljeg krivičnog gonjenja protiv okrivljenog, to je Sud shodno članu 372 tačka 1 Zakonika o krivičnom postupku donio presudu kojom se prema okrivljenom optužba odbija, ne upuštajući se i ne ocjenjujući dokaze provedene u ovom postupku, a oštećenog Ć.F.a je u pogledu postavljenog imovinsko-pravnog zahtjeva uputio na redovnu građansku patrnicu, dok troškovi postupka padaju na teret budžetskih sredstva, sve shodno članu 230 i 239 ZKP-a. </span>
</p>
<p>&nbsp;</p>
<p>
<span class="span1">Na osnovu navedenog odlučeno je kao u stavu II izreke presude.</span>
</p>
<p>&nbsp;</p>
<p style="text-align:center;">
<span class="span1"> </span><span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 24.10.2014</span><span class="span1">. godine</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">      </span><span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Vukašinović Valentina, s.r.</span><span class="span1"></span><span class="span1"></span><span class="span1"></span><span class="span1">    </span><span class="span1">   </span><span class="span1">Larisa Mijušković </span><span class="span1">- </span><span class="span1">Stamatović</span><span class="span1">, s.r.</span>
</p>
<p>&nbsp;</p>
<p>&nbsp;</p>
<p>
<span class="span1">Pravna pouka</span><span class="span1">:</span>
</p>
<p>&nbsp;</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 (osam) dana od dana prijema pisanog</span><span class="span1"> otpravka, </span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                                                                 </span>
</p>
<p>&nbsp;</p>
<p>
<span> </span>
</p>
</div>
</div>


</body>
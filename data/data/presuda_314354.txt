<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 807/17</span>
</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U POGORICI, po sudiji Goranu Đukoviću, uz učešće namještenika suda Sanje Radević, kao zapisničara, u krivičnom postupku protiv okrivljenih M. M. i M. S., zbog krivičnog djela nezakonit ribolov iz čl. 326 st. 2 u vezi čl. 23 st. 2 Krivičnog zakonika Crne Gore, odlučujući po optužnom predlogu Osnovnog državnog tužilaštva u Podgorici Kt. br. 1284/17 od 06.12.2017. godine koji je zastupao dražvni tužilac u Osnovnom državnom tužilaštvu Ivan Medojević, nakon glavnog i javnog pretresa održanog dana 19.01.2018. godine u prisustvu stranaka i branioca okrivljenog M. M., advokata C. M., po zamjeničkom punomoćju adv. M. S., donio je i istog dana javno objavio</span>
</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. M. M., sa JMBG ..., od oca M. i majke M., rodjene L., rodjenog ...1983. godine u P., sa prebivalištem u mjestu rodjenja G., državljanin C. G., nezaposlen, neoženjen, nema djecu, završio srednju elektrotehničku školu, lošeg imovnog stanja, </span><span class="span1">osudjivan presudom Osnovnog suda u Podgorici K. br. 147/2015 od 04.02.2016. godine zbog krivičnog djela nezakonit ribolov iz čl. 326 st. 2 u vezi čl. 23 st. 2 Krivičnog zakonika kojom presudom je osudjen na kaznu rada u javnom interesu na 180 sati na period od 4 mjeseca; presudom Osnovnog suda u Podgorici K. br. 1038/13 od 31.03.2014. godine zbog krivičnog djela nezakonit ribolov iz čl. 326 st. 2 Krivičnog zakonika na kaznu rada u javnom interesu 60 sati na period od 6 mjeseci; presudom Osnovnog suda u Podgorici K. br. 09/1622 od 08.02.2011. godine zbog krivičnog djela iz čl. 399 Krivičnog zakonika na kaznu zatvora u trajanju od 3 mjeseca i presudom Opštinskog suda u Prokuplju K. br. 85/06 od 31.01.2017. godine zbog krivičnog djela 221 st. 1 Krivičnog zakonika kojom mu je izrečena uslovna osuda kojom mu je prethodno utvrdjena kazna zatvora u trajanju od 2 mjeseca i istovremeno odredjeno da se utvrdjena kazna neće izvršiti ukoliko okrivljeni u roku od 1 godine po pravosnažnosti presude ne izvrši novo krivično djelo, i</span>
</p>
<p>&nbsp;</p>
<p>
<span class="span1">2. M. S., sa JMBG ..., od oca V. i majke K., rodjene V., rodjen ....1969. godine u P., sa prebalištem u mjestu rodjenja G., državljanin C. G., po zanimanju mašinbravar, oženjen, otac troje djece, završio srednju mašinsku školu, lošeg imovnog stanja, osudjivan presudom Osnovnog suda u Podgorici K.br.196/12 od 26.09.2014. godine </span><span class="span1">kojom mu je izrečena kazna zatvora u trajanju od 6 mjeseci i istovremeno odredjeno da se utvrdjena kazna zatvora neće izvršiti ukoliko okrivljeni u roku od 2 godine po pravosnažnosti presude ne izvrši novo krivično djelo</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">KRIVI SU</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 06. novembra 2017. godine, oko 17,30 časova  u mjestu M. u blizini kuće D. P., Opština P., zajedno i po prethodnom dogovoru, svjesni svog djela čije izvršenje su htjeli i znajući da je njihovo djelo zabranjeno, suprotno čl. 27 st. 1 tač. 2 Zakona o slatkovodnom ribarstvu (''Sl. List CG'', br. 11/2007), lovili ribu električnom strujom, na način što su uz pomoć pretvarača napona marke ''SUSAN-1030NP'', dva akumulatora jačina od po 100A i sonde vršili izlovljavanje ribe, kojom prilikom su lovili 13 komada šarana, 1 komad kineza, 1 komad lole, ukupne težine 15kg, </span>
</p>
<p>&nbsp;</p>
<p>
<span class="span1">- čime su kao saizvršioci izvršili krivično djelo nezakonit ribolov iz čl. 326 st. 2 u vezi čl. 23 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenog M. M. primjenom citiranih zakonskih propisa te čl. 3, 4, 5, 13, 15, 32, 36, 42 i 51 Krivičnog zakonika Crne Gore, te čl.226 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca u koju kaznu mu se uračunava vrijeme provedeno u pritvoru od 06.11.2017. godine od 23,55 časova kao dana i časa lišenja slobode, pa nadalje.</span>
</p>
<p>&nbsp;</p>
<p>
<span class="span1">Za ovim Sud okrivljenom M. S. na osnovu citiranih zakonskih propisa i čl. 52, 53 i 54 Krivičnog zakonika Crne Gore izriče:</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrdjuje kaznu zatvora u trajanju od 3 (tri) mjeseca i istovremeno odredjuje da se utvrdjena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Ukoliko dodje do opoziva uslovne osude sud će okrivljenom M. S. u kaznu zatvora uračunati vrijeme provedeno na zadržavanju pred Upravom policije PJ Podgorica od 06.11.2017. godine od 23,55 časova do 07.11.2017. godine do 11,50 časova. </span>
</p>
<p>&nbsp;</p>
<p>
<span class="span1">Sud okrivljenima na osnovu čl. 75 st. 1 i 326 st. 4 Krivičnog zakonika Crne Gore, izriče:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>&nbsp;</p>
<p>
<span class="span1">Oduzimanje predmeta i to: pretvarača napona marke ''SUSAN-1030NP'', 2 akumulatora jačine od po 100A, sonde za izlovljavanje ribe, 13 komada šarana, 1 komada kineza i 1 lole, ukupne težine 15 kg. </span>
</p>
<p>&nbsp;</p>
<p>
<span class="span1">Obavezuju se okrivljeni da ovom sudu na ime paušala uplate novčani iznos od po 30,00 eura u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt. br. 1842/17 od 06.12.2017. godine okrivljenim M. M. i M. S. stavljeno je na teret da su kao saizvršioci izvršili krivično djelo nezakonit ribolov iz čl. 326 st. 2 u vezi čl. 23 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">U završnoj riječi državni tužilac je ostao pri podnijetom optužnom aktu i predložio je sudu da okrivljene oglasi krivim i osudi ih po zakonu,  i na osnovu čl. 75 i 326 st. 4 KZCG izrekne mjeru bezbjednosti oduzimanje predmeta, a okrivljenom M. M. produži pritovr nakon izricanja presude po istom pritvorskom osnovu po kome je i odredjen.</span>
</p>
<p>&nbsp;</p>
<p>
<span class="span1">Iznoseći odbranu na glavnom pretresu, okrivljeni M. M. je ponovio navode odbrane u prethodnom postupku pa je pojasnio da na mjestu gdje je lišen slobode nema rasvjete i da je isto udaljeno od naselja, a da je prva kućica na udaljenosti od 50-60 metara. Pojasnio je da tu kućicu nije primijetio tj. da nije vidio da ispred iste gori bilo kakvo svijetlo. Kada su pristali barkom uz obalu izašao je iz iste pa je nakon toga barku privezao. U tom trenutku imao je namjeru da krene jednim uzvišenjem prema svom automobilu kako bi uzeo kantu i u nju stavio ribu, ali ga je M. S. zamolio da uzme rezervoar od goriva za motor čamca pošto je težak i da ga odnese do automobila, pa je uzeo rezervoar i sa rezervoarom u rukama (od drugih stvari u rukama nije imao bilo šta) krenuo prema automobilu u kom trenutku je pao. Pojasnio je da je bio mrak. U trenutku kada je pao i kada je malo bolje pogledao na jedno 3-4 metra primjetio je jedan akumulator žute boje. Zatim je stao pa je pomjerio jedno drvo sa puta kako bi došao do automobila što je učinio, te na zadnji sic automobila stavio akumulator, a iz gepeka uzeo kantu kako bi u nju stavili ribu. Zatim se vratio do barke. Na tom mjestu gdje je prethodno privezao barku bilo je desetak drugih barki. Pojasnio je da je to mjesto pristan za druge barke koje se ''izvode''. Istakao je da su u trenutku lišenja slobode na barci bile sljedeće stvari: akumulator za paljenje čamca, riba šaran i dvije - tri vrste kineza ribe oko 10 kg. Nadalje je istakao da im je prethodno jedan čovjek dao predmetnu ribu u ''čuvarici'', a da su on i M. S. prije nego su pristali barkom na obalu, ribu iz te ''čuvarice'' prosuli po barci da bi ta riba živjela jer su je kupili za slavu. Takodje je istakao da u to naznačeno vrijeme nije bilo zabrane lova za ribu. Pojasnio je da </span><span class="span1">nigdje nije zaposlen, a da je 2004. godine radio u preduzeću C. komerc, da egzistira od poljoprivrede, da sa M. S. nije u srodstvu već su komšije. Nadalje je istakao da su on i M. S. sa predmetnom barkom izašli na jezero pa su vidjeli drugu barku te su se ka njoj uputili. Čini mu se, ali nije siguran da se tom licu na drugoj barci M. S. javio  riječima ''dobar dan''. Tom prilikom M. S. je pitao tog čovjeka da li ima ribe na prodaju, na što je to lice odgovorilo da ima nešto malo, pa su tom čovjeku kazali da im riba treba za slavu. Nakon toga M. S. je pitao tog čovjeka koliko riba košta pa je isti rekao da će im prodati ribu za 30,00 eura. Takodje je istakao da im je taj čovjek ribu prebacio u čamac, a da je ta riba bila u ''čuvarici'' nakon čega je M. S. dao ovom čovjeku novčani iznos od 30,00 eura, ali nije vidio u kojim apoenima.</span>
</p>
<p>&nbsp;</p>
<p>
<span class="span1">Iznoseći odbranu u prethodnom postupku okrivljeni M. M. se branio da ne priznaje izvršenje krivičnog djela koje mu se stavlja na teret. Dana 06.11.2017. godine negdje oko 14-14,30 časova zajedno sa rodjakom M. S. uputio se na S. jezero i to na mjesto P. do kog mjesta ih je prevezao njegov brat M. . Razlog zašto su se uputili na jezero je bio taj što je M. S. imao namjeru da prebaci barku koja je bila usidrena u mjestu P. do stanice u Z. gdje je bilo parkirano vozilo M. S.. Onako usput su pričali da bi mogli da kupe ribu od ribolovaca na jezeru obzirom da im je 08.11.2017. godine bila slava - Mitrovdan. Kada su sa barkom krenuli sa mjesta P., negdje na sredini jezera primjetili su jednog čovjeka u barci kome su prišli i upitali ga ima li možda ribe na prodaju, pa kako im je rekao da ima od njega su kupili 10-tak kg ribe. Radilo se o šaranu, taj čovjek ih je častio 2-3 ribe. Obzirom da su na jezeru bili talasi malom brzinom su se uputili prema stanici Z. pa kada su pristupili obali, on je uzeo neko uže i usudrili su se izmedju dva čuna pa je uže zavezao za jedno od tih čunova. Zatim se uputio na parking mejsto gdje je bilo parkirano vozilo M. S. i kada je stupio na obalu sapleo se o nešto i pao. Tada je već bio mrak negdje izmedju 17-17,30 čsova kada je primijetio d se sapleo o jedan žuti akumualtor, tada je M. S. saopštio da je pao o taj akumulator. Zatim se podigao i krenuo dalje, kada je došao do jedne letve koju je bacio u stranu. Pojasnio je da se radi o nepristupačnom terenu, zatim je došao do vozila gdje je ostavio rezervoar, a iz istog je uzeo jednu posudu gdje su imali namjeru da smjeste ribu. Kada je krenuo da se spusta do barke, odjednom su se upalili reflektori i neko je rekao ''stani''. Stao je, pa je primjertio da im prilaze dva lica - policajci. Policajci su ih pitali da li su bili u krivolovu, što su oni negirali. Jedan od policajaca je pitao "da li su ove stvari vaše", pri čemu je mislio na akumulator i jednu crnu torbu koja se nalazila pored barke, na što su on i M. S. kazali da te stvari nijesu njihove. Zatim su se sa policajcima uputili do mjesta na kome je bio automobil M. S.., Na metar do dva udaljenosti od vozila ovi policajci su vidjeli jedan akumualtor žute boje koji nije bio njegov ni M. S. . Takodje, u vodi, a pored barke, policajci su pronašli drvenu letvu koju je on prethodno bacio kako bi sebi obezbijedio prolaz. Kada su policajci osvijetili ovu letvu vidio je da se na istoj nalazi jedna mreža, a to je u stvari sonda. Nakon toga policajci su ih priveli u stanicu policije u T. . Pojasnio je da se u ovoj crnoj torbi koju su policajci pronašli u blizini barke nalazio pretvarač napona koji služi za lov ribe odnosno, da se taj pretvarač kači za akumulator i tako se dobija veći napon. </span>
</p>
<p>&nbsp;</p>
<p>
<span class="span1">Iznoseći odbranu na glavnom pretresu okrivljeni M. S. je ponovio navode odbrane u prethodnom postupku pa je pojasnio da mu lice od koga je kupio ribu od ranije nije poznato, da ne zna njegovo ime i prezime i da je on tom licu platio. Nadalje je istakao da je tog dana pošao na jezero da kupi ribu jer mu je bila slava. Njegova barka je bila na P., pa se tog dana čuo sa M. M. kako bi pošao sa njim jer su najavili veliko nevrijeme, i kako bi izbacio svoju barku iz jezera i prebacio je na M. . Istakao je da je vidio svjetlo na 100 metara od mjesta gdje su pristali barkom a da na samom mjestu gdje su pristali barkom se ništa nije moglo vidjeti. Da na tom mjestu postoji više barki i čunova. U predmetnoj barci se nalazila ''čuvarica'' koja u barci stoji non stop i sa kojoj s vremena na vrijeme ide na pecanje. U 17:18 časova na lice mjesta je došla policija. Pojasnio je da se na pristanu ni pod razno ne može loviti riba i da se tog dana nije moglo loviti jer su bili veliki talasi. Nadalje je istakao da, dok su on i M. M. bili u barci, primjetili su jedno lice u čunu koje se kretalo od brda prema čamcu. Zatim su zaustavili taj čun i pitali čovjeka da li ima ribe, na što je isti kazao da ima nešto sitno ako im to odgovara. Zatim su ga pitali koliko riba košta pa je on kazao da kod sebe ima 30,00 eura sa kojim novcem je platio predmetnu ribu. Istakao je da je taj čovjek prebacio ribu iz svog čamca u čamac u kome su bili on i M. M. i to na način što je taj čovjek jednu po jednu ribu ubacivao u njihov čamac. Predmetnu ribu on i M. M. nijesu stavljali u ''čuvaricu'' koja je bila u barci u kojoj su se nalazili. </span>
</p>
<p>&nbsp;</p>
<p>
<span class="span1">Iznoseći odbranu u prethodnom postupku, okrivljeni M. S. se branio da ne priznaje izvršenje krivičnog djela koje mu se stavlja na teret. Dana 06.11.2017. godine oko 14,00 časova čuo se sa M. M. koji ga je pitao da li zna nekoga od koga bi mogao kupiti ribu obzirom da mu je dana 08.11.2017. godine slava - M.. Tom prilikom mu je M. M. kazao da na jezeru sigurno ima ljudi koji prodaju ribu i da je najbolje da zajedno podju na jezero i kupe ribu od tih lica obzriom da je M. M. bila slava. Na mjestu P. njega i M. je prebacio M. brat M. pa je istakao da su sa barkom koja je u njegovom vlasništvu on i M. M. krenuli na jezero. Ne zna tačno na kojem mjestu su sreli jednog čovjeka na čamcu pa su ga pitali da li ima ribe na prodaju našto je taj čovjek rekao da ima pa su od istog kupili odredjenu količinu šarana u iznosu od 30,00 eura. Ribu su prebacili u njegovu barku i krenuli su u pravcu stanice Zeta gdje je bilo parkirano vozilo njegovog brata. Kada su došli do obale pristali su, a M. M. je pošao do vozila njegovog brata kako bi uzeo neku posudu kako bi u nju stavio ribu. Sve se ovo dešavalo oko 17,00 časova i zna da je bio mrak. Dok se nalazio u barci M. M. je krenuo do vozila pa je istog čuo kako mu kaže da je primjetio neka dva akumulatora nakon čega je M. M. nastavio kretanje do vozila iz koga je uzeo posudu i kada je bio u blizini barke u povratku zna da se spotakao preko nekog granja i pao. Upravo u tom trenutku su se upalili neki reflektori kada je primijetio da im prilaze dva lica za koje je kasnije vidio da su policajci. Policajci su im kazali da se ne pomjeraju nakon čega su pregledali teren, i na udaljenosti od 3-4 metara od mjesta gdje se nalazi njihova barka, policajci su primijetili dva akumualtora, a to su ovi akumulatori koje je prethodno vidio M. M.. Policajci su ih pitali da li su to njihovi akumulatori na što su oni kazali da nijesu, a zatim su policajci u predmetnoj barci pronašli samo ribu i jednu mrežu - čuvar. Daljim pregledom terena u vodi na udaljenosti metar ili dva od njegove barke policajci su pronašli sondu pa su ih </span><span class="span1">pitali da li je ta sonda njihova što su oni negirali. Pretvarač napona sonda kao i dva akumualtora žute boje nijesu njegove stvari iz kojih razloga je odbio da otpiše potvrdu o privremeno oduzetim stvarima. Ne zna gdje je policija pronašla pretvarač napona jer to nije vidio. Akumulator marke Boš koristi kako bi upalio motor na svojoj barci ozbirom da se radi o motoru koji ima električno paljenje. Kada ima slobodnog vremena često ide na jezero na pecanje. Inače zna da se na jezeru može kupiti riba tako da je M. M. zvao da ide sa njim, ne iz razloga što M. M. poznaje nekog ko prodaje ribu već iz razloga što barku ne može da vozi sam, jer je motor težak i neko mora da sjedi na prednjem dijelu barke da motor ne bi pretegao.  </span>
</p>
<p>&nbsp;</p>
<p>
<span class="span1">Branilac po službenoj dužnosti okrivljenog M. Mi., advokat C. M., u završnoj riječi u bitnom je istakla da nije dokazano da je njen barnjenik izvršio krivično djelo pa je predložila sudu da ga oslobodi od optužbe i da mu nakon izricanja presude ukine pritvor. </span>
</p>
<p>&nbsp;</p>
<p>
<span class="span1">Okrivljeni M. M. u završnoj riječi je podržao završnu riječ svog branioca.</span>
</p>
<p>&nbsp;</p>
<p>
<span class="span1">Okrivljeni M. S. u završnoj riječi je istakao da nije dokazano da je izvršio krivično djelo stavljeno mu na teret i predložio je sudu da ga oslobodi od optužbe. </span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoke Ć. Đ., R. N., D. K. P. i V. D., pročitao je službenu zabilješku Uprave policije  GP Tuzi broj 484/2017 od 06.11.2017. godine, pročitao je potvrdu o privremeno odzetim predmetima PJ Podgorica GP Tuzi broj 86/17 od 06.11.2017. godine, pročitao je zapsinik o inspekcijskom pregledu Odsjeka poljorpivredne inspekcije broj 325/1-87 od 06.11.2017. godine, pročitao je zapisnik Službe zaštite nacionalnog parka o primopredaji privremeno oduzetih sredstva broj 2873/10-1 od 06.11.2017. godine, pročitao je izvod iz KE za okrivljenog M. S. izdat od Odeljenja PRIS-a broj 1805/2017, pročitao je izvod iz KE za okrivljenog M. M. broj 1808/2017, dok je odbio dokazni predlog branioca po službenoj dužnosti okrivljenog, advokata M. S., da se u dokaznom postupku izvrši suočenje okrivljenih i svjedoka Ć. Đ. i R. N., jer sud  smatra da je činjenično stanje u dovoljnoj mjeri utvrdjeno i bez provodjenja ovog dokaza.</span>
</p>
<p>&nbsp;</p>
<p>
<span class="span1">Iz iskaza svjedoka D. K. P. na glavnom pretresu, proizilazi da obavlja posao insektora za poljoprivredu i ribarstvo. Dana 06.11.2017. godine, zaprimila je poziv od policije i u tom razgovoru su joj kazali da dođe na S. jezero. Kada je došla na lice mjesta, zatekla je čamac i u čamcu opremu za ribolov i 13 komada ribe. To je zapisnički konstatovala, dok je ribu, kao kvarljivu robu, predala Studenskom domu kako bi se ista tamo uništila. Na pitanje da pojasni činjenicu da je na zapisniku konstatovano da je oduzeto 15 komada ribe, svjedok je istakla da je tačno da je bilo 15 komada ribe, a da je u slobodom izlaganju došlo do permutacije kada je kazala da je zatekla 13 komada ribe. Nakon što je izuzeta riba iz čamca, nije vršeno vještačenje iste. </span>
</p>
<p>&nbsp;</p>
<p>
<span class="span1">Saslušan na glavnom pretresu, svjedok V. D. je posvjedočio da ima urednu dozvolu za ribolov, registrovan čun i da se bavi ribolovom. Dana 06.11.2017. godine, pošao je čunom na S. jezero, kako bi izvadio mrežu. Pojasnio je da je tog dana bilo vjertra i da je kasnio na mrežu zbog rizika od talasa. Bio je na sred jezera, pa je pokupio mrežu u kojoj je bila riba - šarani i kinezi. Bila je kiša i talasi su bili dosta visoki, kada je u jednom trenutku primijetio da je pored njegovog čuna došao maskirani gliser u kome su bila dva lica, da mu se jedno lice muškog pola predstavilo kao  sin lovočuvara M., dok drugo lice nije prepoznao. Sin lovočuvara ga je pitao da li ima ribe na prodaju, na šta je potvrdno odgovorio, pa su ga pitali za cijenu, na što je kazao da će im ribu prodati za 30,00 eura. Novac mu je da M. M. . Ribu je prebacio svojom rukom, komad po komad, u čamac ovih lica.  Pojasnio je da se radi o živoj ribi, ribi iz mreža. </span>
</p>
<p>&nbsp;</p>
<p>
<span class="span1">Saslušan na glavnom pretresu, svjedok Ć. Đ. je ponovio svoj iskaz u prethodnom postupku, a zatim je pojasnio da je tačno da se na tom mjestu gdje su okrivljeni lišeni slobode nalazi više barki. Misli da su u pitanju dva ili tri drvena čuna. U trenutku dok su čekali ova lica da se usidre, ni jedno drugo plovilo ni prije ni poslije toga nije pristalo na obalu niti se kretalo tim dijelom. Prije nego što su ugledali ova lica, odnosno njihov čamac, on i kolega su pošli do obale - do samog pristana, gdje je bilo parkirano jedno vozilo marke Ford fijesta sive boje. Izvršili su pregled oko vozila i nije primijetio bilo kakve predmete. Vozilo nije imalo prikolicu pa se sa kolegom vratio oko 10 metara gdje su očekivali da ova lica pristanu i gdje su ih čekali. U jednom trenutku primjetio je da je jedan čamac pristao na pristan. Kada je čamac pristao on i kolega su sačekali da lica iznesu stvari, a jedno od ta dva lica iz čamca je iznijelo stvari i to: akumulator žute boje i dobro je vidio da se radi o akumulatoru žute boje. Pojasnio je da je to lice akumulator ostavilo pored automobila Ford fijesta, da je isto otvorilo gepek automobila pa se vratilo do čamca, i iz čamca iznijelo crvenu gajbu u kojoj gajbi se nalazila maskirana torbica, i to je dobro vidio. U tom trenutku sa kolegom je odlučio da reaguje kada je jedno od tih lica bilo u plovilu, a drugo van plovila. On i kolega su upalili baterijske lampe, došli do plovila i kazali ''stoj policija''. Lice koje je bilo van plovila je trčećim korakom uskočilo u plovilo pa su on i kolega ponovo povikali ''stoj''. Lice koje je bilo u plovilu je startovalo motor i ubacilo u rikverc, ali je plovilo bilo vezano kanapom i fizički se nije moglo udaljiti. Tada su tim licima naredili da uzadju iz plovila kada su ih legitimisali i utvrdili da su to ovdje okrivljeni. Nakon toga prišao je ovoj crvenoj gajbi u kojoj je vidio maskiranu torbicu, a gajba se nalazila na samom pristanu gdje su zatekli ova lica. Tada je otvorio maskiranu torbicu i u njoj vidio pretvarač struje. Zatim je primijetio da se u tom plovilu nalazi metalni rezervoar crvene boje, a riba je bila prosuta po plovilu gdje se nalazila crvena posuda u kojoj su pokupili predmetnu ribu. U plovilu je vidio i kabal od sonde. Radi se o drvenom štapu sa metalnom korpom na vrhu, dok je sonda bila pored plovila. Nakon toga obavijestili su dežurnu službu koja je poslala patrolu. Pojasnio je da je vozilo Ford fijesta od pristana udaljeno neka 3-4 metra. Obala samog kanala je ravna, a vozilo stajalo na livadi, dok je puteljak do vozila raščišćen. U trenutku dok su čekali da čamac pristane, sa kolegom se nalazio iza nekog rastinja i od pristana su bili udaljeni 7-8 metara. Prije nego što se dodje na to mjesto postoji kompleks koji ima uličnu rasvjetu na stubovima i udaljen je oko 20-30 metara od same pozicije . Rasvjeta </span><span class="span1">postoji na sledećem placu K. koji plac je osvetljen sa 2-3 reflektora tako da nije bio totalni mrak i moglo je da se vidi kretanje čuna. Nadalje, nakon svega istakao je da su obavijestili dežurnu službu koja je obavijestila dežurnog poljoprivrednog inspektora D. P. K., da M. S. ne poznaje od ranije, da M. M. poznaje iz vidjenja, da radi 14 godina na ovom terenu i da sa M. M. nije imao bilo kakvih problema bilo poslovno bilo privatno. </span>
</p>
<p>&nbsp;</p>
<p>
<span class="span1">Saslušan u prethodnom postupku svjedok Ć. Đ. je posvjedočio da je dana 06.11.2017. godine u periodu od 08,00-20,00 časova obavljao redovno zadatke nadzora državne granice sa kolegom R. N.. Istog dana dobili su informaciju da se na S. jeziru vrši nezakonit lov ribe, pa je sa kolegom preduzeo osmatračke aktivnosti. Na tom putu bilo je usidreno više čamaca, odnosno čunova. Negdje oko 18,00 časova koliko se može sjetiti u pogledu vremena začuo je zvuk motora kako se približava ovom mjestu, a zatim su primjetili da se jedna barka približava obali i kada su došli do obale primjetili su da jedno lice veže ovu barku za pristan odnosno kolčeve. Takodje je primijetio da se iz barke iznose odredjene stvari, pa je sa kolegom mogao nesmetano da posmatra jer je bio na udaljenosti 6-7 metara iako je bila noć. Drugo lice za koje su kasnije utvrdili da je M. M., iznio je iz barke dva velika akumulatora žute boje i jedan pretvarač napona i odnio ga do automobila koji je bio parkiran u blizini, a radilo se o automobilu marke Ford fijesta. Za to vrijeme sa kolegom je stajao iza žbuna, jer je postojala mogućnost da se ova lica udalje sa lica mjesta. Kada je M. M. sve ove predmete donese do vozila, a nosio je svaki put po jedan predmet sa kolegom je povikao ''stoj policija'' U tom trenutku je M. M. koji se nalazio na obali trčećim korakom ušao u barku i pokušao da krene u rikverc, ali je čamac bio svezan za pristan. Sjeća se da je M. M. kada je ušao u barku pokušao da odbaci sondu, ali je na toj sondi bio kabal dužine 7-8 metara, u tome nije uspio već je ona pala u vodu pored barke. Kada je sa kolegom prišao barci, primijetio je da se na podu barke nalazi prosuta riba. Naredili su ovim licima da izadju iz barke i tada su ih legitimisali. Što se tiče akumulatora marke Boš, on je služio za startovanje motora. Na mjestu gdje su zatekli ova lica postoji vještačko osvetljenje, jer se u blizini nalazi kuća K., kojoj je osvijetljeno dvorište, a na nekih 30 metara sa druge stane nalazi se rasvjeta, stubovi na imanju P. D.. Nije vidio da je M. M. nešto uzeo iz vozila koje je tu bilo parkirano, ali se sjeća da je okrivljeni otvorio prtljažnik. M. M. dok je nosio ove predmnete do vozila, nije padao na zemlju.</span>
</p>
<p>&nbsp;</p>
<p>
<span class="span1">Saslušan na glavnom pretresu, svjedok R. N. je ponovio svoj iskaz u prethodnom postupku pa je još i dodao da je sa kolegom bio udaljen 15-tak metara u trenutku kada je barka pristala, da su bili u zaklonu i da je bio mrak, a da u  blizini postoje kuće sa reflektorima i da je vidljivost bila solidna. Dalje je pojasnio da su sa tog mjesta gdje su stajali u zaklonu mogli vidjeti da dolazi barka sa dva lica, ali druge detalje nijesu mogli vidjeti. Nije bilo kiše, rijeka je bila mirna. Ne sjeća se koliko je bilo časova kada su okrivljeni barkom pristali na pristan. U blizini tog mjesta je bilo parkirano manje vozilo Ford fijesta sive boje. Kada je ovo plovilo pristalo iz njega su izašla dva lica, jedno lice je iznijelo akumulator žute boje, što je dobro vidio, pa je to lice ponovo krenulo da iznosi nešto iz plovila, kada su on i kolega prišli, upalili svijetlo i povikali ''stoj policija''. Lice koje je u tom trenutku stajalo van barke je bacilo nešto iz ruke, i vratilo se u plovilo, </span><span class="span1">a lice koje je sjedilo u barci je upalilo motor kada su pokušali da pobjegnu u čemu nijesu uspjeli. Stao je do plovila koje je osvijetlio sijalicom i naredio ovim licima da izadju napolje, što je M. M. učinio dok M. S. to nije htio da uradi. Zatim su utvrdili identitet ovih lica, a pomoć su zvali putem radio veze. Nadalje, lampom je osvijetlio plovilo kada je vidio ribu prosutu po čamcu u kom trenutku su ta lica pokušala da pobjegnu sa lica mjesta, kada je jedno lice, misli M., pored čamca izvadilo sondu pored čamca. Sonda je dugačka nekoliko metara i na vrhu ima metalnu mrežu - krug. Na toj sondi je takodje bio i kabal. Pojasnio je da su ova lica tu sondu izbacila iz plovila pored čamca. Zatim je sa kolegom lampama pretražio teren pa je vidio gajbu u kojoj se nalazio ručni alat, ključevi i ostalo. U toj gajbi je bila i zelena torba iz koje su izvadili i pretvarač, a pojasnio je da je pretvarač aparat koji se koristi za ribolov.</span>
</p>
<p>&nbsp;</p>
<p>
<span class="span1">Saslušan u prethodnom postupku, svjedok R. N. je posvjedočio da je kritičnog dana u periodu od 08,00-20,00 časova sa kolegom P. Đ. obavljao redovne poslove nadzora državne granice. Tog dana na lice mjesta su došli po operativnim saznanjima. Bila je noć, negdje oko 17,00-18,00 časova i bio je prvi mrak. Čuli su da se iz daljine približava jedno plovilo, a kada su prišli obavli vidjeli su da je to barka i to plastična. Jedno lice za koje su kasnije utvrdili da je M. M. je barku zavezalo za pristan i zna da je to lice iznosilo neke predmete iz barke. Drugo lice je bilo u barci, a kasnije je identifikovano kao M. S. . Kada su ova lica došla čamcem do obale pojasnio je da on i kolega nijesu izlazili sa mjesta iza koga su se sakrili. Iza rastinja su vidjeli da M. M. iznosi jedan akumulator žute boje i odnosi do vozila koje je bilo parkirano u blizni vozila. Zatim se M. M. ponovo vraća do barke i iznosi još jedan predmet, kada je sa kolegom Ć. izašao iz rastinja, pa je povikao ''stoj policija'', kada je M. M. ušao u barku, kada su pokušali da pobjegnu, ali nijesu uspjeli jer su bili privezani za pristan. U trenutku kada je M. M. ušao u barku, vidio da je drvenu sondu izbacio iz barke, a koja sonda je pala u vodu neposredno pored barke. Što se tiče predmeta koje su tom prilikom oduzeli od ovih lica, sjeća se da su oduzeli: dva akumualtora, jedan pretvarač napona i jednu drvenu sondu. Zna da je jedan akumulator pronadjen kod vozila, da je drvena sonda pronadjena u vodi pored barke, a drugi akumulator i pretvarač napona se ne može sjetiti gdje su ih pronašli. Misli da je ovaj drugi akumualtor pronadjen na obali dok za pretvarač napona nije siguran, misli da je bio u barci. U barci su zatekli ribu koja se nalazila na podu. Na licu mjesta postoji rasvjeta koja dolazi od imanja D. P. koja se nalazi u neposrednoj blizini, kao i od kuća koje se još bliže nalaze na tom mjestu. Pojasnio je da M. M. koji je nosio ovaj akumualtor do barke nije padao.</span>
</p>
<p>&nbsp;</p>
<p>
<span class="span1">Iz službene zabilješke Uprave policije GP Tuzi broj 484/17 od 06.11.2017. godine, proizilazi da su ovlašćeni službenici policije R. N. i Ć. Đ., dana 06.11.2017. godine, u vremenskom intervalu od 08,00 do 20,00 časova, obavljali redovne poslove nadzora državne granice.  Oko 17,00 časova, nalazili su se na mjestu M. punkt, a oko 17,20 časova, primijetili su platično plovilo maskirne boje(u kome su se nalazila dva lica), kako prilazi pristanu iz pravca jezera, i kada su ih primijetili, iz plovila, u blizini obale, odbacili su neki predmet. Lica su legitimisali i ustanovili da se radi o M. M. i M. S.. Nakon legitimisanja lica, pristupili su kontroli plovila u kome su pronašli veću količinu </span><span class="span1">ribe, pretvarač napona marke SUSAN-1039NP i dva akumulatora žute boje, a pored plovila, u vodi su pronašli sondu, koju su ova lica odbacila.</span>
</p>
<p>&nbsp;</p>
<p>
<span class="span1">Iz potvrde Uprave policije GB Tuzi od 06.11.2017. godine, proizilazi da je ovlašćeno službeno lice Ć. Đ., od lica M. S. (koji je odbio da potpiše potvrdu), privremeno oduzeo: pretvarač  napona SUSAN-1030NP, ultrasonik inverter, plave boje, dva akumulatora žute boje, jačine 100 A, sondu sa ulov ribe sa drvenim držalom, plastičku barku marke Elena 402, VMB marke Yamaha snage 36,75kw, broj motora 6H5-20911, akumulator S4, 12V marke Bossh, sive boje i mrežu ribu-čuvarku.</span>
</p>
<p>&nbsp;</p>
<p>
<span class="span1">Iz zapisnika Nacionalnog parka S. jezero o primopredaji privremeno oduzetih predmeta od 06.11.2017. godine, utvrđuje se da su predmeti: pretvarač napona SUSAN-1030NP, ultra sonik inverter, plave boje, dva akumulatora žute boje, jačine 100A, sondu sa ulov ribe sa drvenim držalom, plastičnu barku marke Elena 402, VMB marke Yamaha snage 36,75kw, broj motora 6H5-20911, akumulator S4 ,12V marke Bossh, sive boje i mrežu ribu-čuvarku privremeno oduzeti od M. S. i M. M., predati od strane službenika UP A. Z., licu K. P..</span>
</p>
<p>&nbsp;</p>
<p>
<span class="span1">Iz zapisnika o izvršenom inspekcijskom pregledu Odsjeka poljoprivredne inspekcije,  proizilazi da je isti sačinjen od strane poljoprivrednog inspektora D. K. P., dana 06.11.2017. godine i da je inspekcijski pregled izvršen na S. jezeru, a da je inspektorka na lice mjesta izašla povodom obajveštenja policije da je na S. jezeru kod „D. kuće“ dva lica vrše izlov ribe uz pomoć struje. Nakon inspekcijskog pregleda oduzeta je riba i to 13 šarana, jedan kinez i jedna lola.</span>
</p>
<p>&nbsp;</p>
<p>
<span class="span1">Iz  izvoda iz Ke za okrivljene, proizilazi da su ranije osuđivani, na načn kako je to navedeno u izreci presude.</span>
</p>
<p>&nbsp;</p>
<p>
<span class="span1">Okrivljeni su tokom čitavog postupka kategorički negirali izvršenje krivičnog djela, ističući da predmetnu ribu nijesu lovili električnom strujom, odnosno, na način opisan izrekom presude, već da su je kupili za slavu - Mitrovdan, od jednog nepoznatog čovjeka na jezeru. I teza branioca po službenoj dužnosti okrivljenog M. M., nadovezuje se na odbranu okrivljenog. Tako branilac ovog okrivljenog tvrdi da nije dokazano da je njen branjenik, kao saizvršilac, izvršio krivično djelo stavljeno mu na teret. Međutim, Sud ne stoji na pravnom stanovištu branioca, pa njegovu tezu cijeni kao neosnovanu, a odbrane okrivljenih kao neistinite. Ono što je tačno je to, da krivicu okrivljenih, sud u ovom krivičnom predmet nije utvrdio na osnovu neposrednih dokaza, već na osnovu posrednih dokaza, koji čine niz i predstavljaju zatvoren krug, a isključuju svaku drugu mogućnost, osim one da su okrivljeni, kao saizvršioci, izvršili predmetno krivično djelo. Pritom se ističe da krivica okrivljenih nije bazirana na pretpostavkama, kako to tvrdi odbrana. Okrivljeni su ustrajavali da su svjedoci - policajci Ć. i R.,u barci pronašli samo predmetnu ribu, što je tačno, ali to što okrivljeni nijesu zatečeni da love ribu električnom strujom i što sredstva za izlov ribe (pobliže opisana izrekom presude) nijesu nađena u čamcu u kojem su okrivljeni kritične zgode bili, ne znači da okrivljeni nijesu lovili ribu na </span><span class="span1">način predstavljen izrekom presude, jer bi takav rezon negirao mogućnost da se krivica može utvrditi na osnovu posrednih dokaza. Sredstva za izlov ribe i to: sonda, pretvarač napona i dva akumulatora, pronađeni su u neposrednoj blizini mjesta gdje je privezan čamac okrivljenih, i njih je iz navedenog čamca iznio okrivljeni M. M., o čemu su se određeno izasnili svjedoci Č. i R., čije iskaze je sud cijeni kao istinite, jer svjedok R. ne poznaje okrivljene, a Ć. poznaje okrivljenog M. M., ali samo iz viđenja, i sa ovim okrivljenim nije imao bilo kakvih problema, tako da ovi svjedoci nijesu imali nikakvog objektivnog razloga da eventulano neosnovano terete okrivljene. Nadalje, branilac okrivljenog M. M. i okrivljeni M. S. su isticali da su iskazi svjedoka Ć. i R. kontradiktorni i različiti na glavnom pretresu i u prethodnom postupku, što po ocjeni ovog suda ne stoji, jer su ovi svjedoci na glavnom pretresu odgovorali na pitanja učesnika u postupku, i upotpunili svoje iskaze date u prethodnom postupku, a saglasno su svjedočili u odnosu na odlučne - pravno relevantne činjenice. Nadalje, ako se kritičkije analiziraju odbrane okrivljenih, može se doći do zaključka da su nelogične, mada logičnost, sama po sebi, ne daje karakter vjerodostojnosti jednog iskaza. Okrivljeni navode da je bila kiša, da je na jezeru bilo talasa, da su ribu kupili za slavu, na sred jezera, što je po ocjeni suda nelogično, pogotovo kada se imaju u vidu navodi odbrana okrivljenog M. S. u prethodnom postupku, da i on u slobodno vrijeme često lovi ribu na dozvoljeni način, a osim toga, iz generalija okrivljenih se vidi da žive u blizini jezera, pa je sasvim životno nelogično da lica koja žive u blizini jezera na istom kupuju ribu i to od nepoznatog čovjeka, a pogotovo ako im riba treba za svečane prilike - slavu. Nadalje, postoji jedan bitan segment u navodima odbrana okrivljenih koji dovodi u pitanje same njihove odbrane. Na glavnom pretresu okrivljeni M. M. ističe da, kada su kupili ribu od nepoznatog čovjeka, da je isti ribu u njihov čamac iz njegovog čamca prebacio u „čuvarici“, a okrivljeni M. S. je pojasnio da je taj čovjek prebaciovao ribu jednu po jednu u čamac okrivljenih, što je značajna kontradikcija u navodima odbrana okrivljenih. Nadalje, okrivljeni su isticali da je predmetno mjesto pristan i za druge barke, što je tačno i nesporna je činjenica, ali su aludirali da su predmetne stvari i to: sonda, pretvarač napona i dva akumulatora mogle biti vlasništvo drugih ribolovaca, odnosno vlasnika drugih barki, što su nelogična isticanja, pogotovo što je predmetnog dana i po kazivanju okrivljenih bilo loše vrijeme, pa je nelogično očekivati da bi neko od drugih ribolovaca na tom mjestu ostavio navedene stvari, pogotovo akumulatore, koji sasvim sigurno ne bi bili upotrebljivi ako se pokvase na takvom vremenu kakvo je vladalo kritičnog dana. Dakle, svjedoci Ć. i R. su određeno i ubjedljivo svjedočili da je predmetne stvari iz barke, nakon što je pristala na pristan, iznijelo jedno lice, za koje su nakon identifikovanja ustanovili da je to okrivljeni M. M., a ono što još više daje na određenosti iskaza ovih svjedoka, jeste činjenica koja se takođe utvrđuje iz njihovih iskaza, da kada su povikali „policija stoj“, da je najprije okrivljeni M. M.  uskočio u barku, koja je prethodno bila vezana, pa je drugo lice - M. S., ponovo startovao motor čamca u namjeri pobjegnu sa lica mjesta, u čemu nijesu uspijeli jer nijesu mogli da odvežu čamac, pa se postavlje pitanje da, ako je tačno to što tvrde okrivljeni, tj.da su predmentom prilikom kupili ribu za slavu, zašto bi onda pokušali da pobjegnu sa predmentog mjesta, što je svakako indikativno, pa i ovaj momenat  učvršćuje sud u zaključku da su posredni dokazi u ovom predmetu takvog kvaliteta i da se nadovezuju </span><span class="span1">jedan na drugi tako da predstavljaju zatvoren krug, pa isključuju svaku drugu mogućnost, osim one da su okrivljeni, kao saizvršioci, izvršili predmetno krivično djelo. Nadalje, okrivljeni su isticali da je na predmetnom pristanu vlado potpuni mrak i da svjedoci Ć. i R., iz zaklona gdje su se nalazili, nijesu mogli vidjeti šta se dešavalo sve dok nijesu prišli barci, ali i ovi navodi odbrana okrivljnih su neosnovani, jer su svjedoci Ć. i R. pojasnili da jesu vidjeli ono o čemu su svjedočili, jer se na nekih 20 do 30 metara nalaze stubovi na kojima postoji rasvjeta,  a u dvorištu kuće u blizini postojala su dva ili tri reflektora, tako da su mogli vidjeti ono o čemu su svjedočili, naravno, u odnosu na odlučne činjenice. Nadalje, svjedok V. D. je potvrdio navode odbrane okrivljenih, da im je kritičnog dana prodao predmetnu ribu za iznos od 30,00 eura. Iskaz ovog svjedoka je neistinit i u suprotnosti je sa iskazima svjedoka Ć. i R. . Jedna od bitnih činjenica koja u značajnoj mjeri diskredituje ovog svjedoka je ta gdje ovaj svjedok pojašnjava na koji način je prebacio ribu sa svog čamca u čamac okrivljenih, navodeći da je to uradio svojom rukom, prebacujući ribu jednu po jednu, dok je okrivljeni M. M. na glavnom pretresu istakao da je ovaj svjedok ribu iz svog čamca prebacio u „čuvarici“, što je po ocjeni ovog suda značajna kontradikcija. Iskaz ovog svjedoka je, ako se kritički cijeni, i nelogičan. Naime, sam svjedok V. je istakao da je predmetnog dana na jezeru bila kiša i da su talasi bili dosta visoki, pa se postavlja pitanje da li je logično da u takvim vremenskim prilikama na sred jezera prodaje ribu, što je po ocjeni ovog suda, sasvim nelogična životna situacija. Da je predmetna riba oduzeta sa čamca koji su koristili okrivljeni, potvrđuje se iz iskaza svjedoka D. K. P., poljoprivrednog inspektora, koji iskaz je sud cijenio kao istinit, jer je isti u skladu sa zapisnikom o inspekcijskom pregledu Odsjeka poljoprivredne inspekcije od 06.11.2017. godine. Iskazi svjedoka Ć. Đ. i R. N. u bitnim segmentima su u skladu sa službenom zabilješkom Uprave policije GP Tuzi od 06.11.2017. godine. Nadalje, sud je u sklopu ocjene dokaza, cijenio u potvrdu Uprave policije GP Tuzi o privremeno oduzetim predmetima od 06.11.2017. godine, pa je našao da je ista vjerodostojna, kako u odnosu na predmetnu ribu tako i u odnosu na druge oduzete stvari, (iako se potvrdom konstatuje da su stvari privremeno oduzete od M. S.), a do koje ocjene je sud došao na osnovu gore analiziranih posrednih dokaza, a to što je okrivljeni M. S. odbio da potpiše predmetnu potvrdu, pri ovakvom činjeničnom utvrđenju, ne utiče na vjerodostojnost sadržine iste.</span>
</p>
<p>&nbsp;</p>
<p>
<span class="span1">Sud je cijenio i druge dokaze, ali je našao da su bez značaja za presuđenje.</span>
</p>
<p>
<span class="span1">Okrivljeni su prekršili odredbu čl. 27.st.1 tač.2 Zakona o slatkovodnom ribarstvu (Sl.list CG br.11/2007), kojim je propisano da radi zaštite i unaprjeđenja riblje fonda i očuvanja  biodiverzteta ribolovnih voda zabranjeno je loviti ribu ostima, trokukom ili na način štetan za njihovo razmnožavanje ili kojima se masovno uništavaju, pa su postupajući na način kao u izreci presude, okrivljeni ostvarili sva bitna obilježja bića krivičnog djela nezakonit ribolov iz čl. 326.st.2 u vezi čl. 23.st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Okrivljeni su krivično djelo izvršili sa direktnim umišljajem, na način što su dana 06. novembra 2017. godine, oko 17,30 časova u mjestu M. u blizini kuće D. P., Opština P., zajedno i po prethodnom dogovoru, svjesni svog djela čije izvršenje su htjeli i znajući </span><span class="span1">da je njihovo djelo zabranjeno, suprotno čl. 27 st. 1 tač. 2 Zakona o slatkovodnom ribarstvu (''Sl. List CG'', br. 11/2007), lovili ribu električnom strujom, na način što su uz pomoć pretvarača napona marke ''SUSAN-1030NP'', dva akumulatora jačina od po 100A i sonde vršili izlovljavanje ribe, kojom prilikom su lovili 13 komada šarana, 1 komad kineza, 1 komad lole, ukupne težine 15kg. Okrivljeni su zajednički učestvovli u radnji izvršenja, bili su svjesni zajedničke saradnje, htjeli su djelo kao vlastito i kao zajedničko, pa su predmetno krivično djelo izvršili, kao saizvršioci, u smislu čl. 23.st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji, sud je cijenio sve okolnosti iz čl. 42 KZCG, koje utiču da kazna bude manja ili veća, pa je u odsustvu olakšavajućih okolnosti na strani okrivljenog M. M., cijenio njegovu raniju osuđivanost kao otežavajuću okolnost, koju činjenicu je utvrdio iz citiranog izvoda iz Ke, pritom je sud imao u vidu da se okrivljeni M. M. javlja kao specijalni povratnik u izvršenju krivičnih djela za koje je ovom presudom oglašen krivim, dok je, kao otežavajuću okolnost na strani okrivljenog M. S., cijenio raniju osuđivanost koju je utvrdio iz citiranog izvoda iz Ke za ovog okrivljenog, kome je sud kao olakšavajuću okolnost cijenio porodične prilike, tj. da je oženjen i otac troje djece, pa je sud okrivljenog M. M. osudio na kaznu zatvora u trajanju od 3 mjeseca, u koju kaznu mu je uračunao vrijeme provedeno u pritvoru, kao u izreci presude, na osnovu čl. 51.st 1 KZCG, dok je okrivljenom M. S., izrekao uslovnu osudu, kojom mu je prethodno utvrdio kaznu zatvora u trajanju od 3 mjeseca i istovremeno odredio da se utvrđena kazna neće izvršiti, ukoliko okrivljeni u roku od 2 godine po pravosnažnosti presude ne izvrši novo krivično djelo, a ako dođe do opoziva uslovne osude, sud će ovom okrivljenom u kaznu zatvora uračunati vrijeme provedeno na zadržavanju pred UP PJ Podgorica, na način kao u izreci presude. Sud je stanovišta da se kaznom zatvora u odnosu na okrivljenog M. M. može ostvariti svrha kažnjavanja iz čl. 32.st.2 KZCG, a u odnosu na okrivljenog M. S., izrečenom krivičnom sankcijom, može se ostvariti svrha uslovne osude iz čl. 52.st.2 KZCG, sve u okviru opšte svrhe propisivanja i izricanja krivičnih sankcija iz čl. 4.st.2 KZCG.</span>
</p>
<p>&nbsp;</p>
<p>
<span class="span1">Sud je okrivljenima na osnovu čl. 326 st.4 i čl.75.st.1 KZCG izrekao mjeru bezbjednosti oduzimanje predmeta i to: pretvarača napona marke ''SUSAN-1030NP'', 2 akumulatora jačine od po 100A, sonde za izlovljavanje ribe, 13 komada šarana, 1 komada kineza i 1 lole, ukupne težine 15 kg, koju je izrekao u cilju zaštite društva od kriminaliteta, pa se navedenom mjerom bezbjednosti ima ostvariti svha mjera bezbjednosti iz čl. 66 KZCG.</span>
</p>
<p>&nbsp;</p>
<p>
<span class="span1">Sud je odluku o paušalu donio na osnovu čl.226.st.3 Zakonika o krivičnom postupku. Visinu paušala, kao u izreci presude, sud je odmjerio shodno imovnom stanju okrivljenih, dužini trajanja i složenosti krivičnog postupka.</span>
</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span><span class="span1">Dana 19.01.2018. godine</span>
</p>
<p>&nbsp;</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Goran Đuković</span>
</p>
<p>&nbsp;</p>
<p>&nbsp;</p>
<p>
<span class="span1">DN-a:</span>
</p>
<p>&nbsp;</p>
<p>
<span class="span1">- okrivljenom M. M., dopisom u istražni zatvor</span>
</p>
<p>
<span class="span1">- okrivljenom M. S.</span>
</p>
<p>
<span class="span1">- braniocu okrivljenog M. M., adv. M. S.</span>
</p>
<p>&nbsp;</p>
<li>
<span class="span2">Postupljeno dana ____________________</span>
</li>
<li>
<span class="span2">Namještenik suda ____________________</span>
</li>
<p>
<span class="span1">, s.r.</span>
</p>
<p>
<span class="span1"></span><span class="span1">PRAVNA POUKA: Protiv ove presude može se izjaviti žalba</span><span class="span1">u roku od 8 dana od prijema pisanog otpravka iste</span><span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO</span><span class="span1">Radević Sanja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
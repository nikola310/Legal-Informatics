<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.s1{font-size:14pt;}
.s2{font-family:Arial;}
</style>
<meta content="PC" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.17/13.</span>
</p>
<p class="p4">
<span>U IME CRNE GORE</span>
</p>
<p class="p3"></p>
<p class="p2">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.17/13. od  04.02.2013. godine, protiv okrivljenog Murić Edina iz Rožaja zbog krivičnih djela prikrivanje iz čl. 265.st.1.  i  nedozvoljeno držanje oružja i eksplozivnih materija iz čl. 403.st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana, oštećenog Nurković Isa i okrivljenog, dana  iz Rožaja,   i orkivljenog dana   21.02.2013. godine donio je i javno objavio </span>
</p>
<p class="p3"></p>
<p class="p4">
<span>P R E S U D U</span>
</p>
<p class="p5"></p>
<p class="p3">
<span>	Okrivljeni MURIĆ EDIN, JMB 0101990272108, od oca Ljutvije i majke Džemile, rodj. Dacić, rodjen  01.01.1990. godine, u Rožajama, gdje i živi, drž. CG, razumije Crnogorski jezik,  koji mu je i maternji, pismne, završio SSS, nezapošoljen, neoženjen,  siromašnog imovnog stanja,  osudjivan presudama ovog suda K.br.89/11. od 12.5.2008. godine zbog krivičnog djela iz čl. 152.st.2. u vezi st.1. KZ 45 dana zatvora uslovno za jednu godinu;  K.br.186/09. od 13.10.2009.godine zbog krivičnog djela iz čl. 152.st.2. u vezi st.1. KZ, na kaznu zatvora u trajanju od 30 dana, K.br.199/10. od 03.12.2010. godine, zbog krivičnog djela iz čl. 240.st.1. tač.1. KZ na 1 godinu zatvora.</span>
</p>
<p class="p5"></p>
<p class="p5">
<span>					K R I V    J E</span>
</p>
<p class="p5"></p>
<p class="p3">
<span>	Što je: </span>
</p>
<p class="p3">
<span>	Dana 02.02.2013. godine u Rožajama, prikrivao stvari, vino Hepok 2 komada, Bernard Moisont 1 komad, viski White horse 1 komad, Chivas četiri komada, Pelinkovac jedan komad, rakija Metaksa jedan komad, Amorante viski jedan komad, viski Cointretu jedan komad, škotski viski jedan komad, i još sedam flaša raznih alkoholnih pića, jednu brusilicu marke „Brusbo“, jednu bor mašinu na baterije, jednu policijsku palicu, jedan šrafciger, jedan lovački nož njemačke proizvodnje, jedne naočare u futroli, jedan pištolj pod odobrenjem marke „CZ“ M57, kalibra 7,62 mm, fab.br. 066294, jedan brus za kosu sa čuturom italijanske proizvodnje, pet komada parfema raznih marki  i planinski šator za dvoje, koje su pribavljene krivičnim djelom teška kradja izvršenim od strane maloljetnih Mirnesa Mujevića, Aida Mekića i Nijaza Škrijelja, na štetu Isa Nurkovića iz Rožaja, iako je znao da su stvari pribavljene krivčnim djelom, na načim što je nakon što je pozvan SMS porukom od strane maloljetnog Mirnesa Mujevića svojim vozilom marke „Audi“ došao u mjesto zv. „Crnja“ i preuzeo navedene stvari u namjeri da iste proda.</span>
</p>
<p class="p3">
<span>	-čime je izvršio krivično djelo prikrivanje iz čl. 265.st.1. Krivičnog Zakonika.</span>
</p>
<p class="p3">
<span>	-Dana 02.02.2013. godine, u Rožajama neovlašćeno bez odgovarajuće isprave o oružju nabavio oružje – pištolj marke CZ tip M57, kalibra 7,62 mm, fab.br.066294, protivno odredbama čl. 10 a. st.2. Zakona o oružju (Sl.list RCG br.49/04. od 22.7.2004.godine, Sl.list Crne Gore br.49/08. od 15.8.2008.godine, 73/10. od 10.12.2010. godine, 20/11. od 15.4.2011.godine, 40/11. od 08.8.2011.godine) na način što je isti preuzeo od maloljetnih Mirnesa Mujevića, Aida Mekića i Nijaza Škrijelja i isti držao. </span>
</p>
<p class="p3">
<span>	-čime je izvršio krivično djelo nedozvoljeno držanje oružja i eksplozivnih materija iz čl. 403.st.1. KZ. </span>
</p>
<p class="p3">
<span>	</span>
</p>
<p class="p3">
<span>	Pa mu sud na osnovu pomenutih zakonskih propisa, primjenom čl. 4.13. 15. 32. 36. 42. Krivičnog Zakonika  utvrdjuje:</span>
</p>
<p class="p3">
<span>	-za krivično djelo prikrivanje iz čl. 256.st.1. Krivičnog Zakonika kaznu zatvora u trajanju od 2 (dva) mjeseca,</span>
</p>
<p class="p3">
<span>	-za krivično djelo nedozvoljeno držanje oružja i eksplozivnih materija iz čl. 403.st.1. Krivičnog Zakonika kaznu zatvora u trajanju od 4 (četiri) mjeseca,  </span>
</p>
<p class="p3">
<span>	Pa ga sud na osnovu čl. 48. 51. Krivičnog Zakonika, čl. 226.229.239.st.2. i čl. 374. Zakonika o Krivičnom Postupku </span>
</p>
<p class="p3">
<span>					</span>
</p>
<p class="p3">
<span>					O S U DJ U J E</span>
</p>
<p class="p3"></p>
<p class="p3">
<span>	NA JEDINSTVENU KAZNU ZATVORA  u trajanju od 5 (pet) mjeseci, u koju mu se ima uračunati vrijeme zadržavanja počev od 02.02.2013. godine, od 18 h, do 04.02.2013. godine do 16 h.</span>
</p>
<p class="p3">
<span>	Da plati u korist budžetskih sredstava na ime troškova krivičnog postupka iznos od 200 eura, kao i 40 eura na ime paušala. </span>
</p>
<p class="p3">
<span>	Obavezuje se okrivljeni da oštećenom vrati pištolj marke „CZ M57“, kalibra 7,62 mm, fab.br.066294.</span>
</p>
<p class="p3">
<span>	Sve ovo u roku od 15 dana po pravnosnažnosti ove presude.</span>
</p>
<p class="p3"></p>
<p class="p3">
<span>					O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.17/13. od 04.02.2013. godine, protiv okrivljenog Murić Edina iz Rožaja, zbog krivičnih djela prikrivanje iz čl. 265.st.1. KZ i nedozvoljeno držanje oružja i eksplozivnih materija iz čl. 403.st.1. KZ.</span>
</p>
<p class="p3">
<span>	Na glavnom pretresu ODT precizirao je činjenični opis iz optužnog predloga kao u izreci presude. Istakao je:  da je izvedenim dokazima utvrdjeno da je okrivljeni izvršio krivična djela koja mu se optužbom stavljaju na teret. Predložio je da sud okrivljenog za izvršena krivična djela oglasi krivim i da mu utvrdi za krivično djelo prikrivanje iz čl. 256. st.1. KZ  kaznu zatvora u trajanju od 2 mjeseca, a za krivčno djelo nedozvoljeno držanje oružja i eksplozivnih materija iz čl. 403.st.1. KZ kaznu zatvora u trajanju od 4 mjeseca, i osudi ga na jedinstvenu kaznu zatvora u trajanju od 5 mjeseci. </span>
</p>
<p class="p3">
<span>	Oštećeni Nurković Iso pridružio se krivičnom gonjenju ODT-a u odnosu na okrivljenog i predložio je da sud istog obaveže da mu vrati pištolj koji mu je oduzet. </span>
</p>
<p class="p3">
<span>	Okrivljeni Murić Edin  na glavnom pretresu je izjavio da ne priznaje izvršenje krivičnog djela ni krivicu za krivična djela koja mu se optužbom stavljaju na teret. </span>
</p>
<p class="p3">
<span>	U svojoj odbrani, na zapisniku Kt.br.17/13. od 03.02.2013. godine pred ODT-om u Rožajama istakao je: da je sa mobilnog telefona Mujević Mirnesa čiji broj nije znao dobio SMS poruku na njegov mobilni telefon da podje u mjesto zv. „Crnja“ i da kupi neke stvari kod njega. Nije imao novca. Kako bi zaradio novac  prihvatio je ponudu Mirnesovu i vozilom njegovog oca pošao do zaobilaznice u mjesto zv. „Crnja“. Na tom mjestu  je zatekao Mirnesa i dva lica za koja zna da je jednom nadimak Dida, a drugo lice zna iz vidjenja i zna da se preziva Škrijelj. Mirnes i Škrijelj su držali plastičnu kesu bijele boje koju su stavili u gepek njegovog vozila. Kazali su mu da u kesi ima alkoholnog pića i da stvari nijesu ukradene, dok je jedan od njih kazao da su to stvari njegovog oca. Više puta je iste pitao da stvari nijesu ukradene. Kazao im je ukoliko su ukradene da mu iste iznesu iz vozila. Pošli su u pravcu Rožaja. U blizini servisa za pranje vozila lice po nadimku Dida izašlo je iz vozila, dok je on sa Mirnesom i Škrijeljom nastavio put Rožaja. Kada su došli u grad iz vozila su izašli Škrijelj i Mirnes, a on je pošao svojoj kući. Kada je došao kod kuće stvari nije unosio u kuću  već ih je ostavio ispred vrata. Nije imao novaca da kupi te stvari, a imao je namjeru da nekog nadje da mu ih proda. Nakon jednog sata dobio je SMS poruku sadržine „brate donesi te stvari što smo ti donijeli da prodaš, to su stvari mojeg oca, ljuti mi se, stavi ih na pijacu, a ja ću doći da ih uzmem, jer sam ih uzeo ocu“. Ovu poruku je dobio sa Mirnesovog telefona i tada je posumnjao da su stvari ukradene.  Stvari je donio kod kontejnera na pijaci  gdje ih je ostavio. Na SMS poruku je odgovorio „slušaj Mirnese kada ste već to ukrali, nemoj da me pominjete, jer nijesam umiješan u ništa, to je za mene bruka i sramota“. Nakon toga je auto parkirao na školskom dvorištu i pošao je u piceriju Aksaraj.  Pozvan je od strane policije  da se javi u stanicu.  U policiji je saslušan u vezi  stvari koje je uzeo kod Mirnesa i Dide. Nije obraćao pažnju koje su sve stvari bile u njegovom vozilu. Kada je pogledao  koje su stvari u kesi primijetio je alkoholno piće i jednu palicu za koju nije znao da li je policijska, već je mislio da se koristi za tuču. Mirnesu je povjerovao  da su to stvari njegovog oca obzirom da se radilo o alkoholnom piću. Druge stvari u kesi nije primijetio. </span>
</p>
<p class="p3">
<span>	Na glavnom pretresu okrivljeni je ponovio iskaz dat na zapisniku pred ODT-om u Rožajama, dodao je: da se sa Mirnesom poznaje od ranije i stvari je kod njega uzeo da bi ih prodao. Isti mu je kazao da se radi o alkoholu i nekim stvarima. Mirnesa i njegove drugove je pitao koliko iste koštaju, te mu je Mirnes kazao da će mu za pola sata poslati SMS poruku o cijeni koštanja. U kesi je vidio da se pored alkohola nalazi i jedna brusilica, štap, mada detaljno nije gledao šta sve ima. Pištolj nije vidio jer u suprotnom isti ne bi uzeo ni po koju cijenu.  Takodje nije vidio ni municiju.</span>
</p>
<p class="p3">
<span>	Predložio je da ga sud oslobodi od optužbe.</span>
</p>
<p class="p3">
<span>	Na glavnom pretresu sud je izveo dokaze saslušanjem u svojstvu svjedoka – oštećenog Nurković Isa, u svojstvu svjedoka Mujević Mirnesa, Škrijelj Nijaza, Mekić Aida, pročitao potvrdu o privremeno oduzetim predmetima i vraćanju oduzetih stvari br. 02-Sl od 02.02.2013. godine i 03.02.2013. godine, kao i izvod iz kaznene evidencije na ime okrivljenog.</span>
</p>
<p class="p3">
<span>	Svjedok – oštećeni Nurković Iso na zapisniku pred ODT-om u Rožajama Kt.br.17/13. od 04.02.2013. godine istakao je:  da posjeduje vikendicu u naselju „Crnja“ opština Rožaje. Dana 02.02. ove godine nepoznata lica su mu obila vikendicu na način što su obili ulazna vrata, ušli u unutrašnjost iste, izvršili premetačinu i oduzeli mu stvari oko 17 flaša alkoholnog pića (viski, rakija, vino), i jednu brusilicu srednju, jednu bor mašinu na baterije, policijsku palicu, šrafciger, lovački nož njemačke proizvodnje, naočare u futroli, pištolj koji je imao sa odobrenjem marke „CZ“ kal. 7,62mm, oko 20 komada municije za pištolj 9 mm, jedan brus za kosu sa čuturom  italijanske proizvodnje, pet komada muških parfema raznih marki, četiri kutije cigareta marke „Marlboro“, upaljač marke „ZIP“, jednu britvu, dva mobilna telefona starih modela sa jednim punjačem. U vikendici su se nalazile i stvari njegove djece, snaha i supruge, tako da nije mogao da utvrdi koje su stvari njihove oduzete. Vraćeno mu je  piće, dva vina marke Hepok, jedno piće Bernard Mosonel, viski Chivas, Pelinkovac, rakija Metaksa, viski Amarante, viski Cointetu, jedan viski, brusilica, šrafciger, škotski viski, policijska palica. Ne može da se izjasni tačno o vrijednosti oduzetih stvari. </span>
</p>
<p class="p3">
<span>	Na glavnom pretresu ponovio je iskaz dat na pomenutom zapisniku, s tim što je dodao:  da su ulazna vrata na vikendici bila polomljena, vikendica se sastoji od prizemlja i potkrovlja. U potkrovlju u ladici je imao pištolj marke „Zastava M57“ fab. br.066294 kal,7,62 mm, za koji posjeduje odobrenje za držanje i isti mu je nestao. Nestao mu je i šator i to jedan dio obzirom da se sastoji iz više djelova. U vezi obijanja je odmah obavijestio policiju i isto veče su otkrili ko je to uradio. Da je ranije Mujević Mirnes dolazio u tu vikendicu i pomagao njegovom sinu neke poslove, tako da je bio upoznat šta ima u vikendici. Nije mu vraćen pištolj koji mu je važniji od ostalih oduzetih stvari. Nije mu poznato ko je ulazio u vikendicu. </span>
</p>
<p class="p3">
<span>	Svjedok Mujević Mirnes istakao je:  da Škrijelj Nijaza i Mekić Aida poznaje i sa istima se druži. Dana 02.02. ove godine sa istima se vidio u gradu i predložili su mu da podje u mjesto „Crnja“ i obiju vikendicu vlasništvo Nurković Isa. Kazao im je da na to ne pristaje i da će ih isti odmah pronaći. Pošli su kod te vikendice  i kazali su mu da ostane ispred vikendice i da pazi da neko ne naidje. Aid i Nijaz su vikendicu obili. Iz vikendice su izašli sa kesama u kojima su bile neke stvari. Vidio je da se radi o alkoholnom piću, parfemima, nož, policijska palica, jedne lisice za vezivanje. Kod Aida je vidio u džepu nekoliko metaka od pištolja. Od tog mjesta su pošli šumskim putem. Nijaz mu je kazao da pozove Edina kojeg je poznavao govoreći mu „da mu ove stvari uvalimo“. Sa mobilnog telefona pozvao je Edina i pitao ga da li će te stvari da kupi. Edin ga je pitao da nijesu ukradene. Nijaz mu je prethodno kazao da mu kaže da stvari nijesu ukradene. Dogovorili su se da se nadju kod zaobilaznice u mjestu „Crnja“ gdje je došao Edin kolima i pitao ih da stvari nijesu kradene, te su mu kazali da nijesu. Stvari su stavili u vozilo i pošli prema gradu. Iz vozila su izašli u grad dok je Edin otišao vozilom.  Pošao je kod kuće gdje ga je nakon toga tražila policija kojoj je dao izjavu. Pištolj nije vidio to veče, niti je isti bio kod njega. U toj vikendici ranije nije išao niti je u istu ulazio. Aidu je nadimak Dida. Kada su Nijaz i Aid obijali vikendicu bio je pored vikendice. Nijaz i Aid su na rukama imali rukavice, a vrata su polomili udarom nogom nakon čega su se ista otvorila.  Nezna kome je Edin stvari vratio. To veče nije kontaktirao sa Edinom o vraćanju stvari. Policija mu je u stanici uzela mobilni telefon, sa kojeg je prethodno kontaktirao sa Edinom, tako da je policija sa Edinom kontaktirala u vezi vraćanja tih stvari. Edin ih je u kolima pitao da nijesu stvari ukradene, te su istom kazali da nijesu, a Nijaz i Adis su mu kazali da su to stvari njihovih roditelja. </span>
</p>
<p class="p3">
<span>	Svjedok Škrijelj Nijaz istakao je: da je dana 02.02. ove godine bio u gradu gdje se sreo sa Mirnesom kojeg poznaje od ranije. Mirnes mu je predložio da podju do Aida u naselju Bandžovo Brdo i da prošetaju do mjesta zv. „Crnja“. Kada su došli kod Aidove kuće istog su pozvali da podje sa njima u šetnju. Pošli su u mjesto zv. „Crnja“. Mirnes je uz put predložio da obiju vikendicu Nurković Isa govoreći im da u istoj ima pića. Kada su došli kod vikendice preskočili su ogradu i došli ispred ulaznih vrata. Mirnes je udario nogom u vrata koja su se otvorila. Ušli  su u unutrašnjost vikendice. Iz prizemlja vikendice uzeo je jednu policiju palicu, šlajfericu, dok je Mirnes uzeo alkoholno piće i stavio u kesu, a Aid je uzeo mašinu za šišanje. Na potkrovlje su pošli Aid i Mirnes, a nakon toga i on. Vidio je kada je Mirnes iz ladice od stola uzeo nekoliko metaka od pištolja, dok pištolj nije primijetio. Sve stvari su stavili u kese i izašli. Pošli su niz ulicu. Mirnes im je kazao da će da pošalje poruku Edinu da ih sretne. Edin je došao kod zaobilaznice vozilom i pitao je  Mirnesa odakle su stvari i isti mu je kazao da ih je uzeo kod druga da ih proda. Edin je kazao da će da vidi da to nekom proda. S tim što ih je pitao da nijesu stvari ukradene, na šta mu je Mirnes odgovorio da nijesu i da ih je uzeo kod druga. Pošli su kolima prema gradu. Izašli su iz vozila, dok je Edin otišao vozilom. Kada su išli prema vikendici Mirnes im je pričao da je ranije ulazio u vikednicu i da zna da ima pića. Aid mu je dao mašinicu za šišanje koju je uzeo da mu istu ostavi. Uzeo je jedan mobilni telefon, nož i upaljač marke „ZIP“. Ne zna kome je Mirnes dao metkove. Kada su došli do vikendice Mirnes je tražio šrafciger da otvori prozor, jer je ranije ulazio u tu vikendicu, te pošto šrafciger nije našao stavio je rukavice na ruke i nogom udario ulazna vrata. Nije vidio šator u vikendici. Mirnes je Edinu u kolima kazao da su stvari njegovog oca. </span>
</p>
<p class="p3">
<span>	Svjedok Mekić Aid istakao je: da se sa Mirnesom i Nijazom poznaje od ranije. Dana 02.02. ove godine kod njegove kuće došli su Nijaz i Mirnes i pozvali ga da podju u šetnju do mjesta „Crnja“. Mirnes mu je usput kazao da će da obiju vikendicu Nurković Isa. Takodje im je kazao da je u tu vikendicu ranije ulazio i da mu je poznato šta ima od stvari. Mirnes je nogom udario ulazna vrata koja su se otvorila. Prethodno je tražio šrafciger koji nije našao kako bi obio prozor. Ušli su u unutrašnjost vikendice. Mirnes je u prizemlju u jednoj kesi stavio flaše sa alkoholom. Pošli su na potkrovlje gdje je uzeo jednu mašinicu za šišanje, dok je Mirnes iz ladice od stola uzeo metkove za pištolj i stavio ih u džep. Nijaz je uzao telefon, policijsku palicu. Kada su izašli iz vikendice Mirnes im je kazao da će da pozove Edina i te stvari  mu proda i da će mu kazati da su to stvari njegovog oca. Edin je došao kolima kod zaobilaznice u mjestu „Crnja“ gdje mu je Mirnes kazao da su to stvari njegovog oca. Stvari su stavili u kolima i pošli prema Rožajama. Iz vozila je prvo on izašao, dok su Mirnes i Nijaz otišli sa okrivljenim. Mirnes mu je dao metkove koje je uzeo i to 18 komada koje je prodao Dacić Kerimu. Nije primijetio to veče pištolj u objektu. Kada su ušli u vozilo Edin ih je pitao da li su stvari ukradene i Mirnes mu je kazao da nijesu i da su njegovog oca.</span>
</p>
<p class="p3">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje kao u izreci presude. </span>
</p>
<p class="p3">
<span>	Iz iskaza okrivljenog Edina se vidi da je on pomenutog dana pozvan od strane Mirnesa da podje u mjesto „Crnja“ i kupi neke stvari kod njega.  Pošao je voziolom marke „Audi“ do mjesta zv. „Crnja“ kod zaobilaznice, gdje je zatekao Mirnesa sa dva druga od kojih je jednom nadimak Dida, a za drugog zna da se preziva Škrijelj.  Mirnes i Škrijelj su imali plastičnu kesu u kojoj su bile stvari, koje su stavili u njegovo vozilo. Kazali su mu da se u kesi nalazi alkoholno piće. Iste je pitao da li su stvari ukradene, te su mu odgovorili da nijesu. Pošli su za Rožaje, gdje su isti izašli iz vozila dok je on pošao kod kuće. Stvari je odložio ispred kuće i nije ih unosio u kuću.  Imao je namjeru da nekog nadje i stvari proda.  Nakon sat vremena sa Mirnesovog telefona dobio je poruku da stvari odnese i ostavi ih na pijaci, da su njegovog oca i da će on doći da ih uzme. Stvari je uzeo  i ostavio ih na pijaci pored kontejnera, nakon čega je pozvan od strane policije da se javi u stanicu. Kada je pogledao šta ima u kesi vidio je da se radi o alkoholnom piću, policijskoj palici. Nije obraćao pažnju na ostale stvari. Njegov iskaz sud je prihvatio u dijelu koji se odnosi da je predmetne stvari uzeo od Mirnesa, Nijaza i Aida, kada ga je Mirnes pozvao telefonom da podje u mjesto zv. „Crnja“ kod zaobilaznice i da mu stvari proda.  Da je stvari odnio kod kuće i iste odložio  u blizini iste. Nakon sat vremena sa Mirnesovog telefona dobio je poruku da stvari odnese i ostavi ih na pijaci i da će ih oni uzeti, što je i učinio.  U ovom dijelu njegov iskaz je potvrdjen svim izvedenim dokazima, tako da je sud isti u ovom dijelu uzeo kao dokaz. Medjutim, njegov iskaz u dijelu koji se odnosi da je  okrivljene pitao da li su stvari ukradene, da mu je Mirnes kazao da su stvari njegovog oca, te da u tim stvarima nije bio pištolj,  sud nije mogao prihvatiti jer je isti u ovom dijelu usmjeren na izbjegavanju  krivično pravne odgovornosti  i suprotan je iskazima svjedoka Mirnesa, Nijaza i Aida u dijelu koji se odnosi na razgovor sa okrivljenim u vezi predmetnih stvari, kao i sa iskazom oštećenog Isa. </span>
</p>
<p class="p3">
<span>	Iz iskaza svjedoka – oštećenog Nurković Isa  se vidi da je njemu pomenutog dana obijena vikendica u mjestu zv. „Crnja“ odakle su mu nestale stvari navedene u izreci presude. Da su istog dana pronadjena lica koja su to uradila, kao i okrivljeni koji je stvari kod istih uzeo. Da je pored ostalih stvari istom uzet pištolj iz vikendice marke „CZ M57“ fab.br.066294, kal. 7,62 mm,  koji je držao po odobrenju. Da mu je isto veče vraćen dio stvari dok mu nije vraćen pištolj. Vikendica mu je obijena na način što su polomljena ulazna vrata. U toj vikendici je ranije dolazio Mirnes koji je pomagao njegovom sinu neke poslove. Njegov iskaz sud je u svemu prihvatio kao tačan, objektivan i kao takav u odlučnim činjenicama potvrdjen iskazom svjedoka Mirnesa, Nijaza i Aida, kao i sa iskazom okrivljenog. </span>
</p>
<p class="p3">
<span>	Iz iskaza svjedoka Mirnesa, Nijaza i Aida se vidi da su oni pomenutog dana bili kod vikendice Nurković Isa koju su obili i iz iste uzeli pokretne stvari, alkoholna pića, metkove za pištolj, brusilicu,  policijsku palicu, parfeme, šrafciger, nož. Da su  stvari stavili u kesu i pošli prema Rožajama. Da je Mirnes telefonom zvao okrivljenog da mu te stvari prodaju. Kada je okrivljen došao kod zaobilaznice u mjesto zv. „Crnja“ kolima stvari su stavili u njegovo vozilo i pošli prema gradu. U grad su izašli iz vozila, dok je okrivljeni otišao vozilom u kojem su bile stvari. Nakon izvjesnog vremena policija je pozvala Mirnesa da se javi u stanici. U stanici mu je uzet telefon sa kojeg je prethodno zvao okrivljenog, a sa kojeg je policija poslala poruku okrivljenom kao da je on šalje, da stvari donese na pijaci i ostavi ih, što je okrivljeni i učinio. U ovom dijelu njihov iskaz sud je prihvatio kao tačan, medjusobno saglasan, kao i sa iskazom okrivljenog, te i iskazom oštećenog. Medjutim, njihov iskaz koji se odnosi da nijesu oduzeli pištolj iz pomenute vikendice, da su okrivljenim kazali da su stvari  oca svjedoka Mirnesa, sud nije mogao prihvatiti, jer su isti u ovom dijelu smišljeni i sračunati da pomognu okrivljenom u izbjegavanju krivičnoprave odgovornosti. Osim toga, isti su na različite načine prestavljali način obijanja vikendice, pozivanje okrivljenog od strane Mirnesa da dodje u mjesto zv.“Crnja“, njihov razgovor sa okrivljenim u pogledu vlasništva tih stvari, jer se iz iskaza svjedoka Nijaza vidi da je Mirnes okrivljenom  kazao da su to stvari njihovog druga, a nakon toga je izjavio da je Mirnes okrivljenom  kazao da su to stvari njegovog oca. Ovakvo različito kazivanje svjedoka u ovom dijelu sud je ocijenio kao njihov dogovor da na taj način okrivljenom pomognu u izbjegavanju krivičnopravne odgovornosti za krivična djela koja mu se stavljaju na teret. </span>
</p>
<p class="p3">
<span>	Pravnom ocjenom utvrdjenog činjeničnog stanja sud je našao da su  uradnjam okrivljenog sadržani svi bitni elementi krivičnog djela prikrivanje iz čl. 256.st.1. KZ i nedozvoljeno držanje oružja i eksplozivnih materija iz čl. 403. st.1. KZ izvršeno na način, vrijeme i mjestu opisano u izreci presude. Naime, okrivljeni je pomenutog dana prikrivao pomenute pokretne stvari za koje je znao da su pribavljene izvršenjem krivčnog djela od strane maloljetnih Mujević Mirnesa, Mekić Aida i Škrijelj Nijaza, koje stvari je od istih uzeo u mjestu zv. „Crnja“ kada je pozvan, da dodje na tom mjestu i da mu stvari prodaju, da bi ih prodao. Okrivljeni je znao, obzirom  na njegovo poznanstvo sa maloljetnim Mirnesom, te da se radi takodje o maloljetnim licima Nijazu i Aidu,  mjestu gdje je ove stvari uzeo,  koje mjesto nije naseljeno, vrstu i količinu pokretnih stvari, da su iste pribavljene krivičnim djelom, te je pristao na njihovo prikrivanje noseći ih kod svoje kuće gdje ih je ostavio  u blizini iste da bi ih nakon toga prodao. Da je odmah po dobijanju obavještenja sa mob. telefona Mirnesa  iste odnio i odložio ih pored kontejnera na pijaci, gdje ih je policija pronašla i uzela. Da je u tim stvarima bio i pištolj marke „CZ M57“ fab. br. 066294 kal.7,62 mm, koji  je suprotno čl. 10 a, st.2. Zakona o oružju, neovlašćeno nabavio, jer za isti ne posjeduje odobrenje za nabavljanje, a koji nije vratio sa ostalim stvarima koje je prikrivao, uzimajući prethodno iste kod maloljetnih Mirnesa, Nijaza i Aida. </span>
</p>
<p class="p3">
<span>	Cijeneći psihički odnos okrivljenog prema izvršenim krivičnim djelima sud je našao da je okrivljeni u konkretnom slučaju postupao sa umišljajem, jer je bio svjestan da su predmetne stvari od strane maloljetnih lica ukradene, te je iste prikrivao kod svoje kuće u namjeri da iste proda, te i da je u tim stvarima bio i pištolj za koji nije posjedovao odobrenje za nabavljanje,te je pristao na nastupanje zabranjenje posledice. </span>
</p>
<p class="p3">
<span>	Za izvršena krivčna djela sud je okrivljenog oglasio krivim pošto je našao da nema elemenata koji bi isključivali njegovu krivično pravnu odgovornost i obzirom da su ista izvršena u sticaju za ista mu je utvrdio kazne zatvora i to za krivično djelo prikrivanje iz čl. 256.st.1. KZ u trajanju od 2 mjeseca, a za krivično djelo nedozvoljeno držanje oružja i eksplozivnih materija iz čl. 403.st.1. KZ kaznu zatvora u trajanju od 4 mjeseca, a primjenom čl. 48. KZ istog osudio na jedinstvenu kaznu zatvora u trajanju od 5 mjeseci u koju mu je primjenom čl. 51. KZ uračunao vrijeme provedeno u zadržavanju od 02.2. 2013. godine  do 04.02.2013. godine.</span>
</p>
<p class="p3">
<span>	Prilikom odmjeravanja kazne okrivljenom u granicama Zakonom propisane za predmetna krivčna djela i odmjeravanje jedinstvene kazne, sud je imao u vidu sve okolnosti  (olakšavajuće i otežavajuće) iz čl. 42. KZ, pa je kao olakšavajuće okolnosti istom uzeo u obzir  njegovu životnu dob, da nije u radnom odnosu, njegove lične,  porodične i imovinske  prilike, dok mu je kao otežavajuću okolnost uzeo u obzir to što je do sada osudjivan više puta, pa ga je sud u tom smislu vodeći računa o stepenu nastupjele posledice, osudio na jedinstvenu kaznu zatvora u trajanju od 5 mjeseci, ubijedjen da će se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p3">
<span>	U smislu čl. 226. i 229. ZKP, sud je obavezao okrivljenog da plati na ime troškova krivičnog postupka iznos od 200 eura, a koji troškovi se odnose na ime pisanja žalbe od strane advokata koji mu je angažovan po službenoj dužnosti u postupku zadržavanja, na rješenje o zadržavanju , a koji troškovi su odmjereni po AT CG i odluci o visini nagrade za rad advokata za odbrane po službenoj dužnosti, kao i da plati na ime paušala iznod od 40 eura, a ovo imajući u vidu trajanje i složenost krivičnog postupka. </span>
</p>
<p class="p3">
<span>	U smislu čl. 239.st.2. ZKP okrivljeni je obavezan da oštećenom vrati pištolj marke „CZ M57“ fab. br. 066294, kal.7,62 mm, kao predmet krivičnog djela.</span>
</p>
<p class="p3"></p>
<p class="p6">
<span>OSNOVNI SUD U ROŽAJAMA, dana  21.02.2013.godine.</span>
</p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti</span>
</p>
<p class="p3">
<span>žalba u roku od 8 dana od dana prijema iste i to Višem</span>
</p>
<p class="p3">
<span>sudu u Bijelom Polju, a preko ovog suda.</span>
</p>
<p class="p3">
<span>	</span>
</p>
<p class="p5"></p>
<p class="p3"></p>
<p class="p2">
<span>	</span>
</p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 0.625in 1.0in;}
.s1{font-size:14pt;}
.s2{font-weight:bold;}
.s3{font-family:Arial;}
.s4{font-size:12pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{margin-left:0.51458335in;text-align:justify;hyphenate:auto;font-family:Arial;font-size:12pt;}
.p5{margin-left:2.5in;text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-left:1.5in;text-align:start;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:14pt;}
.p9{text-indent:0.5in;text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.221/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span class="s2">	</span><span class="s3">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnici Osnovnog Državnog Tužilaštva iz Rožaja Kt.br.120/12. od 10.07.2012.godine, protiv optuženih S. S. i A. K. iz Rožaja zbog krivičnog djela teška kradja iz čl. 240. st. 1. tač. 1. u vezi čl. 23. st. 2. Krivičnog Zakonika, nakon održanog glavnog i javnog pretresa u prisustvu Zamjenika Osnovnog državnog tužioca Aldina Kalača iz Rožaja, oštećenog Š. H. iz Rožaja i optuženih, dana  31.01.2013.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2">
<span>		Optuženi:</span>
</p>
<p class="p2">
<span class="s2">		</span><span>1.S. S.</span><span class="s2">,</span><span> JMB 2903993272016, od oca Hadra i majke B. rodj. K., rodjen 29.03.1993.g. u Rožajama, državljanin C.G., maternji jezik mu je crnogorski, nezapošljen, neoženjen, završio osnovnu školu, siromašnog imovnog stanja, neosudjivan.</span>
</p>
<p class="p2">
<span class="s2">	</span><span>2.K. A.</span><span class="s2">,</span><span> JMB 1312993273991, od oca A. i majke M. rodj. E., rodjen 13.12.1993.g. u Rožajama, državljanin C. G., maternji jezik mu je bosanski, razumije crnogorski, učenik IV-razreda Medicinske škole u Beranama, neoženjen, siromašnog imovnog stanja, neosudjivan.</span>
</p>
<p class="p4"></p>
<p class="p5">
<span>K R I V I     S U</span>
</p>
<p class="p6">
<span>Što su:</span>
</p>
<p class="p6">
<span>Dana 18.03.2012.g. oko 22:00h iz porodične kuće H. Š., koja se  nalazi u naselju „Hurije“, Opština Rožaje, zajednički obijanjem, oduzeli tudje pokretne stvari i to: jednu manju bor mašinu, jednu veću bor mašinu, marke „Bosch“, jednu muzičku liniju marke „Sony“, jedan ispravljač za akumulator, jednu garnituru ključeva, jednu veću plinsku bocu, jednu garnituru kuhinjskih noževa, jedan aparat za mjerenje krvnog pritiska, jedan mobilni telefon marke „Samsung“, dvije muške zimske jakne od prevrnute kože, jednu mušku zimsku jaknu od tekstila, dvije letnje muške jakne, tri letnje ženske jakne, dvije posteljine u kompletu, 30 kom. Municije za pušku „Karabin“, jedan pribor za čišćenje oružja, jedan dvogled, jedan muzički instrument-plastičnu frulu, jedan radio sa CD i kasetom, 10m produžnog kabla, pet serviza šolja i 5 serviza čaša, jedna garnitura ključeva za auto, 20 servisa šolja i čaša, jedan mikser, jedna garnitura viljuški i jedna garnitura manjih kuhinjskih noževa,u namjeri da njihovim prisvajanjem sebi pribave protivpravnu imovinsku korist u iznosu od 1.746,50 eura, na način što su upotrebom fizičke snage i podesnog sredstva-pajsera nasilno otvorili zatvoreni prozor u kuhinji, a zatim ušli u kuću, vršili premetačinu i iz iste oduzeli navedene stvari.</span>
</p>
<p class="p6">
<span>Čime su kao saizvršioci izvršili krivično djelo teška kradja iz čl. 240. st. 1. tač. 1. u vezi čl. 23. st. 2. Krivičnog zakonika.</span>
</p>
<p class="p6">
<span>Pa im sud na osnovu pomenutog zakonskog propisa primjenom čl. 4, 13, 15, 32, 36, 45, 46. st. 1. tač. 4, čl. 52, 53, 54. Krivičnog zakonika, čl. 226, 229, 239. st. 2. i 374. Zakonika o krivičnom postupku izriče</span>
</p>
<p class="p6"></p>
<p class="p7">
<span>USLOVNU OSUDU</span>
</p>
<p class="p6"></p>
<p class="p6">
<span>Kojom im utvrdjuje KAZNU ZATVORA u trajanju od po 3 (tri) mjeseca i istovremeno odredjuje da se ista neće izvršiti ukoliko osudjeni u roku od jedne godine dana od pravosnažnosti ove presude ne izvrše novo krivično djelo.</span>
</p>
<p class="p6">
<span>Da plate ovom sudu na ime troškova krivičnog postupka iznos od po 46,75</span><span class="s2"> </span><span>eura i na ime paušala iznos od po 40,00 eura.</span>
</p>
<p class="p6">
<span>U roku od 15 dana po pravosnažnosti ove presude.</span>
</p>
<p class="p8">
<span>	</span><span class="s4">Obavezuju se optuženi da na ime imovinsko pravnog zahtjeva oštećenom Škrijelj Halilu iz Rožaja, plate solidarno iznos od 255 eura.</span>
</p>
<p class="p2">
<span>	Sve ovo u roku od 15 dana po pravnosnažnosti ove presude.</span>
</p>
<p class="p2"></p>
<p class="p6"></p>
<p class="p7">
<span>O b r a z l o ž e nj e</span>
</p>
<p class="p6"></p>
<p class="p6">
<span>ODT iz Rožaja podnio je optužnicu Kt.br. 120/12 od 10.07.2012.g., protiv optuženih S. S. i A. K. iz Rožaja, zbog krivičnog djela teška kradja iz čl. 240. st. 1. tač. 1. u vezi čl. 23. st. 2. KZ.</span>
</p>
<p class="p6">
<span>Na glavnom pretresu zamjenik ODT-a iz Rožaja precizirao je činjenični opis iz optužnice, kao u izreci presude. Istakao je da je izvedenim dokazima i priznanjem optuženih utvrdjeno da su isti izvršili krivično djelo koje im se optužbom stavlja na teret. Predložio je da sud optužene oglasi krivim za izvršeno krivično djelo i osudi ih na kaznu zatvora u trajanju od po 3 (tri) mjeseca.</span>
</p>
<p class="p6">
<span>Oštećeni Š. H. nije se pridružio krivičnom gonjenju ODT-a u odnosu na optužene. Postavio je imovinsko pravni zahtjev u iznosu od 255. eura.			Na glavnom pretresu optuženi S. S. i K. A. su izjavili da priznaju izvršenje krivičnog djela i krivicu za krivično djelo koje im se optužbom stavlja na teret.</span>
</p>
<p class="p6">
<span>Optuženi S. S. objasnio je da je u toku marta mjeseca 2012.godine sa A. pošao vozilom marke „Fiat“ tip-„Punto“ u grad. Kada su se vraćali kući . mu je predložio da podju do jedne kuće pored puta u kojoj niko nije boravio. Nije znao čija je kuća ali mu je kazao da u istoj niko ne boravi već duže vrijeme. Vozilo su parkirali na stočnoj pijaci u blizini te kuće. Iz vozila su uzeli metalnu štangu-pajser i pošli u pravcu te kuće. Pošli su sa gornje strane kuće do jednog prozora koji je bio na visini oko 1,5m. Podigao je jednu roletnu koja je bila na prozoru, dok je A. pomoću pajsera otvorio prozor. Ušli su u kuću na prvom spratu i izvršili premetačinu svih stvari. Pošto nisu našli novac uzeli su stvari koje su našli, bormašinu, muzičku liniju, ispravljač za akumulator, garnituru ključeva, plinsku bocu, garnituru kuhinjskih noževa, aparat za mjerenje krvnog pritiska, mobilni telefon, 5 kom. Muških i ženskih jakni, jednu posteljinu, 30 kom municije od puške, dvogled i muzički instrument-frulu. Ove stvari su stavili u vozilo. Adis se odvezao do kuće i isti uzeo nekakve stvari iz vozila koje je mogao da sakrije, dok je on ostale stvari odvezao kod svoje kuće i smestio ih u jednoj šupi. Prodali su 30 metaka, dok ostale stvari nisu prodali. Veći dio tih stvari su vratili oštećenom, dok će za preostale stvari oštećenom nadoknaditi štetu. Izražava iskreno kajanje što je ovo uradio.</span>
</p>
<p class="p6">
<span>Optuženi K. A. objasnio je da je pomenutog dana bio u društvu sa optuženim S. u gradu. Kada su se vraćali vozilom kućama S. je predložio da podju do jedne kuće u kojoj niko ne stanuje i da istu obiju i uzmu novac ili vrijedne stvari. S. je na to pristao. Uzeli su iz vozila pajser sa kojim su obili prozor na toj kući koji je bio na visini od 1,5m. Ušli su u kuću i izvršili premetačinu stvari. Pošto novac nisu našli oduzeli su stvari koje su stavili u vozilu. Dogovorili su se da stvari S. smesti u njegovoj kući. Ove stvari su nudili na prodaju nekim ljudima iz Rožaja ali nisu uspjeli da ih prodaju. Kada ih je policija pozvala u vezi ovoga priznali su da su ovo uradili. Nakon ovoga saznao je da je kuća vlasništvo Š.H. tako da su istom vratili veći dio tih stvari, a štetu za preostale stvari će istom nadoknaditi. Izražava iskreno kajanje što je ovo uradio.</span>
</p>
<p class="p6">
<span>Na glavnom pretresu sud je izveo dokaze: saslušanje u svojstvu svjedoka-oštećenog Š. H., pročitao zapisnik o uvidjaju Ispostave Rožaje br. KU 44 od 20.03.202.g., pročitao potvrdu o privremeno oduzetim predmetima Ispostave Rožaje br. 34 od 26.06.2012.g. i od 27.06.2012.g, po saglasnosti stranaka pročitao nalaz i mišljenje sudskog vještaka ekonomsko-finansijske struke Kurpejović Safeta od 06.07.2012.g. i pročitao izvod iz kaznene evidencije na ime optuženih od 10.07.2012.g.</span>
</p>
<p class="p6">
<span>Svjedok-oštećeni Š. H. istakao je:</span>
</p>
<p class="p6">
<span>Da je u martu mjesecu 2012.godine dok se nalazio u SR Njemačkoj obijena njegova kuća u naselju Hurije u Rožajama. Obijen je prozor koji je biio na visini od 1,5m upotrebom pajsera jer je bio zatvoren. U kući mu je izvršena premetačina stvari u svim sobama i iz iste su oduzete stvari jedna manja bormašina, jedna veća bormašina marke „Bosch“, jedna muzička linija marke „Sony“, jedan ispravljač za akumulator, jedna garnitura ključeva, jedna veća plinska boca, jedna garnitura kuhinjskih noževa, jedan aparat za mjerenje krvnog pritiska, jedan mobilni telefon marke „Samsung“, dvije muške zimske jakne od prevrnute kože, jedna muška zimska jakna od tekstila, dvije letnje muške jakne, tri letnje ženske jakne, dvije posteljine u kompletu, 30 kom. Municije za pušku „Karabin“, jedan pribor za čišćenje oružja, jedan dvogled, jedan muzički instrument-plastičnu frulu, jedan radio sa CD i kasetom, 10m produžnog kabla, pet serviza šolja i 5 serviza čaša. Pošto nije bio kod kućenjegov šurak H. N. ga je obavijestio u vezi ovoga. Nakon 4 dana došao je kod kuće tako da je policiji prijavio šta mu je nestalo. Dana 27.06. ove godine policija ga je obavijestila da su pronašli lica koja su to uradila i to A. i S.. Otac K. A. došao je kod njega i kazao mu da su A.i S. obili njegovu kuću i kazao mu da će mu nadoknaditi čitavu štetu koju je pretrpio. Neke oduzete stvari su mu vraćene i to tri muške jakne, dvije ženske letnje jakne, muzička linija marke „Sony“, 5 kuhinjskih noževa, jedna plinska boca, jedna veća bormašina marke „Bosch“, jedan muzički instrument-plastična frula i jedan dvogled. Nijesu mu vraćene tri ženske i muške jakne, čija je cijena po 45 eura, radio sa CD i kasetama vrijednosti 78 eura, garnitura ključeva za vozilo u vrijednosti 58 eura. Naknadno je vidio da su mu je tada nestalo i 20 servisa šolja i čaša ukupne vrijednosti 150 eura, jedan mikser za pravljenje slatkog vrijednosti 10 eura, jedna garnitura manjih kuhinjskih noževa vrijednosti 12 eura, i garnitura viljuški vrijednosti 12 eura. Policiji je prijavio one stvari za koje se sjetio da su mu nestale a iste su bile navedene u optužnici. Medjutim, nakon toga kada je kuću počeo sredjivati vidio je da mu je nestalo još stvari. Otac optuženog A. vratio mu je jedan dio stvari, te je istom kazao da mu na taj način stvari više ne donosi. Nijesu mu vraćene stvari koje je naveo, kao i stvari koje je naknadno utvrdio da su mu nestale. Otac optuženog A. za ove stvari mu je dao 200 eura. Optuženi mu nijesu vratili stvari u iznosu od 255 eura, te je za taj iznos u odnosu na iste postavio imovinsko pravni zahtjev. Sa optuženima je bližnji susjed. </span>
</p>
<p class="p6">
<span>Iz nalaza i mišljenja vještaka ekonomsko-finansijske struke K. S. se vidi da je ukupna vrijednost oduzetih stvari 1.562,50 eura po vrsti i količini kao u izreci presude, a da je vrijednost vraćenih stvari oštećenom 718,50 eura.</span>
</p>
<p class="p6">
<span>Sud je cijeneći priznanje optuženih za izvršeno krivično djelo i izvedene dokaze, pojedinačno i u vezi sa ostalim izvedenim dokazima, postupajući po primjedbama iz rješenja KŽ.br.757/12. od 05.12.2012.godine Višeg suda u Bijelom Polju, te je na osnovu takve ocjene utvrdio činjenično stanje opisano u izreci presude.</span>
</p>
<p class="p6">
<span>Priznanje optuženih za izvršeno krivično djelo sud je u svemu prihvatio, jer je potpuno, jasno i kao takvo u svemu potvrdjeno izvedenim dokazima i njihovo priznanje je uzeo kao dokaz.</span>
</p>
<p class="p6">
<span>Iz iskaza svjedoka-oštećenog Halila se vidi način na koji je njegova kuća obijena, te i koje su stvari iz iste uzete. Takodje se iz njegovog iskaza vidi da su mu optuženi jedan dio stvari vratili, a da je prilikom sredjivanja kuće primijetio da mu je nestalo još stvari koje nije prijavio policiji jer za iste nije znao da su nestale. Da mu optuženi nijesu vratili za vrijednost od 255 eura Njegov iskaz sud je u svemu prihvatio kao tačan, jer istom nisu prigovorili ni optuženi.</span>
</p>
<p class="p6">
<span>Nalaz i mišljenje vještaka ekonomsko-finansijske struke K. S. sud je prihvatio kao stručan, realan, jer se isti odnosi na vrijednost oduzetih stvari koje se optužnicom optuženima stavlja na teret kao i na vrijednost stvari koje su oštećenom vraćene, s tim što u ovom nalazu ne ulaze stvari kao ni njihova vrijednost, koje su u medjuvremenu oštećenom vraćene, te i iznos novca od 200 eura, koji je otac optuženog Adisa dao oštećenom.</span>
</p>
<p class="p6">
<span>Pravnom ocjenom utvrdjenog činjeničnog stanja sud je našao da su radnjama optuženih sadržani svi bitni elementi krivičnog djela teška kradja iz čl. 240. st. 1. tač. 1. KZ u vezi čl.23 st 2 KZ izvršenog na način vrijeme i mjesto kako je opisano u izreci presude. Naime, optuženi su po prethodnom dogovoru zajednički kao saizvršioci djelovali u izvršenju predmetnog krivičnog djela, pri čemu su pojedinačno doprinijeli izvršenju istog. Isti su obijanjem zatvorene kuće u koju su ušli oduzeli pokretne stvari vlasništvo Š. H. u količini i vrstama kao u izreci presude u namjeri da njihovim prisvajanjem sebi pribave protivpravnu imovinsku korist, a vrijednost oduzetih stvari je iznosila 1.746,50 eura. </span>
</p>
<p class="p6">
<span>Cijeneći psihički odnos optuženih prema izvršenom krivičnom djelu sud je našao da su isti u konkretnom slučaju postupali sa umišljajem, jer su znali da obijaju kuću u namjeri da sebi pribave protivpravnu imovinsku korist oduzimanjem pokretnih stvari, te su pristali na nastupanje zabranjene posledice.</span>
</p>
<p class="p6">
<span>Za izvršeno krivično djelo sud je optužene oglasio krivim pošto je našao da nema elemenata koji bi iskljuivali njihovu krivično-pravnu odgovornost i izrekao im uslovnu osudu, s tim što je primjenom čl. 45. i 46. KZ, istim utvrdio blažu visinu kazne u trajanju od po 3 (tri) mjeseca od one koja je u Zakonu propisana za ovo krivično djelo, istovremeno odlažući njeno izvršenje u roku od jedne godine dana ukoliko isti ne izvrše novo krivično djelo.</span>
</p>
<p class="p6">
<span>Prilikom izricanja optuženima uslovne osude kao mjere upozorenja, sud je imao u vidu ličnost  izvršilaca ovog krivičnog djela njihovo iskreno priznanje i kajanje za izvršeno krivično djelo, njihovu životnu dob da je optuženi A. učenik srednje škole, njihovo dosadašnje vladanje, njihove lične prilike, njihov odnos prema izvršenom krivičnom djelu, kao i prema oštećenom, obećanje da u buduće neće izvršiti nova krivična djela, pa im je sud u tom smislu ocenjujući ove okolnosti sveukupno kao naročito olakšavajuće primjenom čl. 45. i 46. KZ utvrdio blažu visinu kazne zatvora u trajanju od po 3 (tri) mjeseca od one koja je u Zakonu kao minimum propisana za ovo krivično djelo i izrekao im uslovnu osudu kao mjeru upozorenja  ubijedjen da će se upozorenjem uz prijetnju kaznom dovoljno uticati na optužene da više ne vrše krivično djelo.</span>
</p>
<p class="p6">
<span>U smislu čl. 226. i 229. ZKP-a, sud je obavezao optužene da plate na ime troškova krivičnog postupka iznos od po 46,50 eura, a koji troškovi se odnose za naknadu vještačenja od strane vještaka ekonomsko-finansijske struke, kao i da plate na ime paušala iznos od po 40,00 eura, a ovo imajući u vidu trajanje i složenost krivičnog postupka.</span>
</p>
<p class="p6">
<span>U smislu čl. 239. st. 2. ZKP-a, sud je  obavezao optužene da oštećenom  solidarno plate na ime imovinsko pravnog zahtjeva iznos od 255 eura koliko koštaju stvari koje mu isti nijesu vratili, a koji iznos je isti precizirao na glavnom pretresu i tražio da mu isti nadoknade, obzirom da su mu preostale stvari vraćene, te i da je otac optuženog A. istom dao 200 eura od ukupnog iznosa od 455 eura vrijednosti stvari koje mu optuženi nijesu vratili. </span>
</p>
<p class="p6"></p>
<p class="p9">
<span>OSNOVNI SUD U ROŽAJAMA, dana 31.01.2013.g.</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span>ZAPISNIČAR					PREDSJEDNIK SUDA</span>
</p>
<p class="p6">
<span>Burdžović Adisa s.r.				               Camić Zahit s.r. </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>PRAVNA POUKA: Protiv ove presude dozvoljena je žalba u roku od 15 dana od dana prijema iste i to Višem sudu u Bijelom polju, a preko ovog suda.</span>
</p>
<p class="p2"></p>
<p class="p1">
<span>	</span>
</p>
<p class="p10"></p>
<p class="p10"></p>
<p class="p10"></p>


</body>
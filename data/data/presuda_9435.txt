K.296/04<br>
&nbsp;<br>
&nbsp;<br>
&nbsp;<br>
&nbsp;<br>
U IME NARODA<br>
&nbsp;<br>
&nbsp;<br>
OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac,sa zapisničarem Slavicom Peruničić, u krivičnom predmetu okrivljenog K. Đ.,zbog krivičnog djela teško djelo protiv bezbjednosti javnog saobraćaja iz čl.348 st.3 u vezi sa članom 339 st.3 u vezi sa st.1 KZCG, po optužnom predlogu osnovnog državnog tužioca u Baru, KT.br.49/2004 od 29.06.2004.god., nakon održanog glavnog javnog pretresa u prisustvu zastupnika optužbe stručnog saradnika kod ODT Zorana Vučinića, &nbsp;okrivljenog, dana 2.06.2006.godine donio je i javno objavio<br>
&nbsp;<br>
&nbsp;<br>
P R E S U D U<br>
&nbsp;<br>
&nbsp;<br>
Okrivljeni K. Đ. od oca D. i majke V. rodjene V., rodjen ... &nbsp;godine u Baru, gdje je stalno nastanjen u ul. J.&nbsp; T. ..., Crnogorac, radnik, oženjen, pismen, završio srednju školu, nije oslužio vojsku, neosudjivan,<br>
&nbsp;<br>
K r i v&nbsp; j e:<br>
&nbsp;<br>
Zato što je:<br>
&nbsp;<br>
Dana 17.02.2004 godine oko 15,15 časova, u ul. Bul. ... n., u B., ne pridržavajući se saobraćajnih propisa iz čl. 30 st. 1 i čl. 46 st. 1 ZOOBSA na putevima, ugrozio saobraćaj i doveo u opasnost život oštećene pješakinje V.J., olako držeći da do posledica neće doći, na način što je upravljao PMV marke „Mazda“ reg. oznake ..., iz pravca ul. „JNA“ u pravcu M ul., brzinom od 74 km/h, i ako kritično mjesto predstavlja naselje u kome se vozač ne smije kretati brzinom većom od 60 km/h, pri čemu nije obratio pažnju na pješaka – oštećenu V.J., koja je prelazila kolovoz od desne prema lijevoj ivici puta, usled čega je, na udaljenosti od oko 5,8 m, od desne ivice kolovoza, prednjim krajem vozila, zahvatio oštećenu u predjelu lijeve potkoljenice, nanoseći joj tom prilikom teške tjelesne povrede u vidu dvostrukog, otvorenog komplikovanog preloma sa dislokacijom u predjelu lijeve potkoljenice, presijecanja lijeve prednje golenjačine arterije, preloma tijela desne nadlaktne kosti sa dislokacijom, krvavljenja iz nosa, rane razdeljne u čeonom predjelu – promjera 2 x 1 cm , oguljotine na nosu i u desnom jagodičnom predjelu, oguljotine na obje nadlanene strane šaka, oguljotine na desnoj potkoljenici sa prednje strane, preloma jagodične kosti bez dislokacije, izbijanje prvog lijevog zuba u gornjoj vilici i šoka usled povreda.<br>
&nbsp;<br>
<ul>
	<li>
		čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi sa čl. 339 st. 3 u vezi sa st. 1 KZ CG</li>
</ul>
&nbsp;<br>
Pa mu sud primjenom čl. 4, 32, 36, 42, 52, 53 i 54 KZ CG i čl. 359,360 i 364 ZKP-a, &nbsp;iz r i č e<br>
&nbsp;<br>
USLOVNU OSUDU<br>
&nbsp;<br>
Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se kazna neće izvršiti ukoliko okrivljeni u roku od 2 (dvije) godine ne izvrši novo kriivčno djelo .<br>
&nbsp;<br>
Okrivljeni je dužan da plati troškove&nbsp; krivičnog postupka u iznosu od 300 € u roku od 15 dana od dana pravosnažnosti presude pod prijetnjom izvršenja.<br>
&nbsp;<br>
O b r a z l o ž e n je<br>
&nbsp;<br>
&nbsp;<br>
&nbsp;<br>
Optužnicom ODT u Baru Kt.br. 49/2004 od 29.06.2004 godine, koja je precizirana na glavnom pretresu, okrivljenom je stavljeno na teret izvršenje krivičnog djela bliže opisano u izreci presude.<br>
&nbsp;<br>
Okrivljeni u svojoj odbrani u bitnom je izjavio da je dana 17.02.2004 godine oko 15,15 časova se kretao bul. ... n. u B. dolazeći iz pravca C.J. i idući prema semaforima kod pijace. Kretao se srednjom kolovoznom trakom, u jednom trenutku je spazio pješaka na ivici prve trake prema drugoj s namjerom da predje ulicu. Pokušao je da smota volan prema trećoj kolovoznoj traci tačnije prema ostrvu koje dijeli Bul. kako ne bi udario ovu ženu. Medjutim nije uspio nego je došlo do kontakta. Ova žena je udarila u šoferšajbnu koju je polomila i od udara je pala ispred vozila. Okrivljeni je dalje naveo da se sve desilo u sekundi da je ova žena ubrzala korak, on je pokušao da izbjegne i krenuo je prema trećoj traci ali nije uspio. Dalje je naveo da je upravljao vozilom „Mazda“ koje ima platneni krov i koji je pocijepan prilikom ove nezgode. Svoje vozilo je zaustavio na udaljenosti možda dva metra od mjesta gdje je palo tijelo ove žene i vidio je da ova žena leži na desnoj bočnoj strani na pločniku. Misli da je pješak pao ledjima na šoferšajbnu. Kada je skretao prema Bul. bila je upaljena zelena strelica, ušao je prvo na prvu traku, a kada se uvjerio da nema nikoga prešao je na drugu traku. Navedenog dana bio je trijezan.<br>
&nbsp;<br>
U dokaznom postupku provedeni su sledeći dokazi: na saglasan predlog stranaka pročitan je iskaz svjedoka-oštećene V.J., pročitan je zapisnik o uviđaju Kri.br. 49/04 od 17.02.2004 godine, izvršen je uvid u fotoelaborat br... CB B., pročitani su izvještaji KBC P. br... i ... od 19.02.2004.god. o izvršenoj analizi prisustva alkohola u krvi za okrivljenog K.Đ. i oštećenu V.J., pročitan je nalaz i mišljenje vještaka medicinske struke dr D. Č.od 05.06.2004.god., nalaz i mišljenje vještaka saobraćajne struke ing. M. Š. od juna 2004.god., pročitan je izvod iz KE MUP CB B. br. ... 1.821/2 od 12.03.2004.god. za okrivljenog.<br>
&nbsp;<br>
Svjedok oštećena V.J. je u svom iskazu u bitnom navela da je dana 17.02.2004.god. boravila u B. i da je oko 15,15 časova išla bul....N. od naselja B. u pravcu pijace. Kretala se desnom stranom Bulavara i htjela je da pređe ulicu sa lijeve na desnu stranu Bulevara. U toku tog prelaženja već je prešla dvije kolovozne trake i kada je zakoračila na treću&nbsp; traku došlo je do udara nakon čega se više ničeg ne sjeća.&nbsp; Oštećena je dalje napomenula da sa njene desne strane nije bilo vozila jer je u pitanju jednosmjerna ulica, a prilikom prelaska bulevara obratila je pažnju i na lijevu stranu kolovoza u pravcu semafora i nije primijetila ni jedno vozilo.<br>
&nbsp;<br>
Punomoćnik oštećene na glavnom pretresu izjavio je da se ne pridružuje krivičnom gonjenju i da ne postavlja imovinsko pravni zahtjev.&nbsp;<br>
&nbsp;<br>
Iz zapisnika o uvidjaju Kri.br. 49/04 od 17.02.2004 godine utvrdjeno je vrijeme, mjesto saobraćajne nezgode, učesnici u nezgodi i oštećenja na vozilu. Konstatovano je da se nezgoda dogodila u B,&nbsp; Bul. .. n. u saobraćajnoj traci namijenjenoj kretanju vozila od željezničke stanice prema centru grada. Konstatovano je da je vrijeme bilo vedro bez padavina, da je na licu mjesta kolovoz asvaltiran, bez oštećenja i udarnih rupa.<br>
&nbsp;<br>
U fotoelaboratu CB B. br. ... predstavljen je položaj vozila i tragova fiksiranih na licu mjesta nakon saobraćajne nezgode.<br>
&nbsp;<br>
Iz izvještaja KBC P. o prisustvu alkohola u krvi utvrdjeno je da je okrivljeni K. Dj.bio u trijeznom stanju odnosno sa je imao 0,00 promila alkohola u krvi , da je analizom urina &nbsp;kod V.J. nadjeno 0,00 promila.<br>
&nbsp;<br>
Iz nalaza i mišljenja vještaka medicinske struke dr. D. Č., utvrdjeno je da je oštećena V.J. u predmetnoj nezgodi zadobila sledeće povrede: dvostruki, otvoreni komplikovani prelom sa dislokacijom u predjelu lijeve potkoljenice (golenjače i lišnjače); presijecanje lijeve prednje golenjačine arterije; prelom tijela desne nadlaktne kosti sa dislokacijom; krvavljenje iz nosa nepoznatog uzroka; rana razdeljina u čeonom predjelu promjera 2 x 1 ; oguljotine na nosu i u desnom jagodičnom predjelu; oguljotine na obje nadlanene strane šaka; oguljotine na desnoj potkoljenici sa prednje strane; prelom jagodične kosti bez dislokacije; izbijanje prvog lijevog zuba u gornjoj vilici; šok usled povreda. Navedene povrede u vrijeme nanošenja kavalifikuju se kao osobito teška tjelesna povreda jer je život V.J. bio konkretno ugrožen zbog povreda arterije lijeve potkoljenice i mnogobrojnih preloma kostiju. U nalazu je dalje navedeno da je do primarnog kontakta tijela oštećene i predmetnog vozila došlo u predjelu lijeve potkoljenice, kada je došlo do dvostrukog otvorenog preloma kostiju lijeve i potkoljenice sa povredjivanjem arterije te u predjelu prednje strane desne potkoljenice, gdje se na prednjoj strani nalaze oguljotine. To znači da je u vrijeme primarnog kontakta tijela V.J. i predmetnog vozila ista bila okrenuta vozilu svojom lijevom stranom i da je koračala.<br>
&nbsp;<br>
Iz nalaza i mišljenja vještaka saobraćajne struke ing. M. Š. sud je utvrdio da je navedenog dana vozač K.Dj. upravljao PMV marke „Mazda“ reg. oznake ... i da se kretao . Bul.. ... n. od smjera ulice JNA u pravcu M. ulice. Pješak V.J. prelazila je kolovoz od desne prema lijevoj ulici.&nbsp; Do nezgode je došlo na desnoj strani kolovoza i to na prostornoj distanci oko 5,80 m od desne ivice kolovoza &nbsp;posmatrano od „C.j.“ prema zelenoj pijaci. Putničko vozilo „Mazda“ voženo je brzinom 74 km/h. Kritično mjesto nezgode predstavlja ulicu u centralnoj urbanoj zoni grada&nbsp; i nalazi se u zoni ograničenja brzine kretanja na 60 km/h u optimalnim uslovima vožnje. Prema limitirajućim uslovima saobraćaja, u vrijeme nastanka nezgode postojali su optimalni uslovi a što praktično znači da je bezbjedna brzina kretanja vozila bila u granicama opšteg ograničenja brzine tj. do 60 km/h. Dalje je navedeno da se vozač svojim vozilom nalazio na prostornoj udaljenosti oko 96 m od pješaka kada je pješak stupio na kolovoz odnosno kada je pokušao da predje kolovoz od desne prema lijevoj ivici puta, a vozač putničkog vozila je reagovao na prostornoj udaljenosti oko 42,6 m prije fizičkog kontakta vozila i pješaka. Vozač je mogao izbjeći nezgodu da se kretao brzinom do 64 km/h i to uz isti način reakcije kako je kritičnom prilikom uradio. Takodje vozač je mogao izbjeći nezgodu i pri utvrdjenoj brzini kretanja ali uz uslov da je reagovao kada je pješak pokušao da prelazi kolovoz od desne prema lijevoj ivici puta. Medjutim, vozač je reagovao tek kad je pješak bio odmakao od desne ivice kolovoza, u prelaženju kolovoza oko 3 -3,5 m što praktično znači u fazi kada je pješak stupao na srednju saobraćajnu traku, te iz ovih razloga vozač nije blagovremeno reagovao kako je bio u obavezi od momenta stupanja pješaka na kolovoz. Prema tome, u trenutku kada je pješak stupio nakolovoz vozač se vozilom nalazio na prostornoj udaljenosti od pješaka oko 96 m, a reagovao je u pravcu zaustavljanja vozila kada se vozilom nalazio na udaljenosti oko 42 m od pješaka. Vozač je mogao izbjeći nezgodu da je reagovao čim je pješak stupio na kolovoz i pri utvrdjenoj brzini kretanja. Medjutim, vozač nije blagovremeno reagovao pa je stoga došlo do fizičkog kontakta vozila i pješaka.<br>
&nbsp;U svom zaključku vještak je rekao da je do nezgode došlo usled propusta u vožnji od strane vozača putničkog vozila „Mazda“ reg.oznake ... . Ovo se ogleda u tome što isti nije obratio adekvatnu pažnju prema pješaku, koji je prelazio od desne prema lijevoj ivici puta smjera kretanja vozila i nije reagovao u pravcu prilagođavanja brzine kretanja vozila, prema uslovima saobraćaja i ograničenju brzine kretanja vozila u naseljenom mjestu, usled čega je zahvatio prostor kolovoza kojim se kretao pješak, a zatim frontalnom regijom vozila u predjelu lijeve potkoljenice pješaka na prostoru srednje saobraćajne trake smjera kretanja vozila. Pješak je prelazio kolovoz van zone obilježenog pješačkog prelaza, a prilikom stupanja na površinu srednje saobraćajne trake desne strane kolovoza nije obratio adekvatnu pažnju prema vozilu koje se nalazilo tada na opasnoj prostornoj udaljenosti, te iz ovih razloga postoji znatan doprinos nastaloj posledici i na strani pješaka.<br>
&nbsp;<br>
Ocjenom izvedenih dokaza utvrdjeno je da je okrivljeni izvršio krivično djelo koje mu se stavlja na teret. Utvrdjeno je da je okrivljeni dana 17.02.2004 godine se kretao Bul. ... n. u B. upravljajući vozilom marke „Mazda“ reg. oznake ... i to brzinom od 74 km/h i pri tom nije obratio pažnju na pješaka – oštećenu V.J. koja je prelazila kolovoz od desne prema lijevoj ivici puta pa je na udaljenosti od oko 5,8 m zahvatio prednjim krajem vozila usled čega je ona zadobila teške tjelesne povrede.<br>
&nbsp;<br>
Okrivljeni je prouzrokovao saobraćajnu nezgodu jer se nije pridržavao odredbi iz čl. 30 st. 1 i čl. 46 st. 1 ZOOBSA na putevima. Članom 30 st 1. navedenog zakona je propisano da je vozač dužan da obrati pažnju na pješake koji se nalaze na kolovozu ili stupaju na kolovoz dok je čl. 46 st.1Zakona navedeno da na putu u naselju vozač ne smije vozilom da se kreće brzinom većom od 60 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio. Iz nalaza vještaka, koji sud u cjelosti prihvata kao stručan i objektivan nesporno je utvrdjeno da je okrivljeni upravljao svojim vozilom „Mazda“ brzinom većom od dozvoljene odnosno da se kretao brzinom od 74 km/h a dozvoljena brzina na ovom dijelu puta iznosi 60 km/h. Takodje je nesporno utvrdjeno da se okrivljeni svojim vozilom nalazio na prostornoj udaljenosti oko 96 m od pješaka kada je pješak stupio na kolovoz i da je mogao izbjeći nezgodu da se kretao bzrinom do 64 km/h. Medjutim, kako je okrivljeni reagovao u pravcu zaustavljanja vozila kada se nalazio na udaljenosti oko 42 m od pješaka, to nije blagovremeno reagovao pa je stoga i došlo do fizičkog kontakta vozila i pješaka i to kada se pješak već nalazio na udaljenosti od 5,80 m od desne ivice kolovoza. Prema navodima vještaka nezgoda bi bila izbjegnuta da je vozač navedenog vozila reagovao čim je pješak stupio na kolovoz. Stoga je nesporno utvrdjeno da je okrivljeni postupao suprotno čl. 30 st. 1 i 46 st. 1 ZOOBSA s obzirom da vozač nije obratio pažnju na pješaka V.J. koja se nalazila na kolovozu i da je vozio brzinom većom od dozvoljene. Okrivljeni je mogao izbjeći nezgodu da se kretao u granicama dozvoljene brzine i da je blagovremeno reagovao odnosno usmjerio adekvatnu pažnju prema pješaku. Postupajući na navedeni način okrivljeni je ostvario uzrok saobraćajne nezgode. Pješak oštećena je prelazila kolovoz van zone obilježenog pješačkog prelaza i prilikom stupanja na kolovoz nije obratila adekvatnu pažnju prema vozilu koje se nalazilo na opasnoj prostornoj udaljenosti te iz ovih razloga postoji značajan doprinos nastaloj posledici i na strani pješaka. Medjutim, ova činjenica ne oslobadja okrivljenog krivično pravne odgovornosti i krivičnog djela koje mu je stavljeno na teret.<br>
&nbsp;<br>
Okrivljeni je bio svjestan da usled svog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na osnovno krivično djelo ugrožavanje javnog saobraćaja iz čl. 339 st. 3 Krivičnog Zakonika CG, okrivljeni je postupao sa svjesnim nehatom. Kao posledica izvršenja osnovnog krivičnog djela nastupila je teška tjelesna povreda kod pješaka oštećene V.J., a okrivljeni je u odnosu na nastalu težu posledicu postupao sa nehatom. Kako je utvrdjeno da je okrivljeni ostvario sva subjektivna i objektivna obilježja krivičnog djela koje mu je stavljeno na teret to je i oglašen krivim.<br>
&nbsp;<br>
Odlučujući se za krivičnu sankciju na strani okrivljenog sudje cijenio sve olakšavajuće i otežavajuće okolnosti iz čl. 42 Krivičnog Zakonika CG. Od olakšavajućih okolnosti na strani okrivljenog sud je cijenio njegove lične i porodične prilike, da je upitanju mlad čovjek, oženjen,&nbsp; njegovo korektno držanje pred sudom kao i njegov raniji život jer nije osudjivan, kao i činjenicu da se oštećena nije pridružila krivičnom gonjenju, te okolnost da je oštećena svojom radnjom doprinijela da posledice nezgode budu veće. Otežavajućih okolnosti na strani okrivljenog nije bilo. Imajući u vidu kvalitet olakšavajućih okolnosti u nedostatku otežavajućih sud je okrivljenom izrekao uslovnu osudu kojom je utvrdio kaznu zatvora u trajanju od 3 (tri)mjeseca i istovremeno odredio da se kazna neće izvršiti ukoliko okrivljeni u roku od&nbsp; 2 (dvije) godine ne izvrši novo krivično djelo Po mišljenju suda izrečena uslovna osuda odgovara težini krivičnog djela i krivičnoj odgovornosti okrivljenog i predstavlja mjeru kojom će se svrha izricanja uslovne osude u potpunosti postići.<br>
&nbsp;<br>
Kako oštećena nije postavila odštetni zahtjev to sud o istom nije odlučivao.<br>
&nbsp;<br>
Odluku o troškovima krivičnog postupka sud je zasnovao na odredbi čl. 202 st. 1 ZKP-a u ukupnom iznosu od 300 Eura. Dosuđeni iznos se odnosi na troškove vještaka medicinske struke u iznosu od 100 eura, za troškove vještačenja po vještaku saobraćajne struke iznos od 70 €, za troškove analize prisustva alkohola u krvi za okrivljenog i oštećenog iznos od 114 €, i paušalni iznos koji je odrejden prema trajanju i složbenosti krivičnog postupka i imovinskim prilikama optuženog.<br>
&nbsp;<br>
Sa izloženog odlučeno je kao u izreci.<br>
&nbsp;<br>
&nbsp;<br>
&nbsp;<br>
OSNOVNI SUD U BARU<br>
Dana 2.06.2006 godine<br>
&nbsp;<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,<br>
Slavica Peruničić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aleksandra Leković<br>
&nbsp;<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u rokuod 8 dana od dana prijema pismenog otpravka presude.<br>
&nbsp;<br>
DNA:<br>
<ol>
	<li>
		x okrivljenom</li>
	<li>
		x ODT</li>
	<li>
		x spisi</li>
</ol>

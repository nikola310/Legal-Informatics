<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:14pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<li style="text-align:right">
<span class="span1">Posl. br.  K. 121/13</span>
</li>
<p>&nbsp;</p>
<li style="text-align:center;">
<span class="span2"></span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">U IME  CRNE  GORE</span>
</li>
<p>&nbsp;</p>
<li>
<span class="span1">OSNOVNI SUD U CETINJU,  kao prvostepeni  po sudiji pojedincu  Mariji Ćupić, uz sudjelovanje namještenika suda Martinović Aleksandre, kao  zapisničira u krivičnom predmetu okr. M. I. iz Cetinja,  zbog krivičnog djela teško djelo protiv  bezbjednosti  javnog saobraćaja iz čl. 348. st. 1. u vezi čl. 339. st. 1. KZ-a, a po optužnici  Osnovnog Državnog Tužilaštva u Cetinju,  Kt. br. 89/13 od  12.07.2013. godine, nakon održanog  glavnog i javnog pretresa u prisustvu zamjenika ODT -a P. K. , optuženog M. I. i ošt.M. K., donio je dana  14.10.2013. godine, i javno objavio ,  ovu </span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Opt. M. I., JMBG  .........., od oca  K. i majke Lj. , rođene  B.,  rođen ......... godine,  u Cetinju, gdje i prebiva, ul. "........" br. 34, državljanin Crne  Gore, nezaposlen, neoženjen, pismen  sa  završenom srednjom  školom, srednjeg imovnog stanja, kojem je  presudom Osnovnog suda u Cetinju, Km. br. 4/09 od 05.06.2013.  godine,  zbog krivičnog djela  iznuda  iz čl. 250. KZ-a,  izrečena  vaspitna mjera pojačan nadzor od strane organa starateljstva,</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">K R I V  J E</span>
</li>
<p>&nbsp;</p>
<li>
<span class="span1">Što je:</span>
</li>
<p>&nbsp;</p>
<p>&nbsp;</p>
<li>
<span class="span1">Dana, 01.05.2013. godine, oko 01,55 časova, na  lokalnom putu Cetinje - Njeguši, i mjestu zv. "Čekanje", opština Cetinje, upravljajući  u saobraćaju putničkim motornim vozilom marke"VW Pasat", registarskih oznaka CT AK ......, vlasništvo M. K. iz Cetinja, ne pridržavajući se saobraćajnih propisa  iz čl. 35.stav.1. i člana 182. stav. 2 Zakona o  bezbjednosti saobraćaja na  putevima doveo u opasnost  život i tijelo ljudi  na način što, iako je  bio svjestan, da  je dužan da brzinu kretanja vozila prilagodi  karakteristikima i stanju puta, vidljivosti i  preglednosti i  drugim saobraćajnim uslovima, i da  u alkoholisanom stanju nije sposoban za bezbjedno upravljanje  motornim vozilom u saobraćaju, jer može  izazvati saobraćajnu nezgodu, odnosno dovesti u opasnost živote i  tijela  ljudi , pa je na  takvu posljedicu pristao, krećući se navedenim  vozilom iz pravca  Cetinja u pravcu sela Njeguši, u alkoholisanom stanju  sa koncentracijom od 1,16% ( pro mila) apsolutnog alkohola u  krvi , nebezbjednom brzinom  kretanja  u dijapazonu  od 58 do 64 km/h, dok je  bezbjedna  brzina  kretanja  vozila po postojećim saobraćajnim uslovima iznosila do  50 km/h, usljed čega je prilikom  savlađivanja  kritičnog poteza puta  koji se prostire u obliku lijeve </span><span class="span1">krivine, preduzeo radnju korekcije putanje kretanja  vozila prema lijevoj ivici kolovoza, iako je  bio svjestan  da  preduzimanjem  te radnje  pri postojećoj  brzini kretanja vozila, može ugroziti  živote i  tijela  svojih saputnika, ali je olako  držao da do toga neće doći,  ili da će to moći spriječiti,  što je  uslovilo prelazak  vozila na lijevu saobraćajnu  traku , namijenjenu  za  kretanje vozila iz suprotnog pravca, iz pravca sela  Njeguši,  gdje je  vozilom ostvario kontakt sa stijenom, koja se nalazila  sa  lijeve ivice kolovoza, gledano iz pravca njegovog kretanja,  što je  uzrokovalo odbijanje  vozila, i njegov prelazak  preko desne ivice kolovoza  u provaliju  gdje se  isto  nasilno zaustavilo, kojom prilikom su  saputnici u njegovom  vozilu  - oštećeni K. D.,  M. D.,  obojica iz Cetinja, zadobili tjelesne povrede, i to oštećeni K. D.  tešku tjelesnu povredu  u vidu:nagnječenja glave i tijela, nagnječenja  zida grudnog koša  u predjelu desne polovine  grudnog  koša, preloma  grudne kosti  u predjelu  donje  trećine grudnog koša, nagnječno - razderne rane  u predjelu  jezika, i nagnječenja desnog  bedrenog  predjela sa  ranom  oguljotinom  u desnom  bedrenom predjelu , a  oštećeni M. D. laku tjelesn povredu  u vidu nagnječenja  glave, brojnih oguljotina  u predjelu lica  i poglavine, rane  oguljotine u predjelu desne potkoljenice  i nagnječenja  zida  grudnog koša  u predjelu lijeve polovine  grudnog koša,</span>
</li>
<p>&nbsp;</p>
<li>
<span class="span1"> -  čime je  izvršio  krivično djelo   teško djelo protiv  bezbjednosti  javnog saobraćaja  iz čl. 348. st.1. u vezi čl. 339. st.1. Krivičnog zakonika</span>
</li>
<p>&nbsp;</p>
<p>&nbsp;</p>
<li>
<span class="span1">-  pa mu sud  citiranog zakonskog propisa,  te primjenom  članova 4, 5, 13, 15,17, 42, 52, 53, 54,  KZ-a i čl. 226 - 229, i 374 ZKP-a.</span>
</li>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">USLOVNU  OSUDU</span>
</li>
<p>&nbsp;</p>
<li>
<span class="span1">Kojom optuženom  utvrđuje kaznu zatvora u trajanju od jedne godine i  istovremeno određuje da se  navedena  kazna neće izvršiti  ukoliko optuženi  u vremenskom periodu  od tri godine od dana pravosnažnosti ne počini novo krivično djelo.</span>
</li>
<p>&nbsp;</p>
<li>
<span class="span1">Obavezuje se optuženi da  na ime  troškova  krivičnog postupka uplati  iznos  od 165,00 eura, u korist  budžeta Crne  Gore,  te na ime paušala  iznos od  30,00 eura, a  sve u roku od 15 dana, po pravosnažnosti presude pod prijetnjom prinudnog izvršenja.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">O  b r a  z l o ž e nj e</span>
</li>
<p>&nbsp;</p>
<p>&nbsp;</p>
<li>
<span class="span1">Osnovno Državno Tužilaštvo u Cetinju,  podignutom optužnicom Kt. br. 89/13 od 12.07.2013. godine, optuženom M. I. iz Cetinja, stavilo je na teret izvršenje krivičnog djela teško djelo  protiv  bezbjednosti  javnog saobraćaja iz  čl. 348. st.1.u vezi čl. 339. st. 1 KZ-a. U završnoj riječi na glavnom pretresu  zastupnik optužbe  je ostao u svemu pri podignutoj optužnici,  i predložio sudu da   optuženog oglasi krivim  za djelo stavljeno mu na teret i osudi po zakonu.</span>
</li>
<p>&nbsp;</p>
<li>
<span class="span1">Optuženi  M. I.,   u svojoj odbrani je naveo  da je dana  01. maja.  2013. godine, bio u  gradu sa svojim drugovima , oštećenim  K. D.,  M. D.,  kada je  i popio 4 -5  piva,  poslije  čega je krenuo  da se  vozi sa  oštećenima putničkim  vozilom marke "Pasat" reg. oznaka CT AK ......, koje je  vlasništvo njegovog oca. Te  večeri opisanim  vozilom se  uputio sa  oštećenima  putem  iznad   Bajica, kojom prilikom  je  ušao brže u  jednuj krivinu,  usljed čega je ostvario kontakt sa  brdom  uz lijevu ivicu puta,  zbog čega se otkinuo   točak od  vozila, čime je  izgubio  kontrolu nad vozilom, koje je  prešlo na drugu stranu kolovoza,  i sletjelo u provaliju.  Nakon toga  iz vozila su izašli, K. D., koji se nalazio u  trenutku udara na zadnjem sjedištu automobila,  M. D.. Neposredno po  izlasku iz vozila je  izgubio svijest,  da  bi ponovo došao svijesti po dolasku Hitne Pomoći. Takođe je naveo da su on i  oštećeni M. D.,  bili vezani suigurnosnim pojasevima  u trenutku   udara,  te da je  zadnje pivo popio  sat vremena  prije nesreće, kao  i da je   visine  184  cm i  tjelesne   težine  84 kg. </span>
</li>
<p>&nbsp;</p>
<li>
<span class="span1">Na kraju optuženi  je izjavio žaljenje,  zbog predmetnog događaja,  i štete nanešene oštećenim,  za čije se  zdravlje  kontinuirano interesovao i periodu njhovog oporavka,  i  iste posjećivao.</span>
</li>
<p>&nbsp;</p>
<p>&nbsp;</p>
<li>
<span class="span1">Radi  razjašnjenja  ove krivičnopravne stvari sud je u dokaznom  postupku saslušao ošt.M. K.,te na saglasan predlog stranaka umjesto neposrednog saslušanja oštećenih   pročitao njihove iskaze i to    oštećenog K. D.,  dat na  zapisniku u ODT Cetinje,  Kt. br. 89/13 od 21.06.2013; oštećenog  M. D., dat na   zapisniku  u ODT Cetinje, Kt.  br. 89/13 od 21.06.2013. godine,te saglasnošću stranaka pročitao Zapisnik o uviđaju  saobraćajne nazgode Uprave Policije Crne  Gore  Odjeljenja Bezbjednosti Cetinje br.  31/2013 od 01. 05. 2013. godine, nalaz i mišljenje  vještaka saobraćajne struke ing. Š. M. Kti.   br.  4/13 od od jula mjeseca 2013. godine, nalaz i mišljenje  sudskog vještaka medicinske struke dr. N. K., spec. sudske  medicine Kti. 4/13 od 02.07.2013. godine, sa pratećom medicinskom dokumentacijom u spisima predmeta  o vrsti i težini   tjelesnih povreda za oštećene K. D.,  M. D.,  sa izvještajem  KC CG  Odjeljenja za sudsku medicinu Podogrica A 446 od 20.05.2013. godine o izvršenoj analizi  apsolutnog alkohola u krvi opt.  M. I.. Sud je   je  vršio uvid  u skicu lica mjesta saobraćajne nezgode  sačinjenu  dana 01.05.2013. godine, kao i uvid u CD  i  fotodokumantaciju  lica mjesta  Uprave Policije  Odjeljenje  Bezbjesnosti Cetinje br.  70 /13 od 01.05.2013. godine,  pročitao izvod iz Kaznene Evidencije Uprave Policije Odjeljenje  Bezbjednosti Cetinje br. 67  - 02 - 245/790 od  24.06. 2013.  godine za optuženog.</span>
</li>
<p>&nbsp;</p>
<li>
<span class="span1">Oštećeni  K. D. je naveo da se u noći  01.05. 2013.  godine, dok je   bio  svojim društvom sreo sa  okr. M. I. i oštećenim  M. D.,  nakon čega su sjedjeli  kratko skupa, i  možda popili po 1 -2 piva, poslije  čega su  krenuli da se   voze vozilom marke "Pasat", kojim je  upravljao okrivljeni. Malo su se bili "opuštili", slušajući muziku i pričajući,  zbog predstojećih neradnih dana. Vozilom su se kretali u pravcu sela Njeguši. Po njegovom  mišljenju optuženi je   normalno upravljao vozilom, ali je u jednu krivinu malo  brže  ušao, usljed  čega je  vozilo udarilo u veći kamen  van  lijeve ivice kolovoza, usljed  čega se  vozilo našlo u provaliji. Ne sjeća se  od  tog trenutka daljih dešavanja, niti kako je izašao iz  vozila.Za svo vrijeme njegovog boravka u  KC Crne Gore, posjećivan je od strane optuženog i njegove porodice.</span>
</li>
<p>&nbsp;</p>
<li>
<span class="span1">Nije se pridružio krivičnom  gonjenju protiv  optuženog ,  niti je postavio imovinskopravni  zahtjev.</span>
</li>
<p>&nbsp;</p>
<li>
<span class="span1">Oštećeni M. D., je naveo da je  dana 01.05.2013. godine uveče  sa svojim prijateljima među kojima su bili  K. D. i M. I., popio  4- 5 manjih piva, da  bi se poslije toga vozili automobilom marke "Pasat" kojim je upravljao M. I..On se nalazio na mjestu  suvozača, K. D., na zadnjem sjedištu,a kretali su se u pravcu Njeguša, za koje vrijeme su slušali muziku i pričali, tako da  nije obraćao pažnju na  brzinu kojom  se  vozilo kreće. U jednom trenutku  točak od automobila  je upao u kanal, i isti se okinuo, pa  je  vozilo prešlo na suprotnu stranu puta, i sletjelo u provaliju.  Nakon  toga svi su izašli iz vozila, kada je  i došla Hitna pomoć.  Odmah je otpušten na kućno liječenje,   za koje  vrijeme  se optuženi konstantno interesovao  za  njegovo zdravlje.Nije se pridružio krivičnom gonjenju  protiv optuženog, niti je postavio  imovinsko  pravni zahtjev.</span>
</li>
<p>&nbsp;</p>
<p>&nbsp;</p>
<li>
<span class="span1">Iz  zapisnika o  uviđaju   saobraćajne nezgode Uprave Policije  Odjeljenje Bezbjednosti  Cetinje  br.31/2013. od 01.05.2013.  godine,  sa  skicom  lica mjesta, proizilazi da je    lice mjesta saobraćajne nezgode lokalni put Cetinje -   Njeguši,  mjesto Bajice,  da je  u istoj  učestvovalo PMV marke Pasat registarskih  oznaka CT AK  ........  koje je  zatečeno u provaliji (  dubine oko  35 metara) sa  desne strane puta  gledano   iz pravca  Cetinja, prevrnuto na  krovu, prednjom stranom  okrenuto u pravcu puta Cetinje  -  Njeguši (Čekanje) od kojeg je udaljeno 60 metara, da je na licu mjesta  zatečen kamen  prečnika 0,40 m udaljen od  lijeve ivice  kolovoza 1,40 metara,  i kamen prečnika  0,80 metara udaljen od lijeve ivice kolovoza 1,60 metara. Proizilazi da  je  zatečen trag  mjesta  udara PMV CT AK  ...... u brdo sa  lijeve strane puta, udaljen  od lijeve ivice kolovoza 1,40 metara,  kao mjesto izlijetanja  sa  kolovoza  vozila CT  AK ...... koje se nalazi na  desnoj strani  kolovoza između mjesta  udara  u brdo i  mjesta izlijetanja  vozila CT AK ......,  kao i da su zatečeni   po čitavom kolovozu tragovi stakla  i plastike.</span>
</li>
<p>&nbsp;</p>
<li>
<span class="span1">Na CD-u, sa   fotodokumentacijom  UP Crne Gore Odjeljenje  Bezbjednosti Cetinje,  br. 70/13 od 01.05.2013. godine, dokumentovani su  tragovi saobraćajne nezgode,  kao u skici lica mjesta.</span>
</li>
<p>&nbsp;</p>
<li>
<span class="span1">Na skici  lca mjesta  sačinjenoj  od strane  Uprave Policije  Odjeljenje  Bezbjednosti  Cetinje, od 01.05.2013. godine,  pod  brojem 1  fiksirano je mjesto udara pmv VW Pasat reg oznaka, CT  AK ...... u brdo; pod   brojem 2 fiksiran je  zatečeni  položaj kamena na putu ( prečnika 0,40 m), pod  brojem   3  fiksiran je  položaj zatečenog kamena na  putu prečnika 0.80 m, pod brojem 4   fiksirani su razasuti  tragovi stakla i plastike, pod brojem   5  fiksirano je mjesto  izlijetanja pmv CT AK ....., pod brojem   6  fiksiran je  zatečeni položaj pmv CT AK .....,  pod  brojem  7  smjer kretanja   pmv CT AK  ....., pod  brojem 8,  fiksirana je  dubina provalije u kojoj je   zatečeno    vozilo.</span>
</li>
<p>&nbsp;</p>
<li>
<span class="span1">Iz  izvještaja Kliničkog Centra  Crne  Gore, Odjeljenja  za sudsku medicinu  br. A 446  od 20.05.2013.  godine, o analizi alkoohola  u krvi za opt. M. I.  proizilazi da se  optuženi nalazio u pripitom stanju u momentu vađenju krvi,  pri koncetraciji apsolutnog alkohola  u krvi  od 0,55% (pro mille).Krv kod optuženog uzeta je dana 01.05.2013.godine u 06 h ,a od nesreće do vađenja krvi je prošlo 245 minuta .</span>
</li>
<p>&nbsp;</p>
<li>
<span class="span1">Iz nalaza  i mišljenja sudskog vještaka   medicinske struke dr. K.  N. od 04. jula. 2013.  godine proizilazi da  se optuženi  M. I.  u vrijeme  odigravanja predmetne saobraćajne nezgode  nalazio u pripitom stanju  sa koncentracijom apsolutnog  alkohola  u krvi    u iznosu od 1,16% promila. Nadalje,  utvrđeno je  da se pri  navedenoj koncentraciji apsolutnog alkohola  u krvi,  javlja  nekritičnost, promijenjen  govor , želja  za   isticanjem   uz precjenjivanje sopstvenih mogućnosti,  dolazi  do smanjenja  sposobnosti  zapažanja  i pamćenja , dolazi do smetnji  u govoru  i hodanju,oslabljeno je primanje osjećaja,raste sklonost govorljivosti ,osobe su razdražljivije,  oštrina  dubinskog vida  se  značajno smanjuje, slabi  uočavanje  udaljenosti između dva  predmeta,  neispravno   se  procjenjuje  brzina i   udaljenost  vozila, slabije       se uočavaju predmeti u pokretu , zbog čega  se smanjuje orijentacija  u prostoru usljed  čega  je  predstava o situaciji u saobraćaju neispravna.</span>
</li>
<p>&nbsp;</p>
<li>
<span class="span1">Iz nalaza  mišljenja vještaka med. struke  dr. K. N.,datog na osnovu raspoložive medicinske dokumentacije priložene u spisima predmeta   proizilazi da  je oštećeni K. D.. zadobio kritičnom prilikom  tjelesne povrede u vidu nagnječenja  glave i  tijela,  nagnječenja  zida  grudnog koša u predjelu desne polovine  grudnog koša, prelom grudne kosti  u predjelu  donje  trećine  grudne  kosti, nagnječno razdernu ranu u predjelu jezika, nagnječenje  desnog bedrenog predjela  sa  oguljotinom  kože  u desnom  bedrenom predjelu koje  povrede  u vrijeme  nanošenja  skupno procijenjeno predstavljaju  tešku tjelesnu povredu  i iste su  nastale usljed udara  oštećenog  o tupo  -   tvrde predmete  u unutrašnjosti  putničkog motornog vozila, a  u kojem se  oštećeni  nalazio. Vještak je pojasnio da prelom grudne kosti u predjelu donje trećine grudne kosti predstavlja u vrijeme nanošenja sam za sebe ,pojedinačno procijenjen ,tešku tjelesnu povredu,dok ostale povrede koje je zadobio oštećeni predstavljaju u vrijeme nanošenja same za sebe ,pojedinačno procjenjene laku tjelesnu povredu.</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1">Iz nalaza i mišljenja  vještaka  sudskog  vještaka dr. N. K.,  od 02.07.2013. godine,datog na osnovu raspoložive medicinske dokumentacije u spisima predmeta   proizilazi da je  oštećeni M. D.,  zadobio   tjelesne povrede  u vidu  nagnječenja  glave, brojnig oguljotina  kože  u poredjelu lica,  brojne oguljotine  kože u predjelu poglavine, oguljotine kože u predjelu  desne podkoljenice,  nagnječenja  zida grudnog koša  u predjelu lijeve polovine grudnog  koša, a iste povrede  u vrijeme nanošenja  procijenjenje su kako pojedinačno, tako i usvom ukupnom  djelovanju,kao  lake  tjelesne povrede i  nastale su  usljed udara oštećenog   u tupo tvrde predmete u unutrašnjosti automobila   u kojem se  oštećeni nalazio.</span>
</li>
<p>&nbsp;</p>
<p>&nbsp;</p>
<li>
<span class="span1">Iz nalaza i mišljenja  sudskog vještaka  saobraćajne struke ing. Š. M. od  08. 07. 2013. godine, proizilazi da  je do saobraćajne nezgode  došlo usljed propusta  optuženog, koji je  upravljao  putničkim motornim  vozilom marke  reg oznake, "Pasat" CT AK  .....,  koji nije prilagodio  brzinu  kretanja  vozila  uslovima saobraćaja ,  tj. liniji prostiranja,(zakrivljenosti) puta i dubini vidnog polja, a koje uslove okrivljeni  je mogao  da predvidi, usljed čega je  prilikom savlađivanja  kritičnog potesa puta koji se prostire u obliku lijeve krivine, došlo od  izlijetanja  vozila van kolovoza, po lijevoj strani puta, a  zatim  udara  je dovelo do  udara  vozila u kamenu kosinu  zasjeka, po lijevoj strani kolovoza     od kojeg se  vozilo  prinudno odbilo na desno,  da   bi vozilo </span><span class="span1">nastavilo nekontrolisano kretanje preko desne ivice puta i obrušavanje  niz okomiti  teren do konačnog zaustavljanja, kojom prilikom    je nastala totalna  šteta na  vozilu  u iznosu od 4.900,00 eura.</span>
</li>
<p>&nbsp;</p>
<li>
<span class="span1">Iz izvoda iz  kaznene  evidencije Uprave Poliicje Crne Gore OB Cetinje  67 -02 -245 -/790 od 24.06.2013. godine se utvrđuje da  je optuženom presudom Osnovnog suda u Cetinju, Km. br. 4/09 od 05.06.2013.  godine,  zbog krivičnog djela  iznuda  iz čl. 250. KZ-a,  izrečena  vaspitna mjera pojačan nadzor od strane organa starateljstva.</span>
</li>
<p>&nbsp;</p>
<p>&nbsp;</p>
<li>
<span class="span1">Vršeći  savjesno i  brižljivo  ocjenu provedenih  dokaza, svakog izvedenog dokaza ponaosob,  tako   i  u vezi svakog  izvedenog dokaza  sa  ostalim provedenim dokazama sud je našao, da je   okrivljeni svojim  radnjama    izvršio  krivično djelo stavljeno mu na   teret  ,     na način,  vrijeme i mjesto  kako je  to predstavljeno  u izreci presude.</span>
</li>
<p>&nbsp;</p>
<li>
<span class="span1">Provedenim dokazima sud je  nedvojbeno   utvrdio  da je   optuženi    počinio krivično djelo, stavlljeno mu  na teret tako  što je dana, 01.05.2013. godine, oko 01,55 časova, na  lokalnom putu Cetinje - Njeguši, i mjestu zv. "Čekanje", opština Cetinje, upravljajući  u saobraćaju putničkim mptornim vozilom marke"VW Pasat" registarskih oznaka CT AK ....., vlasništvo M. K. iz Cetinja, ne pridržavajući se saobraćajnih propisa  iz čl. 35.stav.1. i člana 182. stav. 2 Zakona o  bezbjednosti saobraćaja na  putevima doveo u opasnost  život i tijelo ljudi  na način što, iako je  bio svjestan, da  je dužan da brzinu kretanja vozila prilagodi  karakteristikima i stanju puta, vidljivosti i  preglednosti i  drugim saobraćajnim uslovima, i da  u alkoholisanom stanju nije sposoban za bezbjedno upravljanje  motornim vozilom u saobraćaju, jer može  izazvati saobraćajnu nezgodu, odnosno dovesti u opasnost živote i  tijela  ljudi , pa je na  takvu posljedicu pristao, krećući se navedenim  vozilom iz pravca  Cetinja u pravcu sela Njeguši, u alkoholisanom stanju  sa koncentracijom od 1,16% ( pro mila) apsolutnog alkohola u  krvi , nebezbjednom brzinom  kretanja  u dijapazonu  od 58 do 64 km/h, dok je  bezbjedna  brzina  kretanja  vozila po postojećim saobraćajnim uslovima iznosila do  50 km/h, usljed čega je prilikom  savlađivanja  kritičnog poteza puta  koji se prostire u obliku lijeve krivine, preduzeo radnju korekcije putanje kretanja  vozila prema lijevoj ivici kolovoza, iako je  bio svjestan  da  preduzimanjem  te radnje  pri postojećoj  brzini kretanja vozila, može ugroziti  živote i  tijela  svojih saputnika, ali je olako  držao da do toga neće doći,  ili da će to moći spriječiti,  što je  uslovilo prelazak  vozila na lijevu saobraćajnu  traku , namijenjenu  za  kretanje vozila iz suprotnog pravca, iz pravca sela  Njeguši,  gdje je  vozilom ostvario kontakt sa stijenom, koja se nalazila  sa  lijeve ivice kolovoza, gledano iz pravca njegovog kretanja,  što je  uzrokovalo odbijanje  vozila, i njegov prelazak  preko desne ivice kolovoza  u provaliju  gdje se  isto  nasilno zaustavilo, kojom prilikom su  saputnici u njegovom  vozilu  - oštećeni K.D.  M. D.,  obojica iz Cetinja, zadobili tjelesne povrede, i to oštećeni K. D.  tešku tjelesnu povredu  u vidu:nagnječenja glave i tijela, nagnječenja  zida grudnog koša  u predjelu desne polovine  grudnog  koša, preloma  grudne kosti  u predjelu  donje  trećine grudnog koša, nagnječno - razderne rane  u predjelu  jezika, i nagnječenja desnog  bedrenog  predjela sa  ranom  oguljotinom  u desnom  bedrenom predjelu , a  oštećeni M. D. laku tjelesnu povredu  u vidu nagnječenja  glave, brojnih oguljotina  u predjelu lica  i poglavine, rane  oguljotine u predjelu desne potkoljenice  i nagnječenja  zida  grudnog koša  u predjelu lijeve polovine  grudnog koša. </span>
</li>
<p>&nbsp;</p>
<li>
<span class="span1">Do  ovakvog  utvrđeng činjeničnog stanja sud je  došao analiziranjem kompletne uviđajne dokumentacije ,a prevashodno na osnovu nalaza i  mišljenja  vještaka,  saobraćajne struke,  Š. ing. M., koji nalaz je sud kao stručan i objektivan u cjelosti prihvatio ,u sklopu sa zapisnikom o uviđaju saobraćajne nezgode UP br. 31/2013 od 01.05.2013. godine,  sa  skicom lica mjesta, te CD-a sa fotodokumentacijom,koje dokaze je sud takođe prihvatio jer su logički skladni i neprotivurječni..</span>
</li>
<p>&nbsp;</p>
<p>
<span class="span1"> Sud je prihvatio  nalaz i mišljenje   vještaka  medicinske   struke  iz oblasti sudske medicine  dr. N</span><span class="span1">.</span><span class="span1"> K</span><span class="span1">. </span><span class="span1"> koji je svoj nalaz o analizi alkohola u krvi za optuženog ,te o zadobijenim tjelesnim povredama kod oštećenih zasnovao nakon uvida u zapisnik o analizi alkohola u krvi za optuženog,te priloženoj medicinskoj dokumentaciji za oštećene,pa je sud istom poklonio punu vjeru,obzirom da je vještak uradio dati nalaz u skladu sa pravilima nauke i struke.</span>
</p>
<p>&nbsp;</p>
<p>&nbsp;</p>
<li>
<span class="span1">  Datim nalazom    i mišljenjem   vještaka saobraćajne struke ing. Š. M.,  proizašlo je da  je   uzrok predmetne saobraćajne nezgode,   propusti  u vožnji, načinjeni od strane   optuženog,  koji nije prilagodio   brzinu kretanja svog  vozila   uslovima saobraćaja. Iz nalaza i mišljenja   vještaka  sudske  medicine  dr. K. N.,  proizilazi da je  u momentu saobraćajne nezgode nalazio u pripitom stanju, sa  koncentracijom alkohola  u krvi  od 1,16%, u kojem  stanju    je  predstava o  situaciji u saobraćaju neispravna.  Nadalje, iz  nalaza i mišljenja  vještaka medicinske  struke, proizilazi  da je  kritičnom prilikom  oštećeni K. D.,  zadobio teške tjelesne povrede u   vidu,  nagnječenja glave i tijela, nagnječenja  zida  grudnog koša u predjelu desne polovine  grudnog  koša,  prelom grudne kosti  u predjelu donje trećine  grudne kosti, nagnječno - razderne rane u predjelu jezika, i nagnječine desnog  bedrenog predjela  sa oguljotinom kože u desnom  bedrenom predjelu,  oštećeni M.D., lake tjelesne  povrede u vidu nagnječenja  glave, brojnigh oguljojtina  kože u  predjelu lica i u predjelu poglavine, oguljotine  kože  u predjelu desne podkoljenice,  i nagnječenje  zida  grudnog koša  u predjelu lijeve polovine  grudnog koša. Vještak medicinske struke  je   u svom nalazu naveo da su gore  navedene povrede  kod oštećenih nastale usljed  udara  oštećenih  o tupo  -  tvrde  predmete  u unutrašnjosti  putničkog motornog vozila  u kojem su se  nalazili.  Sud  je prihvatio ovakve nalaze i  mišljenja  vještaka,  kao uvjerljive, i jasne,  izrađene   shodno pravilima nauke i struke, na osnovu kojih je i sud   zaključio da je vožnjom okrivljenog    u pripitom stanju, pri koncentarciji apsolutnog alkohola  u krvi 1,16%, pri neispravnoj  predstavi o situaciji u saobraćaju,   brzinom  neprilagođenom   uslovima saobraćaja,  došlo do  saobraćajne  nezgode  u kojoj su oštećeni zadobili,  navedene povrede. Sa  prednjeg  sud  je zaključio da su nebjezbedna     brzina  kretanja  vozila  ,te alkoholisano stanje u kojem se optuženi nalazio  , isključivi    uzroci nastanka predmetne saobraćajne nezgode. </span>
</li>
<p>&nbsp;</p>
<li>
<span class="span1">Iskaz   optuženog  sud je cijenio, u bitnom  kao  istinit, saglasan sa  datim nalazima  i  mišljenima vještaka, saobraćajne  i medicinske struke.  Okrivljeni  u svojoj odbrani  nije negirao da se nije   kretao bezbjednom   brzinom ,  naprotiv  istakao je da je  brže ušao u  jednu krivinu   što je  imalo za posljedicu  gubitak kontrole nad  vozilom,  usljed čega je  i došlo do   udara  automobila u kamen  pored   puta,  i slijetanje  vozila u provaliju.  Takođe,  optuženi nije negirao da je   prije nezgode   konzumirao  </span><span class="span1">alkohol,  u količini od  4 -  5 piva, i  to posljednju flašu sat vremena  prije kritičnog događaja.  Dovođenjem   u vezu ovakve odbrane optuženog , datim nalazima i mišljenima  vještaka, sud je  zaključio da su  u bitnom  saglasni. </span>
</li>
<p>&nbsp;</p>
<li>
<span class="span1">Iskaz svjedoka, M. D.,  u bitnom se podudara,  primarno sa  nalazom i mišljenjem   vještaka medicinske struke,   budući da svjedok  ne  negira  konzumiranje  alkohola neposredno pred  saobraćajnom  nezgodom. U preostalom dijelu svog iskaza  svjedok  -  oštećeni, se   nije precizno izjasnio  na okolnosti,  neposredne pred  gibitkom  kontrole nad  vozilom od strane, okrivljenog. Svjedok kazuje da je u jednom trenutku  točak automobila  upao  u kanal pored puta, nakon čega  je došlo od   otkidanja istog,  prelaska   vozila  na suprotnu stranu puta, i slijetanja u provaliju.  U ovom dijelu iskaz štećenog  po nalaženju suda  nije od  bitnog  uticaja   za presuđenje  ove krivičnopravne stvari,  obzirom  da  je sud poklonio punu vjeru nalazu i mišljenjnu vještaka, saobraćajne struke . </span>
</li>
<p>&nbsp;</p>
<li>
<span class="span1">Iskaz svjedoka - oštećenog, K. D.,  sud  je cijenio kao  istinit, obzirom da isti,  ne negira konzumiranje alkohola  svih učesnika predmetne nezgode,  i brže  kretanje  vozila pri ulasku u krivinu, usljed  čega je  vozilo udarilo u kamen sa  lijeve strane  ivice kolovoza,  i potom se  izokretalo, da   bi završilo u  provaliji. Pa je sud  našao da  je ovakav iskaz svjedoka -  oštećenog,  u saglasju sa  nalazima i mišljenjima   vještaka,  kojim je  sud  poklonio punu  vjeru u  razjašnjenju  ove kriivčnopravne stvari.</span>
</li>
<p>&nbsp;</p>
<p>&nbsp;</p>
<li>
<span class="span1">Čl. 182.st2.  ZOBS -a,  na putevima propisuje  da   vozač ne smije da  upravlja   vozilom u saobraćaju na  putu, niti da počne   da  upravlja  vozilom ako je  pod dejstvom alkoholom ,  a čl. 35. stav 1.  istzog zakona propisuje da    je  vozač dužan  da  brzinu kretanja  prilagodi  karakteristikama  i stanju puta.  Okrivljeni je samim  tim  što je   stupio u saobraćaj  pod dejstvom alkohola,  i nije prilagodio    brzinu kretanja  karakteristikama  puta,  čime je prekršio    citirane  zakonske odredbe,  pa je  takvim  postupanjem  došlo do  saobraćajne  nezgode, u kojoj su   K. D.,  M. D.,   zadobili  teške, odnosno lake tjelesne povrede.  </span>
</li>
<p>&nbsp;</p>
<p>&nbsp;</p>
<li>
<span class="span1">Po nalaženju suda optuženi je  bio svjestan da  može  učiniti  kriivčno djelo , pa je  na to i pristao, čime su se u njegovim  radnjama i nastupjelim posljedicama stekla sva  objketivna obilježja  bića  krivičnog djela  ugrožavanje  javnog saobraćaja  iz čl. 339. st. 1. KZ -a, kao osnovnog djela. Kako su usljed osnovnog djela  kod oštećeniog  K. D.,  nastupile teške  tjelesne povrede, a kod M. D., lake tjelesne  povrede, a u odnosu na koje posljedice   je okrivljeni  postupao nehatno , pa su se  stekli uslovi  za psotojanje  odogvornosti za  težu posljedicu  propisanu čl. 17 KZ-a, a  čime je  krivično djelo poprimilo kvalifikovami oblik,  poprimajući  obilježja  bića  krivičnog djela teško djelo  protiv  bezbjednosti  javnog saobraćaja  iz čl. 348. st.1.  u vezi čl. 339. stav. 2 KZ .-a. </span>
</li>
<p>&nbsp;</p>
<p>&nbsp;</p>
<li>
<span class="span1">Prilikom utvrđivanja  vrste i  visine  krivične sankcije koje je sud  izrekao  optuženom  cijenjene su okolnosti  iz čl. 42. KZ -a, pa je Sud od olakšavajućih  okolnosti na  strani okrivljenog  cijenio da je optueženi neosuđivano lice,  mladost  optuženoga, okolnost  da je  optuženi  izrazio kajanje nakon izvršenog krivičnog djela, a  da  se   oštećeni </span><span class="span1">nijesu prudružili  krivičnom   gonjenju , i da nijesu postavili imovinsko pravni zahtjev, dok sud nije našao nijednu  otežavajuću okolnost na strani optuženog.</span>
</li>
<li>
<span class="span1">Uzimajući u  obzir  ovako utvrđene okolnosti  sud  je okrivljenom  odmjerio kaznu zatvora  u trajanju od  1 (jedne)  godine,  i istovremeno  našao da su ispunjeni  uslovi iz čl. 53. i 54. KZ -a,  za  izricanje uslovne osude, pa je istom   izrekao  uslovnu osudu kao posebnu vrstu krivične sankcije , određujući da se navedena  kazna neće  izvršiti ukoliko optuženi  u vremenskom periodu od 3(tri)  godine,  od dana pravosnažnosti  ove presude, ne počini novo krivično djelo . Prilikom  izricanja uslovne osude, Sud je posebno  cijenio  mladost  optuženog  kao  i činjenicu da je neosuđivano lice, uz uvjerenje  da će se  i ovako  izrečenom uslovnom osudom postići svrha njeno  izricanja  propisana  čl. 52. KZ-a.</span>
</li>
<p>&nbsp;</p>
<li>
<span class="span1">Optuženi  se shodno čl. 226 -229 ZKP-a,  obavezuje  da plati troškove  krivičnog postupka na  iznos od 165,00  eura,  koji se   troškovi  odnose na ime  nagrade  za  izvršeno  vještačenje  po  vještaku saobraćajne struke Š. M.  na iznos od  93,50 eura, za izradu nalaza i mišljenja,  kao i  troškove koji se  odnose na  ime nagrade vještaku  medicinske  struke dr. N. K.,  za  izradu nalaza i mišljenja  na  iznos od 71,50 eura, te na ime paušala  iznos od 30,00 eura, koji iznos  je sud  odredio uzimajući u obziir konkretan slučaj, trajanje postupka i imovne prilike okrivljenog, a sve u roku od 15  dana, po pravosnažnosti presude, a pod prijetnjom prinudnog izvršenja.</span>
</li>
<p>&nbsp;</p>
<p>&nbsp;</p>
<li>
<span class="span1">Sa svega   izloženog, a na osnovu čl. 374. ZKP-a, odlučeno je kao u izreci rješenja.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">OSNOVNI SUD  U CETINJU</span>
</li>
<li style="text-align:center;">
<span class="span1">Dana, 14.10.2013. godine</span>
</li>
<p>&nbsp;</p>
<li style="text-align:right">
<span class="span1">Sudija</span>
</li>
<li style="text-align:right">
<span class="span1">Marija Ćupić, s.r</span>
</li>
<p>&nbsp;</p>
<li>
<span class="span1">Zapisničar</span>
</li>
<li>
<span class="span1">Aleksandra Martinović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1"> </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
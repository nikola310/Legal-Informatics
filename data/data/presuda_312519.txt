<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{color:#000000;font-family:'Arial'}
.span4{color:#000000;font-family:'Arial';font-weight:800}
.span5{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">K.br. 84/18</span>
</p>
<p style="text-align:center;">
<span class="span1">     </span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1"></span><span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> </span><span class="span1">      </span><span class="span1">  </span>
</p>
<p>
<span class="span1">OSNOVNI SUD U BARU</span><span class="span2">, sudija Tamara Spasojević, kao sudija pojedinac, sa zapisničarom Zoricom Ivanović, u krivičnom predmetu optuženog K. A., zbog krivičnog djela krađa</span><span class="span3"> iz čl.239 st.1 Krivičnog zakonika Crne Gore</span><span class="span2">, po optužnom predlogu Osnovnog državnog tužilaštva u B. Kt.br.... od 09.05.2018.godine, nakon održanog glavnog, javnog pretresa u prisustvu zastupnika optužbe, savjetnika kod Osnovnog državnog tužilaštva u B. D. Š. i optuženog, dana 10.07.2018.godine donio je i javno objavio</span>
</p>
<p>&nbsp;</p>
<p>
<span class="span2"></span><span class="span2"></span><span class="span2"></span><span class="span2"></span><span class="span1">P R E S U D U </span>
</p>
<p>&nbsp;</p>
<p>
<span class="span4">Optuženi, </span>
</p>
<p>&nbsp;</p>
<p>
<span class="span4">K. A. (</span><span class="span3">JMBG ...), zvani A., od oca E. i majke R., rođene R., rođen 09.04.1983.godine, u P., Republika S., sa prebivalištem u B., naselje Z., državljanin C. G., po zanimanju ugostitelj, oženjen, otac dvoje djece, pismen, sa završenom srednjom ugostiteljskom školom, srednjeg imovnog stanja, neosuđivan,</span>
</p>
<p>
<span class="span3"> </span>
</p>
<p style="text-align:center;">
<span class="span4">K r i v  je</span>
</p>
<p>&nbsp;</p>
<p>
<span class="span3">Zato što je,</span>
</p>
<p>&nbsp;</p>
<p>
<span class="span3">Dana 08.marta 2018.godine, u popodnevnim časovima, u ugostiteljskom objektu „V. B.“, u naselju T., u B., svjestan svog djela čije je izvršenje htio, iako je znao da je njegovo djelo zabranjeno, oduzeo tuđu pokretnu stvar, vlasništvo oštećenog mldb. S. A., u namjeri da njenim prisvajanjem sebi pribavi protivpravnu imovinsku korist, na način što je oduzeo mobilni telefon marke „S. G.“, IMEI ..., crne boje sa dvije kartice u kojem se nalazila SIM kartica broj ..., vlasništvo oštećenog, a koji telefon je oštećeni prethodno ostavio na pultu u kuhinji navedenog ugostiteljskog objekta, a potom je predmetni telefon prodao S. I. za novčani iznos od 80,00 eura,</span>
</p>
<p>&nbsp;</p>
<p>
<span class="span3">- čime je izvršio krivično djelo –  krađa iz čl.239 st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span2">           Pa mu sud primjenom članova 4, 5, 13, 15, 32, 36, 42, 52, 53 i 54  Krivičnog Zakonika CG i čl. 226, 229</span><span class="span2"> i 374 ZKP-a,  </span><span class="span2"> i z r i č e </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko optuženi u roku od 1 (jedne) godine od dana pravosnažnosti presude, ne izvrši novo krivično djelo.</span>
</p>
<p>&nbsp;</p>
<p>
<span class="span2">Optuženi je dužan da plati troškove krivi</span><span class="span2">č</span><span class="span2">nog postupka u iznosu od 38,50 eura, kao i iznos od 30,00 eura na ime sudskog paušala, a sve u roku od 15 dana od dana pravosnažnosti, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span2">Optužnim predlogom Osnovnog državnog tužioca u B. Kt.br.... od 09.05.2018.godine, optuženom je stavljeno na teret izvršenje krivičnog djela krađa iz čl.239 st.1 Krivičnog zakonika</span><span class="span3"> Crne Gore</span><span class="span2">, bliže opisanog u izreci presude.</span>
</p>
<p>&nbsp;</p>
<p>
<span class="span2">           Optuženi je u svojoj odbrani u bitnom naveo da je zaposlen kao konobar u restoranu “V. B.”, koji se nalazi u naselju T., a vlasništvo je A. A.. Predmetnog dana, negdje oko 23,00 časova, on je ispred magacinskog prostora tj. u dvorištu na tlu našao mobilni telefon marke “S. ”, crne boje, u kojem je bila SIM kartica i taj telefon je bio zaključan. Uzeo je telefon, ostavio ga je u restoranu na polici u šanku, kako bi javio vlasniku tog telefona da je pronašao isti. On je taj telefon pronašao na mjestu gdje je već rekao, a isti je i tada bio ugašen. Taj telefon je držao u restoranu nekih par dana, a zatim ga je odnio kod njega kući, stavio ga na punjač i uključio. Tada je vidio da postoji šifra na ekranu i trebalo je da se otkuca neki kod da bi se telefon otključao. Na ekranu nije bilo nikakve šifre. Nakon toga, on je telefon odnio kod I. S., koji se bavi prodajom telefona i isti drži radnju za telefone na Z. p.. Pitao ga je da li može da otključa taj telefon i on mu je rekao da će pokušati, ali da će morati tokom tog otključivanja da izbriše sve iz telefona zbog softvera. Ostavio mu je telefon i nakon dva dana vratio se za isti i S. mu je rekao da je uspio da otključa telefon. Tada je pitao S. da li želi da kupi taj telefon od njega, a on mu je rekao da bi ga kupio za 80,00 eura. Pristao je, S. mu je predao 80,00 eura i zadržao telefon. S. ga je pitao čiji je telefon, a on mu je rekao da je isti pronašao, S. ga je pitao da li garantuje za taj telefon i on mu je rekao da garantuje. Pet dana prije nego što su ga pozvali u policiju povodom tog događaja, saznao je da je sin A. A., koji ima trinaest godina, izgubio telefon. On je tada shvatio da telefon koji je pronašao u stvari telefon u vlasništvu gazdinog sina. Ćutao je i nije ništa govorio o tom telefonu, odnosno, nije rekao gazdi da je on pronašao taj telefon. Njegova supruga ima sličan telefon kao taj što je on pronašao i vrijednost je oko 190,00 ili 200,00 eura. Žao mu je zbog svega što se desilo, jer on kod A. A. radi već osam godina i nikada nije imao bilo kakav problem. Kada su ga pozvali u policiju na razgovor, on je nakon toga pozvao gazdu i ispričao mu sve. Uputio je izvinjenje</span><span class="span3"> </span><span class="span3">A. A., ističući da on i dalje radi u njegovom lokalu, jer je A. njemu oprostio zaista nepromišljeno postupanje i ponavlja da se kaje zbog svog postupka.</span>
</p>
<p>&nbsp;</p>
<p>
<span class="span2">U doka</span><span class="span2">z</span><span class="span2">nom postupku sud je saslušao </span><span class="span2">zakonskog zastupnika oštećenog mldb.S. A., A. A., na saglasan predlog stranaka </span><span class="span2">pročitao iskaz svjedoka</span><span class="span2"> </span><span class="span2">S. I.,</span><span class="span2"> dat na zapisniku pred </span><span class="span2">ODT iz B. od 07.05.2018.godine, </span><span class="span3">nalaz i mišljenje sudskog vještaka ekonomsko finansijske struke D. N. Kt.br. ... od 09.05.2018.godine, potvrdu o privremeno oduzetim predmetima UP CB B. od 05.04.2018.godine,</span><span class="span2"> </span><span class="span3">potvrdu o </span><span class="span3">vraćanju privremeno oduzetih predmeta UP CB B., od 11.04.2018.godine i izvod iz registra kaznenih evidencija Ministarstva pravde CG Ke.br.... od 10.07.2018.godine.</span>
</p>
<p>&nbsp;</p>
<p>
<span class="span2">Zakonski zastupnik oštećenog mldb.S. A., A. A. je u svom iskazu naveo da je dana 08.03.2018.godine, u popodnevnim časovima, u ugostiteljskom objektu »V. B.«, koji je u vlasništvu njegove supruge A., došao njegov sin S. koji ima 14 godina. Tom prilikom mu je sin S. rekao da je ostavio svoj mobilni telefon marke »S. G.«, crne boje, sa dvije sim kartice, a u tom telefonu je tada bila samo jedna sim kartica koju koristi njegov sin, broja ..., koji je IMEI telefon ne može reći, ali on je upisan u potvrdi o vraćanju predmeta koju je sačinila policija u B., na pultu u kuhinji i da ga nakon toga nije mogao više pronaći, odnosno da telefon nije bio na mjestu na kojem ga je on ostavio. Taj telefon je njegova supruga kupila njihovom sinu S. prije pet-šest mjeseci za novčani iznos od 252,00 eura i taj telefon je kupljen nov. K. A. je zaposlen u objektu već nekih osam godina i on ne može da vjeruje da je on (optuženi) to njemu uradio, ali što se njega tiče, on mu je ovo oprostio. Taj telefon mu je vraćen od strane policije u B. uz potvrdu. Kao zakonski zastupnik oštećenog nije se pridružio krivičnom gonjenju protiv optuženog i nije postavio imovinsko pravni zahtjev. Smatra da je ljudski praštati, prihvatio je izvinjenje optuženog i napomenuo da on i dalje radi u njegovom ugostiteljskom objektu kao konobar. </span>
</p>
<p>
<span class="span2"> </span>
</p>
<p>
<span class="span2">Iz </span><span class="span2">iskaza svjedoka</span><span class="span2"> </span><span class="span2">S. I. utvrđeno je da posjeduje štand na Z. p. u B. i bavi se servisiranjem, otkupom polovnih mobilnih telefona i prodajom novih i starih mobilnih telefona. Predmetnog dana, kod njega je na štand došao K. A., kojeg on poznaje kao svoju mušteriju, jer je ponekad kupovao telefone kod njega. Prije nego što je došao A. ga je pozvao na telefon i pitao da li može da otključa neki telefon. Rekao mu je da može, pa je nakon izvjesnog vremena A. došao kod njega na štand. Kada je A. došao, pitao ga je da otključa taj telefon i sjeća se da mu je tada rekao da je to telefon njegovog kolege. Radilo se o mobilnom telefonu marke »S. G.« sa dvije kartice. U tom telefonu nije bilo SIM kartice, a koji je IMEI tog telefona, on ne zna. Prilikom otključavanja tog telefona sve iz telefona je izbrisano. A. mu je nakon otključavanja telefona ponudio taj telefon za nekih 80,00 eura. Rekao je A. da ako on stoji iza tog telefona otkupiće ga, a A. mu je tvrdio da on stoji iza toga. On je taj telefon kupio od A. i dao ga je na korišćenje svojoj majci A.. Nakon nekih 15 dana pozvala ga je policija i rekla da je telefon ukraden. On je predmetni telefon odmah vratio u policiju i rekao je od koga ga je otkupio. Predmetni telefon je bio bukvalno nov, tj. bio je u dobrom stanju.   </span>
</p>
<p>&nbsp;</p>
<p>
<span class="span2">Iz </span><span class="span3">nalaza i mišljenja sudskog vještaka ekonomsko finansijske struke D. N. Kt.br.... od 09.05.2018.godine, utvrđeno je da je vještak procijenio da vrijednost telefona na dan djela 08.03.2018.godine iznosi 201,00 eura. Međutim, ova vrsta tehničke robe zastarjeva vrlo brzo, tako da je vještak uporedio cijene novog telefona koje su niže za 10% u odnosu na cijene od prije pola godine, tako da je tržišnu vrijednost umanjio i za tehnološku zastarjelost od 10% i u konačnom utvrdio vrijednost telefona na 180,00 eura.  </span>
</p>
<p>&nbsp;</p>
<p>
<span class="span3">Iz potvrde o privremeno oduzetim predmetima UP CB B. od 05.04.2018. godine, utvrđeno je da je od I. S. privremeno oduzet jedan mobilni telefon marke S. crne boje IMEI.... Navedena potvrda je uredno potpisana od strane I. S.. </span>
</p>
<p>&nbsp;</p>
<p>
<span class="span3">Iz potvrde o vraćanju privremeno oduzetih predmeta UP CB B. od 11.04.2018.godine utvrđeno je da je A. A. vraćen mobilni telefon marke S. crne boje IMEI .... Navedena potvrda je uredno potpisana od strane A. A.. </span>
</p>
<p>
<span class="span3">  </span>
</p>
<p>
<span class="span3">Iz izvoda iz registra kaznenih evidencija Ministarstva pravde CG Ke.br.... od 10.07.2018.godine utvrđeno je da optuženi K. A. nije osuđivan.</span>
</p>
<p>&nbsp;</p>
<p>
<span class="span2">Ocjenom</span><span class="span2"> </span><span class="span2">dokaza</span><span class="span2"> </span><span class="span2">izvedenih</span><span class="span2"> </span><span class="span2">na</span><span class="span2"> </span><span class="span2">glavnom</span><span class="span2"> </span><span class="span2">pretresu</span><span class="span2">, </span><span class="span2">svakog</span><span class="span2"> </span><span class="span2">pojedinačno</span><span class="span2"> </span><span class="span2">i</span><span class="span2"> u </span><span class="span2">međusobnoj</span><span class="span2"> </span><span class="span2">povezanosti</span><span class="span2">, </span><span class="span2">na</span><span class="span2"> </span><span class="span2">nesumnjiv</span><span class="span2"> </span><span class="span2">način</span><span class="span2"> je </span><span class="span2">utvrđeno</span><span class="span2"> da je </span><span class="span2">optuženi</span><span class="span2"> K. A. </span><span class="span3">izvršio krivično djelo </span><span class="span3">krađa iz čl.239 st.1 Krivičnog zakonika Crne Gore, na način kako je to bliže navedeno u izreci presude.</span>
</p>
<p>&nbsp;</p>
<p>
<span class="span3">Optuženi  je u svojoj odbrani naveo da da je tačno da je, radeći kao konobar u restoranu »V. B.«, vlasništvo A. A., našao</span><span class="span2"> ispred magacinskog prostora tj. u dvorištu na tlu mobilni telefon marke “S. ”, crne boje, u kojem je bila SIM kartica i taj telefon je bio zaključan, </span><span class="span3">uzeo je predmetni mobilni telefon, u kojem je bila SIM kartica i koji telefon je bio zaključan i ugašen, pa kako nije mogao da otkuca kod kojim bi otključao telefon, kontaktirao je I. S. koji drži radnju za telefone na Z. p. i isti je otključao telefon, da bi zatim istom optuženi prodao telefon za iznos od 80,00 eura, iako je u međuvremenu saznao da je sin A. A., vlasnika restorana u kojem radi, izgubio telefon, ali je ćutao i nije govorio da je on telefon pronašao. Sud dijelu odbrane optuženog u kojoj navodi da je telefon pronašao u dvorištu nije poklonio vjeru, cijeneći taj dio njegove odbrane kao usmeren na ublažavanje svoje krvice.</span>
</p>
<p>&nbsp;</p>
<p>
<span class="span3">U postupku je utvrđeno da je optuženi d</span><span class="span3">ana 08.marta 2018.godine, u popodnevnim časovima, u ugostiteljskom objektu „V. B.“, u naselju T., u B., oduzeo mobilni telefon, vlasništvo oštećenog mldb. S. A., marke „S. G.“, IMEI ..., crne boje sa dvije kartice u kojem se nalazila SIM kartica broj ..., vlasništvo oštećenog, a koji telefon je oštećeni prethodno ostavio na pultu u kuhinji navedenog ugostiteljskog objekta, a potom je predmetni telefon prodao S. I. za novčani iznos od 80,00 eura. Utvrđeno činjenično stanje proizilazi dijelom iz odbrane optuženog, kao i iz i</span><span class="span2">skaza zakonskog zastupnika oštećenog, A. A. i svjedoka S. I., koje iskaze je sud cjenio kao objektivne, jasne i detaljne, te im je poklonio punu vjeru. Naime, A. A., zakonski zastupnik oštećenog je u svom iskazu naveo da je njegov sin dana 08.03.2018.godine, u popodnevnim časovima, predmetni mobilni telefon ostavio na pultu u kuhinji ugostiteljskog objekta »V. B.« i kasnije nije mogao da ga pronađe, odnosno, telefon nije bio na mjestu na kojem ga je on ostavio. Predmetni mobilni telefon je njegova supruga kupila njihovom sinu prije 5-6 mjeseci za novčani iznos od 252,00 eura, kupljen je nov, sa brojem telefona .... Kako je optuženi već osam godina zaposlen u navedenom ugostiteljskom objektu, nije mogao da vjeruje da je on oduzeo predmetni mobilni telefon njegovog sina, ali mu je oprostio jer smatra da je ljudski praštati i optuženi i dalje radi u njegovom ugostiteljskom objektu. Nadalje, iz iskaza svjedoka S. I. utvrđeno je da ga je optuženi kontaktirao u vezi mobilnog telefona i pitao ga da li može da otključa telefon, što je on i uradio, a nakon toga je od optuženog za iznos od 80,00 eura i kupio predmetni mobilni telefon marke »S. G.« sa dvije kartice, u kojem telefonu nije bilo sim kartice. Predmetni telefon je bio bukvalno nov, tj. bio je u dobrom stanju.</span>
</p>
<p>
<span class="span2">  </span>
</p>
<p>
<span class="span2">Navedeno činjenično stanje utvrđeno je i iz </span><span class="span3">potvrde o privremeno oduzetim predmetima UP CB B. od 05.04.2018.godine, kojom je od I. S. oduzet mobilni telefon </span><span class="span3">marke S. crne boje IMEI... Navedena potvrda je uredno potpisana od strane I. S., a iz potvrde o vraćanju privremeno oduzetih predmeta UP CB B. od 11.04.2018.godine utvrđeno je da je  A. A. vraćen oduzet mobilni telefon marke S. crne boje IMEI .... Navedena potvrda je uredno potpisana od strane A. A.. </span>
</p>
<p>&nbsp;</p>
<p>
<span class="span2">Iz </span><span class="span3">nalaza i mišljenja sudskog vještaka ekonomsko finansijske struke D. N. Kt.br. ... od 09.05.2018.godine, koji je sud cijenio kao stručan, objektivan i jasan, te mu je poklonio punu vjeru, utvrđeno je da je vještak procijenio da vrijednost telefona na dan djela 08.03.2018.godine iznosi 201,00 eura, ali obzirom da ta vrsta tehničke robe zastarjeva vrlo brzo, vještak je uporedio cijene novog telefona koje su niže za 10% u odnosu na cijene od prije pola godine, tako da je tržišnu vrijednost umanjio i za tehnološku zastarjelost od 10% i u konačnom utvrdio vrijednost telefona na 180,00 eura. </span>
</p>
<p>&nbsp;</p>
<p>
<span class="span2">Optuženi je krivično djelo učinio postupajući sa direktnim umišljajem, jer je bio svjestan da oduzima tuđu pokretnu stvar, a utvrđena je i njegova namjera da prisvajanjem tuđe pokretne stvari pribavi sebi protivpravnu imovinsku korist</span><span class="span2"> u iznosu većem od 150,00 €. </span><span class="span2">Sud je našao da su se u radnjama optuženog stekli svi elementi bića krivičnog djela krađa iz čl.239 st.1 Krivičnog zakonika Crne Gore. </span>
</p>
<p>
<span class="span2"> </span>
</p>
<p>
<span class="span2">Odlučujući se za krivičnu sankciju, sud je cijenio sve olakšavajuće i otežavajuće okolnostio na strani optuženog. Od olakšavajućih okolnosti sud je cijenio njegove porodične prilike jer je otac dvoje djece, njegov raniji život jer nije osuđivan, kao i činjenicu da se oštećeni nije pridružio krivičnom gonjenju.</span><span class="span5"> </span><span class="span2">Otežavajućih okolnosti na strani optuženog nije bilo.</span><span class="span2"> Imajući u vidu navedeno, sud je optuženom izrekao uslovnu osudu, kojom mu je utvrdio kaznu zatvora u trajanju od 2 (dva) mjeseca i istovremeno odredio da se kazna neće izvršiti ukoliko optuženi u roku od 1 (jedne) godine ne izvrši novo krivično djelo. </span><span class="span2">U članu 54 st.4 Krivičnog zakonika propisano je da </span><span class="span2">će pri odlučivanju da li će izreći uslovnu osudu sud, </span><span class="span2">vodeći računa o svrsi uslovne osude, posebno uzeti u obzir ličnost učinioca, njegov raniji život, njegovo ponašanje poslije izvršenog krivičnog djela, stepen krivice i druge okolnosti pod kojima je djelo učinjeno. Cijeneći kvalitet olakšavajućih okolnosti, nedostatak otežavajućih okolnosti, ocijenjeno je da prema optuženom nije potrebno izricanje efektivne kazne zatvora, da će se izricanjem uslovne osude prema optuženom u potpunosti postići svrha izricanja uslovne osude i na taj način dovoljno uticati da u buduće ne čini krivična djela.</span>
</p>
<p>&nbsp;</p>
<p>
<span class="span2">Kako zakonski zastupnik oštećenog mldb. S. A., A. A. nije postavio imovinsko-pravni zahtjev, sud o istom nije odlučivao.</span>
</p>
<p>&nbsp;</p>
<p>
<span class="span2">Odluka o troškovima postupka zasniva se na odredbi čl.226 i čl.229 ZKP-a po kojim odredbama je optuženi dužan da plati </span><span class="span2">troškove krivičnog postupka u iznosu od  38,50 eura koji troškovi se odnose na troškove vještačenja putem vještaka finsansijske struke D. N. i </span><span class="span2">na ime sudskog paušala iznos od 30,00 €, koji paušal je odmjeren shodno složenosti i trajanju postupka i ocjeni imovinskih prilika optuženog, u roku od 15 dana od dana pravosnažnosti rješenja pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">           Na osnovu izloženog odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 10.07.2018.godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1">                                        S U D I J A, </span>
</p>
<p>
<span class="span1"> Zorica Ivanović </span><span class="span1"></span><span class="span1"></span><span class="span1"></span><span class="span1">                                 Tamara Spasojević       </span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span><span class="span2">Protiv ove presude može se izajviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DNA:</span>
</p>
<p>
<span class="span2">1 x ODT</span>
</p>
<p>
<span class="span2">1 x optuženom </span>
</p>
<p>
<span class="span2">1 x spisi</span>
</p>
<p>&nbsp;</p>
<p>&nbsp;</p>
<p>
<span class="span2">nakon pravosnažnosti,</span>
</p>
<p>
<span class="span2">1 x oštećenom </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2"></span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span2"></span><span class="span2">                               </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
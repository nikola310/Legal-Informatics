<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 0.62430555in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:start;hyphenate:auto;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span>	</span><span class="s1">   K. br. 850/09</span>
</p>
<p class="p3"></p>
<p class="p3"></p>
<p class="p4">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p2">
<span>	Osnovni sud u Bijelom  Polju, kao prvostepeni krivični sud, sudija Dragan Mrdak, kao sudija pojedinac uz učešće zapisničara Sonja Marković, u krivičnom predmetu protiv okrivljenog Š. S. zv. Š., iz B. P., zbog krivičnog djela krađa iz čl. 239 st. 1 Krivičnog Zakonika Crne Gore, nakon održanog usmenog, glavnog i javnog pretresa u prisustvu savjetnika u ODT-u, Jelić Ljubice, okrivljenog Š.S., branioca okrivljenog a.. Š. R.a, a u odsustvu oštećenog V. E., dana 28.01.2010. godine, donio je i javno objavio:</span>
</p>
<p class="p2"></p>
<p class="p2"></p>
<p class="p4">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span>	</span><span class="s1">DJELIMIČNO SE</span><span> </span><span class="s1">STAVLJA VAN SNAGE</span><span> presuda ovog suda K. br. 436/05 od 05.04.2007. godine i to u pogledu odluke o kazni i odluke o troškovima postupka, pa umjesto na novčanu kaznu u iznosu od 1.500,00 € (hiljadu i pesto Eura), i umjesto troškova postupka u iznosu od 224,50 €, a shodno čl. 420 st. 3 Zakonika o krivičnom postupku  CG, okrivljeni  Š. S. se  </span>
</p>
<p class="p2"></p>
<p class="p2"></p>
<p class="p5">
<span class="s1">O S U D J U J E</span>
</p>
<p class="p2"></p>
<p class="p2"></p>
<p class="p2">
<span>	</span><span class="s1">Na kaznu zatvora od 30 ( trideset ) dana.</span>
</p>
<p class="p2"></p>
<p class="p2">
<span>	Istovremeno okrivljeni se obavezuje da na ime troškova krivičnog postupka plati iznos od 374,50 €, koji iznos će uplatiti na depozit novčanih kazni, troškova postupka i paušala ovog suda  na ćiro račun broj 530-4149-79 u roku od 15. dana po pravosnažnosti presude pod prijetnjom prinudnog izvršenja. </span>
</p>
<p class="p2"></p>
<p class="p6">
<span>Presuda ovog suda K. br. 436/05 od 05.04.2007. godine, </span><span class="s1">ostavlja se na snazi</span><span> u pogledu činjeničnog opisa, pravne kvalifikacije, imovinsko pravnog zahtjeva i paušala.</span>
</p>
<p class="p6"></p>
<p class="p6"></p>
<p class="p4">
<span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnim predlogom Osnovnog državnog tužioca u B. Polju, KT. br. 613/2005 od 30.06.2005. godine, optužen je Š. S. zv. Š. iz B. P., da je izvršio krivično djelo krađa iz čl. 239 st. 1 Krivičnog Zakonika Crne Gore.</span>
</p>
<p class="p2"></p>
<p class="p2">
<span>	Rješenjem ovog suda Kv. br. 10/2007 od  17.01.2007. godine, odredjeno je da se Š. S. sudi u odsustvu.</span>
</p>
<p class="p2"></p>
<p class="p2">
<span>	Presudom ovog suda K. br. 436/05 od  05.04.2007. godine, optuženi Š.S. oglašen je krivim i isti je osuđen na plaćanje novčane kazne u iznosu od  1.500,00 €.</span>
</p>
<p class="p2"></p>
<p class="p2">
<span>	Rješenjem ovog suda Kv. br. 242/08 od 27.12.2008. godine, dozvoljeno je ponavljanje krivičnog postupka u korist osuđenog  Š. S. završenog pravnosnažnom presudom Osnovnog suda u Bijelom Polju K. br. 436/05 od 05.04.2007. godine.</span>
</p>
<p class="p2"></p>
<p class="p2">
<span>	Presudom ovog suda K.br. 142/09 od 10.09.2009. godine optuženi Š. S. je osudjen na kaznu zatvora u trajanju od trideset dana.</span>
</p>
<p class="p2"></p>
<p class="p2">
<span>	Rješenjem Višeg suda u B. Polju Kž. br. 1062/09 od 25.11.2009. godine ukinuta je navedena presuda i predmet vraćen na ponovno sudjenje.</span>
</p>
<p class="p2"></p>
<p class="p2">
<span>	Glavni pretres je održan i zaključen  dana 28.01.2010. godine u prisustvu  savjetnika u ODT-u, Jelić Ljubice, okrivljenog Š. S., branioca okrivljenog a.. Š.R., a u odsustvu  oštećenog  V. E.a. </span>
</p>
<p class="p2"></p>
<p class="p2">
<span>	Savjetnik u ODT-u, u B. Polju, Jelić Ljubica, u završnoj riječi ostala pri podnijetom optužnom predlogu i predložila sudu da okrivljenog oglasi krivim, i osudi po zakonu.</span>
</p>
<p class="p2"></p>
<p class="p2">
<span>	Oštećeni V.E. u toku postupka nije se pridružio krivičnom gonjenju prema okrivljenom niti je prema istom postavio imovinsko – pravni zahtjev.</span>
</p>
<p class="p2"></p>
<p class="p2">
<span>	Okrivljeni Š. S., u svojoj odbrani  u bitnom  istakao: da je kritične večeri radio kao taksista i da je bio parkiran ispred Robne kuće, da je potom došlo jedno vozilo iz koga je  izašlo jedno lice koje prije toga nije poznavao a za koje je kasnije saznao da se zove V. E., da je to lice tražilo da ga poveze do mjesta C., da je ubacio prtljag i da su oni pošli ka Crnišu. Dolaskom na Crniš ovo lice je izašlo iz taksi vozila, uzelo stvari iz vozila, platilo vožnju i udaljilo se put kuće, a on se potom taksi vozilom okrenuo i pošao u pravcu Bijelog Polja, stigao u Bijelo Polje i nastavio sa radom do tri sata ujutru, došao kući zaključao vozilo i legao da spava. Da je  izjutra kod njegove kuće došlo ovo lice i kazalo mu ''đe si lopove ti si lopov ukrao si mi mobilni telefon'', a on mu je na to kazao da auto neće otvarati dok ne dođe sa policijom i da ako smatra da mu je on nešto ukrao  da dovede policiju, ovo lice se zatim udaljilo od vozila, a on je nastavio da spava, i oko podne opet počeo da radi sa taksi vozilom. Da je telefon primijetio u vozilu tek kad je auto otjerao na pranje i to  pored suvozačevih vrata sa desne strane sjedišta a potom je telefon stavio u ladicu od vozila i čekao da se pojavi vlasnik iz razloga što je  bio poučen lošim iskustvima sa klijetnima koji su zaboravljali novčanike telefone i sl. pa bez zapisnika nije htio da preda telefon nikom, telefon je kod njega bio nekih 15 dana i to ugašen bez punjača i baterija, a on je posle  20 dana pošao za Bar, gdje se našao sa bratom od tetke H. S. i istom je prodao telefon jer je računao pošto se niko nije pojavio 15 dana da neće doći ni u narednom periodu. Istakao je da V. nije htio da otvori vozilo da bi zajedno potražili mobilni telefon bez prisustva policije zbog  loših iskustava sa klijentima, a isti ga je tom prilikom iznervirao nazivajući ga lopovom, a da ne zna  zašto nije telefon koji je pronašao u vozilu odnio u Stanicu policije da prijavi kao nađenu stvar, da je pronađeni telefon mijenjao za jedan telefon s tim što mu je kupac  doplatio neki novčani iznos  ispod 100,00 €. Napomenuo je da je ponašanje V. bilo nasilničko jer mu je došao pred kućna vrata i nazvao ga lopovom a da on nije bio siguran da je telefon koji je pronašao u autu Višnjićev i da je svjestan da je pogriješio što telefon nije odnio do policije, dešavalo mu se  da mušterije u njegovom taksiju zaborave telefone, novčanike, ključeve pa ih je on potom ostavljao u ladicu od vozila i čekao da se javi vlasnik. A telefon je  posle prodaje H. S. prvi put vidio u CB Bijelo Polje kada ga je inspektor predao V. odao je da je izvršenju ovog krivičnog djela doprinio oštećeni svojim ponašanjem, odnosno odlaskom za inostranstvo, jer da je oštećeni ostao, on bi mu nakon pronalaska vratio telefon. </span>
</p>
<p class="p2"></p>
<p class="p2">
<span>	U završnoj riječi branilac okrivljenog a. Š. R. je istakao: da se iz izvedenih dokaza ne može utvrditi da je  okrivljeni ostvario biće krivičnog djela krađe jer je telefon vrijedio u momentu događaja oko 50,00 eura, da se iz izjave oštećenog može zaključiti da mu je  telefon moguće ispao iz džepa, da se nije radilo o nekom vrednijem telefonu, tražio je da sud okrivljenog oslobodi a za suprotni slučaj da sud ima u vidu socijalni status okrivljenog, odnosno činjenicu da je okrivljeni izuzetno lošeg materijalnog stanja i da sa zaradom od 100,00 € mjesečno izdržava porodicu i prethodno ponašanje okrivljenog, kao i da sud ima u vidu vrijednost predmetne stvari i društvenu opasnost djela.  </span>
</p>
<p class="p2"></p>
<p class="p6">
<span> U završnoj riječi okrivljeni je u potpunosti prihvatio riječ svog branioca, istakao je da je kriv za ovo krivično djelo i izrazio je kajanje i žaljenje i istakao da je telefon htio da vrati oštećenom, ali je ponašanje oštećenog prouzrokovalo njegovo dalje ponašanje po pitanju telefona i tražio je da sud prilikom odlučivanja o kazni cijeni sve olakšavajuće okolnosti na njegovoj strani. </span>
</p>
<p class="p2"></p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke sud je na glavnom pretresu izveo dokaze: pročitao iskaz oštećenog V. E. sa zapisnika o glavnom pretresu od 05.04.2007. godine, pročitao iskaz svjedoka H. S., sa zapisnika o glavnom pretresu od 02.06.2009. godine,  pročitao  iskaz vještaka ekonomske struke F. V. sa zapisnika o glavnom pretresu od  05.04.2007. godine, te pribavio i  izvršio uvid u izvod iz KE, za okrivljeog. Zastupnik javne optužbe u toku postupka odustao je od predloga  za izvođenje dokaza saslušanjem svjedoka G. D., G. G. i Ž. A. Drugih predloga za dopunu dokaznog postupka nije bilo.</span>
</p>
<p class="p2"></p>
<p class="p2">
<span>	Nakon analize izvedenih dokaza njihove svjestrane i brižljive ocjene, cijeneći ih svaki pojedinačno i u sve ukupnosti dovedeći ih u vezu jedni sa drugim, i sa navodima odbrane okrivljenog shodno čl. 360 st. 2 ZKP CG, sud je utvrdio činjenično stanje, i na osnovu takvog utvrdjenog činjeničnog stanja, zaključio da je okrivljeni izvršio krivično djelo stavljeno mu na teret javnom optužbom i da je za isto kriv i krivično pravno odgovoran.</span>
</p>
<p class="p2"></p>
<p class="p2">
<span>	Naime, sud i ako je cijenio iste, nije prihvatio  navode iz odbrane okrivljenog, u kojoj on tvrdi da je telefon našao tek kada je auto otjerao na pranje i da nije bio siguran da je to V.  telefon jer je ovakva odbrana obezvrijedjena izvedenim dokazima tokom postupka, pa je sud stanovišta da su navodi iz iste, usmjereni isključivo radi izbjegavanje sopstvene krivice. Naime iz iskaza oštećenog - svjedoka V.E.  proizilazi da je on dana 28/29.07.2004. godine došao iz Š. u Bijelo Polje. Na taksi stanici ispred Robne kuće u Bijelom Polju uzeo je taksi, a kojim je upravljao S. Š.. Između ostalih stvari posjedovao je i mobilni telefon  marke '' soni erikson Z600''. Sjeo je na mjestu  suvozača, a isti telefon mu se nalazio u  lijevom džepu ljetnjih pantalona. Po izlasku iz taksi vozila primijetio je da mu mobilnog telefona nema. Odmah sjutradan je pošao na istu taksi stanicu te  pronašao optuženog S. Š., a koji mu je negirao da je oduzeo predmetni mobilni telefon. Poslije toga prijavio je nestanak istog u Centru bezbjednosti u Bijelom Polju. Iskaz ovog svjedoka sud je u potpunosti prihvatio kao jasan, logičan i uvjerljiv, nesračuna na otežavanje ili pak olakšavanje krivično pravnog položaja okrivljenog, a i sam okrivljeni priznaje da je V. vozio kritične večeri do C. i da je V. sjutradan tražio od njega telefon. Okrivljeni je takodje istakao da je predmetni telefon bio u njegovom vozilu u momentu kad je auto potjerao na pranje.  Iz čega se kao jedini logičan zaključak nameće da je predmetni telefon okrivljeni Š. oduzeo V., kritične večeri. </span>
</p>
<p class="p2"></p>
<p class="p2">
<span>	Iz nalaza i mišljenja vještaka ekonomske struke  F. V. sa zapisnika o glavnom pretresu od 05.04.2007. godine, sud je utvrdio da je vrijednost predmetnog telefona u momentu oduzimanja bila 152,00 €.</span>
</p>
<p class="p2"></p>
<p class="p2">
<span>	Iz iskaza svjedoka H. S. sud je utvrdio da mu je okrivljeni Š. prodao ovaj ukradeni telefon a što je potvrdio i sam okrivljeni u svojoj odbrani.</span>
</p>
<p class="p2"></p>
<p class="p2">
<span>	Imajući u vidu sve izvedene dokaze sud je utvrdio činjenično stanje  da je okrivljeni Š. S. zv. Š. u noći između 28/29.07.2004. godine u mjestu C. opština  Bijelo Polje u svom taksi vozilu marke ''Micubiši'' reg. oznaka  BP . kojim je prevozio oštećenog V. E.istom iz džepa oduzeo mobilni telefon marke  ''soni erikson Z600'' plave boje serijskog broja 351931005098117.</span>
</p>
<p class="p2"></p>
<p class="p2">
<span>	Postupajući na ovaj način – oduzimajući pokretnu stvar-telefon bliže opisan u izreci presude oštećenom V. E. u namjeri da prisvajanjem te stvari sebi pribavi  protivpravnu imovinsku korist okrivljeni Š. S. u svojim radnjama ostvario elemente krivičnog djela krađa iz čl. 239 st. 1 KZCG jer je na ovaj način prekinuo ranije pritežanje vlasnika stvari oštećenog V. E. i zasnovao svoje pritežanje s namjerom da od prisvojene stvari stekne protivpravnu imovinsku korist jer da nije imao ovu namjeru okrivljeni Š. S. bi navodno nadjeni telefon vratio oštećenom V.E.kada mu ga je ovaj tražio na taksi stanici ispred ''Robne kuće''.</span>
</p>
<p class="p2"></p>
<p class="p2">
<span>	Okrivljeni je bio svjestan da telefon koji je oduzeo nije njegovo vlasništvo već da pripada oštećenom V. . a zadržavanjem i prodajom ovog telefona okrivljeni je htio da ostvari protivpravnu imovinsku korist, pa je krivično djelo izvršio sa direktnim umišljajem,  i za isto je kriv i krivično pravno odgovoran. </span>
</p>
<p class="p2"></p>
<p class="p2">
<span>	Iz izvedenih dokaza tokom postupka sud je utvrdio drugačije stanje u odnosu na vrijednost oduzetog telefona od činjeničnog stanja predstavljenog u dispozitivu optužnog predloga i isto je sadržano u izreci presude.</span>
</p>
<p class="p2"></p>
<p class="p2">
<span>	Odlučujući u pogledu visine i vrste krivične sankcije, a cijeneći sve okolnosti iz čl. 42 Krivičnog Zakonika CG, sud je kod okrivljenog našao da se radi o porodičnoj osobi, ocu jednog djeteta, koje je dužan da izdržava, koji se u toku postupka korektno ponašao, koji je po ocjeni suda iskazao iskreno kajanje, koji do sada nije osuđivan, što znači da nije sklon vršenju krivičnih djela, prilikom odlučivanja o vrsti krivične sankcije sud je imao u vidu činjenicu da je okrivljeni  lošeg materijalnog stanja, pa u odsustvu otežavajućih okolnosti sud je okrivljenom izrekao kaznu zatvora u trajanju od trideset dana u uvjerenju da će se istom  kaznom postići svrha kažnjavanja i na taj način ostvariti ciljevi specijalne i generalne prevencije iz čl. 32  KZ CG, i da će  po ocjeni suda izrečena kazna dovoljno uticati na okrivljenog da u buduće ne vrši ova i slična krivična djela.</span>
</p>
<p class="p2"></p>
<p class="p6">
<span>Na osnovu čl. 420 st. 3 ZKP CG sud je u novom postupku donio presudu izričući da se ranija presuda ovog suda K. br. 436/05 od 05.04.2007. godine i to u pogledu odluke o kazni, pa umjesto na novčanu kaznu u iznosu od 1.500,00 € (hiljadu i pesto Eura), sud je okrivljenog osudio na kaznu zatvora od trideset dana, dok je u troškove postupka, sud uračunao i troškove dovodjenja svjedoka H. S. iz ZIKS-a Spuž na glavni pretres od 02.06.2009. godine u iznosu od 150,00 €, dok ista presuda u  ostalom dijelu ostaje na snazi i to u pogledu činjeničnog opisa, pravne kvalifikacije, imovinsko pravnog zahtjeva i paušala.</span>
</p>
<p class="p2"></p>
<p class="p2">
<span>	Shodno navedenom, a u smislu čl. 364 i čl. 420 ZKP CG, sud je odlučio kao u izreci presude.</span>
</p>
<p class="p5"></p>
<p class="p5"></p>
<p class="p5">
<span class="s1">OSNOVNI SUD U BIJELOM POLJU</span>
</p>
<p class="p4">
<span class="s1">Dana 28.01.2010. godine</span>
</p>
<p class="p2"></p>
<p class="p2"></p>
<p class="p2">
<span class="s1">ZAPISNIČAR,						        S U D I J A,</span>
</p>
<p class="p2">
<span class="s1">Sonja Marković, s.r.				               Dragan Mrdak, s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span> </span>
</p>
<p class="p2">
<span>	</span>
</p>
<p class="p2"></p>
<p class="p2"></p>
<p class="p2">
<span>				</span>
</p>
<p class="p7"></p>


</body>
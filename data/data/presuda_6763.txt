<div style="text-align: center">
	U IME CRNE GORE!</div>
<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Posl.br.K.128/11</div>
<br>
OSNOVNI SUD U HERCEG NOVOM, po sudiji Leković Branislavu, uz učestvovanje zapisničara D. Dragoslavke, u krivičnom predmetu protiv okrivljenog K.D., zbog krivičnog djela iz čl.157.stav 3. u vezi stava 1 KZ, povodom optužnog predloga ODT Herceg Novi Kt.br.64/07 od 01.06.2009. godine, nakon održanog glavnog i javnog pretresa dana 12.01.2012. godine, u prisustvu okrivljenog K.D., njegovog branioca adv. D.Ž. iz P. i zamjenika ODT Herceg Novi&nbsp; Pavlović Nade, donio je i dana 13.01.2012 godine javno objavio slijedeću<br>
<br>
<div style="text-align: center">
	P R E S U D U</div>
<br>
<br>
Okrivljeni:&nbsp; K.D., od oca B. i majke V.,rođene V.,rođen ... godine u K.,sa prebivalištem u H.N.,...,po zanimanju brodomehaničar, neoženjen,bez djece,nezaposlen,ne posjeduje nepokretnu imovinu,izdržavaju ga roditelji,osuđivan presudom Osnovnog suda u Herceg Novom K.br.229/06 od 06.02.2007 godine,zbog krivičnog djela teška krađa iz čl.240.stav 1.tačka 1 KZ na kaznu zatvora od 4 mjeseca.<br>
<br>
<br>
Na osnovu čl. 373. tačka 2. ZKP-a<br>
<div style="text-align: center">
	OSLOBAĐA SE OD OPTUŽBE</div>
<br>
Da je:<br>
<br>
U toku noći 08 avgusta 2006 godine u HN,D.N. nije pružio pomoć i ako se nalazio u neposrednoj opasnosti za život,a to je mogao učiniti bez opasnosti za sebe, tako što D.N.,sa kojim je bio neprekidno u društvu od 23,00sata&nbsp; i kada se kod njega izraženo pogoršalo zdravstveno stanje u vidu gubitka svijesti i pojave pjene na ustima,nije odmah odvezao u bolnicu gdje bi mu bila pružena ljekarska pomoć,već je to uradio tek nakon 2 sata,odnosno oko 3,30 sati kada je D.N. vozilom u besvjesnom stanju dovezao u Vojnu bolnicu M.,gdje je isti preminuo oko 05,10 časova,usljed trovanja karbomazepinom , jer ukazana medicinska pomoć nije bila blagovremena,<br>
<br>
-čime bi izvršio krivično djelo nepružanje pomoći iz čl.157.stav 3 u vezi stava 1. Krivičnog zakonika.<br>
<br>
Na osnovu čl. 230. st.1. ZKP-a troškovi postupka padaju na teret budžetskih sredstava suda.<br>
<div style="text-align: center">
	O b r a z l o ž e nj e:</div>
<br>
<br>
Osnovni državni tužilac iz Herceg Novog podnio je optužni predlog&nbsp; Kt.br.64/07 od 01.06.2009 godine, protiv okrivljenog K.D., zbog krivičnog djela nepružanje pomoći iz čl.157.stav 3 u vezi stava 1. Krivičnog zakonika, pobliže opisanog u izreci ove presude.<br>
<br>
Povodom ovog optužnog predloga ovaj sud je već jednom donio presudu K.br.105/09 od 27.01.2011 godine ,ali je ta presuda je ukinuta rješenjem Višeg suda u Podgorici Kž.br.889/11 od 02.06.2011 godine i prdmet vraćen ovom sudu na ponovno suđenje.<br>
<br>
Okrivljeni K.D. je u svojoj odbrani datoj na zapisniku pred istražnim sudijom (list spisa br.50 do 52) u bitnom izjavio da je pok.D.N. poznavao još od malena i da su bili dobri drugovi, a da je poslednjih godinu dana D. živio u B., pa su se u tom periodu slabije gledali, a bilo mu je poznato da je D. dugogodišnji alkoholičar i narkoman i da se zbog toga liječio. Pojasnio je da je kritične večeri kod njega kući došao D.N. negdje oko 9 sati uveče, te da je odmah primjetio po njegovom govoru i ponašanju da je isti u izmijenjenom stanju svijesti , ali da nije znao da li je to od alkohola ili od nekih tableta. Dalje je naveo da je D. tražio da izadju u grad, ali se njemu nije izlazilo, pa je D. nakon 10 minuta otišao sam. Dodao je da je nakon toga oko 23 sati izašao iz kuće i dok je silazio prema šetalištu u B. sreo ga je D.N., koji je bio u svojim kolima, pa je sjeo u njegovo vozilo, a zatim su se odvezli u kafić „A.“ u B. (B.P.“). Pojasnio je da su tu proveli nekih 2 sata, otprilike do zatvaranja kafića, a tom prilikom je D. popio oko 15 flaša&nbsp; piva i stanje mu se znatno pogoršalo, jedva je stajao na nogama i petljao je jezikom dok je pričao.&nbsp; Istakao je da su 01,00 čas izašli iz tog lokala i krenuli prema Đ., a on je vozio ,pošto D. nije bio u stanju da vozi,te je D. sjedio do njega na prednjem sjedištu i bio je pridrijemao. Dodao je da nije primijetio ništa čudno i da je mislio da je D. zbog alkohola zaspao. Dalje je naveo da su vozilom došli do kafića „D.“, te da je pored istog zaustavio automobil namjeravajući da stražara pita da li je tu momak koji drži lokal,a u tom momentu se D. cimnuo i udario ga u tijelo, pa se tada okrenuo prema njemu i vidio da se isti bukvalno grči i trese. Pojasnio je da nije znao kako da pomogne N., pa je sa velikom brzinom krenuo prema vojnoj bolnici M. kako bi D.u pružili stručnu pmoć. Naglasio je da je napad koji je imao D. trajao vrlo kratko, nekih 10-tak sekundi i čim su krenuli, isti je prestao da se trese, a dok su prolazili kroz K. D. je ponovo dobio napad i počeo da se grči, pa je zbog toga zaustavio automobil i pokušao da mu da da pije neki sok koji je tu bio, ail nije uspio da D.u otvori usta, zbog toga što se grčio i imao napad. Dodao je da je taj napad kod D.a prestao nakon par sekundi. Dalje je naveo da su došli ispred bolnice u M.&nbsp; i da ga je stražar pustio da sa kolima udje u krug bolnice, te je direktno otišao na odelenje hirurgije, a ispred odjelenja izašli su dežurni doktor i medicinska sestra i D.a pregledali u kolima na licu mjesta doktor je utvrdio da D. normalno diše i rekao da je sa njim sve uredu, te mu rekao da ga vodi kući i da će biti sve uredu ujutru kad se isti otrijezni. Dalje je naveo da je tom prilikom doktoru objasnio da je D. imao snažne napade, da se grčio i tresao i da ga zbog toga neće voditi kući u takvom stanju, pa&nbsp; su ga uputili na interno odeljenje. Dalje je naveo da je N. dovezao do internog odeljenja gdje su izašli jedna starija doktorica i medicinska sestra pa su zajedno sa stražarom iznijeli D.a iz kola i smjestili u krevet na odjeljenje. Dodao je da je u bolnici proveo još nekih sat vremena i za to vrijeme D. nije imao nove napade, a doktorica mu je isprala želudac. Naglasio je da je prilikom odlaska iz bolnice na kapiji dao lažno ime za sebe, ne želeći da ga sjutra proziva majka od D., a nije mu ni na kraj pameti bilo da će D. umrijeti, jer je mislio da mu se stanje stabilizovalo. Dodao je da je automobil D. parkirao na parkingu iznad bolnice M., a kući se odvezao sa jednim momkom koga zna iz vidjenja iz B..&nbsp; Dalje je naveo da je kući došao negdje oko 4 sata izjutra, te zatim otišao u lokal koji je držao D. D., otac pokojnog N., ali istog tamo nije našao, već čovjeka vlasnika tog&nbsp; objekta pa je njemu rekao da obavjestio D. da se N. nalazi u bolnici M.. Naglasio je da kritične večeri dok je bio u društvu sa D.N. nije vidio da je isti uzimao bilo kakve psihoaktivne supstance, osim što je popio veliku količinu piva, ali je od ranije znao da je D. koristio tablete i razne vrste droga, stim što misli da je u poslednje vrijeme D. bio samo na tim tabletama. Istakao je da je isti momenat kad je primijetio da je D.u stvarno loše, istog odvezao u bolnicu M.. Dodao je da je D.&nbsp; zadnjih nekoliko godina bio u takvom stanju da je konstantno bio pijan ili drogiran, tako da nije mislio da je bilo neophodno da istog poveze u bolnicu radi ukazivanja pomoći sve do momenta kada je D. počeo da se grči i trese.&nbsp;<br>
Na glavnom pretresu okrivljeni je naglasio da su on i oštećeni iz kafića "A." u B. otišli negdje možda oko 03,00 sata poslije ponoći, pred zatvaranje kafića,te da je u istrazi izjavio da su iz tog kafića krenuli oko 01,00 sat, zato što je pogrešno mislio da kafić radi do 01,00 sat, ali je i u istrazi izjavio da su otišli pred zatvaranje. Dodao je da taj kafić radi do četiri sata ujutru,te da su on i oštećeni u tom kafiću bili negdje od 23,00 sati do 03,00 sati i da su popili dosta piva, a oštećeni D. je stalno išao do šanka i donosio sve po 4 piva. Objasnio je da kada su krenuli iz kafića A." ništa nije primjetio neuobičajeno kod D.a, jer je istog mnogo puta vozio kući u istom stanju. Istakao je da te noći nisu uzimali drogu, iako je i on prethodno uzimao drogu, negdje 2006. godine. Dodao je da je bio popio, ali se osjećao dobro,te da je imao pogrešnu predstavu o tome koliko je sati, i tek je po kafićima koji su bili zatvoreni, kao što je „B.“ vidio da je bilo kasno. Da je D.N. loše primjetio je tek kada su došli do kafića "D." u Đ., jer se tada počeo grčiti i tresti,a čim je to primjetio, pokušao mu je pomoći i odmah krenuo prema Vojnoj bolnici M.. Zaustavili su se samo u K., jer je oštećeni opet dobio napad i tada mu je pokušao dati sok, koji je bio u autu. Kada su došli u M. doktor sa hirurgije je rekao da je sa njim sve u redu i da je samo popio,a pregledao ga je slušalicama u kolima i rekao da ga odveze kući, ali on nije htio. N. mu je bio prijatelj i žali što je do toga došlo.<br>
Odgovarajući na pitanja suda okrivljeni je istakao da uopšte nije vidio D.u pjenu na ustima, pa čak ni u bolnici,te da se ne osijeća odgovornim, jer je odmah ukazao pomoć oštećenom i učinio što je mogao isti sekund, a to je od momenta kada ga je oštećeni "cimnuo" i počeo da se grči u Đ.. Pored toga okrivljeni je istakao (list spisa 41 i 42), da je kritične večeri oštećenom D.N. prvi put pozlilo u momentu kada su se drugi put vraćali&nbsp; ispred lokala „D.“, te je tom prilikom oštećenom pružio pomoć vještačkim disanjem i dao mu sok da popije, te da je nakon toga oštećenom opet pozlilo u K., za vrijeme vožnje od lokala „D.“ prema bolnici, pa je na kolovozu zaustavio vozilo, gdje mu&nbsp; je opet pružio pomoć. Takodje je objasnio da su kritične večeri on i oštećeni iz kafića „A.“ ( B.P.) krenuli svojim kućama, ali se ne sjeća jesu li krenuli baš kućama ili negdje drugo, niti se sjeća koliko je tada bilo sati, te da ne zna iz kog razloga je kritične večeri po drugi put prošao pored kafića „D.“u Đ., a tom prilikom ga je oštećeni udario rukom i imao napade. Pojasnio je da su od kafića „A.“ za petnaest minuta stigli do kafića „D.“, te da ne zna koliko je vremena ostavio od tog mjesta do momenta kada je oštećenog dovezao&nbsp; u bolnicu M.. Naglavnom pretresu od 12.01.2012 godine okrivljeni je istakao da je kritične večeri shvatio da je oštećenom stvarno loše u momentu kada su se nalazili u Đ. ispred lokala „D.“,kojom prilikom je od stražara tražio sok&nbsp; za oštećenog,te da je tada odmah krenuo sa oštećenim u bolnicu.Dodao je da je od tog momenta do dolaska u bolnicu u Meljinama&nbsp; prošlo oko 15 minuta,stim da se u putu do bolnice zaustavio jednom u K. kako bi ukazao pomoć oštećenom&nbsp; i tada mu dao sok ,te pružio vještačko disanje,a oštećenom se stabilizovalo stanje i počeo je da diše normalno.<br>
<br>
U ponovnom postupku sud je postupio po nalozima iz ukidnog rješenja&nbsp; drugostepenog suda i otklonio na ukazane nepravilnosti,te je u dokaznom postupku izveo dokaze provođenjem psihijatrijskog vještačenja okrivljenog preko sudskih vještaka psihijatara dr.D.N. i dr P.M.T.,te usmenim saslušanjem vještaka dr.D.N.,te uz saglasnost stranaka čitanjem iskaza svjedoka K.N.,G.D., R.N.,DŽ.Z., D. D.,P.N..,D.V., P.M., Š.Z.,R.Ž.,K.R., J.Z., provedena je obdukcija tijela pok.D.N. i provedeno sudsko medicinsko vještačenje preko vještaka sudske medicine dr.Č.D.,te uz saglasnost stranaka pročitani pismeni nalaz i mišljenje vještaka sudske medicine dr.Č.D. od 21.04.2009 godine,te usmeni iskaz istog vještaka od 26.01.2011 godine i dopunski pismeni nalaza istog vještaka od 21.12.2011. godine,te obdukcioni zapisnik od 01.09.2006 godine, te je&nbsp;&nbsp; pročitan dopis Specijale bolnice za psihijatriju Kotor od 24.02.2010 godine i mediciska dokumetacija na ime oštećenog D.N.,pročitan izvještaj ljekara specijaliste dr.R.N. od 08.08.2006 godine,te izvršen uvid u fotoelaborat CB Herceg Novi br..../06 i pročitan izvještaj iz kaznene evidencije za okrivljenog.<br>
<br>
Ocjenom izvedenih dokaza i odbrane okrivljenog,sud je našao da nije dokazano da je okrivljeni izvršio krivično djelo zbog kojeg je optužen.<br>
<br>
Naime,sud je u cjelosti prihvatio obdukcioni nalaz i nalaz i mišljenje vještaka sudske medicine dr.Č.D.,kao i dopunski nalaz i mišljenje istog vještaka od 21.12.2011. godine jer su isti zasnovani na provedenoj obdukciji i medicinskom vještačenju,te na medicinskoj dokumentaciji kao materijalnim dokazima u spisu,stručni su i argumentovani,a na iste ni stranke nisu imale primjedbi.<br>
Vještak,specijalista sudske medicine dr Č.D.&nbsp; je na&nbsp; glavnom pretresu usmenim saslušanjem navela da je provedenom obdukcijom utvrdila da je smrt D.N. nasilna i nastupila je usljed trovanja karbomazepinom,te da je toksikološkom analizom njegove krvi ,želudačnog sadržaja i organa utvrđeno prisustvo karabamazepina u toksičnim koncentracijama-u krvi 7,14mg/l,te da je patopsihološkom analizom tkiva i organa ustanovljeno hronično zapaljenje srčanog mišića, te njegova hipertrofija(uvećanje),te da u vrijeme umiranja nije postojalo&nbsp; stanje alkoholisanosti (o,00%) a u želudcu je nađeno prisustvo alkohola od 4,74% apsolutnog alkohola. Dalje je ,dajući nalaz i mišljenje navela da je smrt D.N. nastupila usled trovanja karbamazepinom, te da su izraženi simptomi trovanja kod oštećenog trajali najmanje dva časa prije prijema u bolnicu i da je blagovremena i adekvatna medicinska pomoć mogla spriječiti nastupanja smrti&nbsp; oštećenog. Istakla je da kod blagovremene i adekvatno medicinskom pomoći podrazumjeva ukazivanje pomoći odmah nakon pojave simptoma trovanja i to davanjem velikih količina infuzija čime bi se razrijedio karbamazepin u krvi i ubrzala se eliminacija istog, a ispiranjem želudca spriječila bi se dalja resorpcija karbamazepina i&nbsp; bili bi korigovani poremećaji rada srca, pluća i elektrolita, što bi sve moglo spriječiti nastupanje smrti.&nbsp;<br>
&nbsp; Odgovarajući na pitanja suda i stranaka,vještak dr.Č.D. je objasnila da je da kod pok.D.N. ustanovljena je koncentracija apsolutnog alkohola u želudcu od 4,74 promila, dok u krvi nije ustanovljen alkohol,a jedino objašnjenje za ovakav nalaz je u tome da je alkoholno piće ispijeno neposredno prije smrti ,prije nego što se repsorbovalo iz želudca, te da je data infuzija razrijedila to nešto alkohola što se eventualno nalazilo u krvi . Dodala je da su njene laborantkinje analizu ponavljale više puta i svaki put dobile isti rezultat. Osim toga,pojasnila je da nakon konzumiranja alkoholnog pića resprpcija alkohola počinje vrlo brzo, već nakon 10-tak minuta ali je isti u potpunosti resorbovan nakon oko 120 minuta od konzumiranja. Postoje situacije gdje je resorpcija jako ubrzana ( alkoholna pića pomiješana sa gaziranim napicima, topla alkoholna pića, ukoliko je želudac prazan i sl.) dok je resorpcija vrlo usporena kod nekih oboljenja digestivnog trakta, ukoliko je želudac i crijeva su ispunjeni hranom i sl.pa su poznati slučajevi da resorpcija nije završena ni nakon 3 do 4 sata. Što se tiče konkretno piva, resprpcija je prilično brza, ali sobzirom da je koncentracija alkohola u pivu mala ( 5,2 g /l) to će i koncentracija alkohola u krvi sporo rasti.<br>
U dopunskom pismenom nalazu imišljenju od 21.12.2011. godine vještak sudske medicine dr.Č.D. je istakla da u svemu ostaje pri pismenom nalazu i mišljenju, te da je smrt D.N. nastupila usljed trovanja karbamazepinom, te da su izraženi simptomi trovanja trajali najmanje 2h prije prijema u bolnicu i da je adekvatna i blagovremena medicinska pomoć mogla spriječiti nastupanje smrti D.N.. Dalje proizilazi da se pod blagovremenom i adekvatnom medicinskom pomoći podrazumijeva ukazivanje medicinske pomoći odmah nakon pojave simptoma trovanja, a to znači da bi se blagovremenom medicinskom intervencijom-davanjem veliih količina infuzija, karbamazepin u krvi razrijedio, ubrzala bi mu se eliminacija, a ispiranjem želuca sprijačila bi se njegova dalja resorbcija, bilil bi korigovani poremećaji rada srca, pluća, elektrolita,&nbsp; a što bi sve moglo spriječiti nasupanje smrti. Vještak je dalje pojasnio&nbsp; da bi vremenski period od 1,5 čas bio dovoljan da ordinirajući ljekar anesteziolog preduzme ispiranje želuca.<br>
<br>
Stranke nisu imale primjedbi na navedene nalaze i mišljenje vještaka sudske medicine dr.Č.D..Ovaj dokaz je od značaja u konkretnom slučaju jer se istim utvrđuje da oštećenom kritičnom prilikom nije ispiran želudac,te da je to bilo potrebno učiniti kao jednu od jera pružanja medicinske pomoći kako bi se sprijačila dalja resorbcija karbomazepina i alkohola i korigovani poremećaji rada srca, pluća, elektrolita,te da je od momenta kada je oštećeni primljen u bolnicu M. do njegove smrti ,odnosno za vrijeme od oko 1,30h bilo dovoljno vremena da ordinirajući ljekar anesteziolog preduzme ispisranje želudca .<br>
<br>
Iz izvještaja ljekara specijaliste dr.R.N. od 08.08.2006 godine proizilazi da je oštećeni primljen u bolnicu M.&nbsp; dana 08.08.2006. godine oko 3,40 časova, da je dovezen kolima u besvjesnom stanju, te da je pri pregledu bio u komi, nije reagovao na grube draži, nepravilnog držanja sa dužim apnejama, cijanotičan po centralnom tipu. Zjenice jednake, kružne, miotične, ne reaguju na svjetlost. Gojazan po opštem tipu sa ljubičasto crvenim strijama po trbuhu i natkoljenicama, na plućima niskotonski vizing, akcija srca ritmična, tonovi jasni. TA 140/70 mm HG, abdomen mekan, jetra i slezina se ne palpiraju, ekstremiteti bez edema. Dalje proizilazi da je stanje bolesnika u pogoršanju, te da oko 4,45 časova dolazi do asistolije, preduzete mjere kardiopulmonalne reanimacije koje nisu dale uspjeha. Exitus letalis nastupio 08.08.2006. godine u 05,09 časova.<br>
<br>
Sud je cijenio ovaj dokaz kao vjerodostojan,pa je našao da je isti od značaja u konkretnom slučaju jer kada se isti cijeni u kontekstu sa iskazom svjedoka dr.R.N. i nalazom vještaka sudske medicine dr.Č.D. ,proizilazi da oštećenom kritičnom prilikom u bolnici M. nije ispiran želudac,a što je bila jedna od neophodnih mjera medicinske pomoći,kojom bi se sprijačila dalja resorbcija karbomazepina i alkohola, te korigovani poremećaji rada srca, pluća, elektrolita,&nbsp; a što bi sa ostalim pruženim mjerama moglo spriječiti nasupanje smrti.<br>
<br>
Iz medicinske dokumentacije na ime D.N. i dopisa Specijalne bolnice za psihijatriju Kotor od 22.02.2010 godine proizilazi da se D.N. liječio tokom 2002 i tokom 2004 godine sve do 23.10.2004 godine,u navednoj bolnici,te da je bio na terapiji antipsihoticima i psihostabilizatorima u koju grupu spada i karbamazepin.Istaknuto je da je prilikom posljednjeg kontrolnog pregleda D. propisano da uzima karbomazepin dva do tri puta dnevno po jednu tabletu od 200mg.<br>
<br>
Sud je prihvatio navedenu dokumentaciju i izvještaj dr.D.N.,jer su izdati od nadležne ustanove,a na iste ni stranke nisu imale primjedbi.<br>
<br>
&nbsp; Sud je u cjelosti prihvatio pismeni nalaz i mišljenje konzilijuma sudskih vještaka psihijatara dr.Duletić Nevenke i dr.Papić Mijatović Tanje,jer je zasnovan na neposrednom psihijatrijskom pregledu okrivljenog,te na osnovu dokumentacije u spisu,stručan je i argumentovan,a na iste ni stranke nisu imale primjedbi.<br>
Naime,iz pismenog nalaza i mišljenja konzilijuma sudskih vještaka psihijatara dr.Duletić Nevenke i dr.Papić Mijatović Tanje od 17.10.2011 godine i iz usmenog iskaza vještaka dr.Dučetić Nevenke u bitnom&nbsp; proizilazi da okrivljeni K.D. od 1999 godine konzumira heroin sa povremenim prekidima, te da i u sadašnje vreme koristi heroin. Dalje proizilazi da je dugotrajna kontinuirana zloupotreba heroina značajno oštetilča psihofizičko stanje okrivljenog pri čemu je oštećenje mozga dovelo do karakternih izmjena koje se ogledaju u slabljenju pažnje, ambicija , energije i volje, te je redukovanih mentalnih aktivnosti, psihomotorno usporen. Naglašeno je da sa navedenim karakternim osobinama okrivljeni ima smanjene kapacitete da efikasno usmjerava pažnju, mišljenje i planiranje aktivnosti prema nastaloj situaciji. Na sve to, stanje&nbsp; intoksiciranosti psihoaktivnim supstancama , što se posredno može zaključiti da je bilo prisutno kod okrivljenog u kritično vrijeme, dodatno je moglo oslabiti njegovu pažnju, opažanje, proces shvatanja i preduzimanja pravovremenih radnji i usporiti njegovu cjelokupnuu mentalnu efikasnost. U zaključku i mišljenju se navodi da je okrivljeni osoba normalne, prosječne inteligencije, te da se u psihičkom statusu ispitanika evidentiraju karakterne izmjene nastale kao posljedica dugotrajne zloupotrebe opijata, koje su trajne a ogledaju se u redukciji cjelokupnih mentalnih aktivnosti, psihomotornoj usporenosti, slabosti energije i dinamike, redukciji efikasnosti i svrsishodnosti. Istaknuto je&nbsp; da navedene promjene ličnosti traju duži vremenski period (višegodišnja politoksikomanija) tako da su bile prisutne i u vrijeme izvršenja predmetnog djela. Na terenu tako izmijenjene ličnosti, akutna intoksikacija (narkotikom i alkoholom) je dodatno umanjila njegovu opštu psihomotornu efikasnost. Konačno je istaknuto da je okrivljeni u vrijeme izvršenja djela bio smanjene uračunljivosti do bitnog.<br>
<br>
Sud je prihvatio kao vjerodostojne iskaze svjedoka D. Marijane, D. Duška i D. Vasilise,iako isti nemaju neposrednih saznanja o kritičnom događaju, njihovi iskazi su od značaja jer se istim dokazuje da se D.N. u navedenom periodu liječio kod pisihijatra dr.Dueltić Nevenke ,ali da je u kritičnom periodu bio stabilnog zdravstvenog stanja.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, svjedok-oštećena D. Marijana je u bitnom izjavila da je njen sin D.N. liječio se kod psiihijatra dr.Duletić Nevenke poslednjih 2 godine prije kritičnog dogadjaja , te da se nakon kritičnog dogadjaja raspitivala se kod osoblja u lokalu „Blu planet“&nbsp; od kojih je saznala da su kritične večeri okrivljeni i njen sin došli u taj lokal oko 23 časa, te da su vrlo brzo napustili taj kafić i da su tu popili 3 do 4 piva. Pojasnila je da je njen sin N. u poslednje 2 godine živio u Budvi, ali da je bio stabilan, da nije pio, niti uzimao narkotike.<br>
Na glavnom pretresu je dodala da je poslijednji put sina vidjela dana 07.08.2006. godina, dakle istu tu veče i sa njim se rastala oko 20,30 časova. Pojasnila je da Doktorka Duletić se tačno može izjasniti o tabletama koje je uzimao Nebojaša&nbsp; i on to nije uzimao sam, već mu je to porodica davala, odnosno ona i N.na supruga Radosava,a uz te tablete N. nije&nbsp; smio piti nikakav alkohol. Konačno je istakla da se pridružuje kritičnom gonjenju protiv okrivljenog.<br>
<br>
Svjedok-oštećeni D. Dušan je u bitnom izjavio da je njegov sin D.N. poslijednjih 20-ak dana prije kritičnog događaja bio kod njega u Baošićima i za to vrijeme nije konzumirao ni alkohol, ni drogu,a kritične večeri su se razišli negdje oko 20 do 11 sati, a N. se sa svima pozdravio i izljubio. Dodao je da je drugog dana ujutro došao policajac i rekao mu da je N. umro. Pojasnio je da misli da je Džodžo Zdravka pitao da li mu je okrivljeni dolazio kritične večeri i isti mu je rekao da nije, ali je istakao da Džodžo inače slabije čuje,ali bez obzira na to , ako je izašao na terasu, mogao je vidjeti okrivljenog. Konačno je izjavio da ukoliko se utvrdi da njegovom sinu nije blagovremeno pružena pomoć, pridružuje se krivičnom gonjenju protiv okrivljenog.<br>
Svjedok D. Vasilisa je u bitnom izjavila da je poslednji put vidjela svog brata D.N. oko 22 časa kritične večeri u 2006 godini, te da su tada bili zajedno ona, N., Knežević Radosava u restoranu njihovog oca Dušana. Dodala je da joj je tada N. rekao da ide da se vidi sa svojim društvom, te da tada nije bio drogiran i da je pio koka-kolu. Pojasnila je da zna da je u tom periodu N. bio pod terapijom, stim što ne zna koje lijekove je uzimao. Dodala je da se njena porodica protivila da se N. druži sa okrivljenim.<br>
<br>
Sud je prihvatio kao objektivan i uvjerljiv iskaz svjedoka Džodžo Zdravka,jer je uvjerljiv i nedvosmislen,a sud nije našao okolnosti koje bi dovele u pitanje iskaz ovog svjedoka,niti svjedok ima motiv da ne govori istinu.<br>
Naime,svjedok Džodžo Žarko je u bitnom izjavio da ima kuću u Đ. i da je iznajmio prostor u toj kući D. Dušku za lokal,te da živi na prvom spratu iznad lokala i inače slabije čuje. Dodao je da Ljeti u sezoni ide na spavanje negdje oko 23,00 - 24,00 sata, a kritične noći 08.augusta 2006. godine ne zna da ga je bilo ko budio, i dolazio kod njega. Istakao je da okrivljenog nije nikada vidio, niti ga je on budio te noći. Dalje je naveo&nbsp; da je čuo od D. Duška da je njegov sin N. umro, a inače Nebojšu je vidio samo jednom u životu.&nbsp; Na pitanje okrivljenog da li mu je on kritične večeri rekao da je N. u bolnici i da li je izlazio na balkon, svjedok je decidno odgovorio: "Molim, što, ti dolazio?, ja te prvi put vidim, nisam čuo da je N. u bolnici." Na glavnom pretresu je dodao da je par dana nakon smrti oštećenog D.a,od svojih turista čuo da je neko kritične večeri sa ulice ispred njegove kuće dozivao nekog,ali da niko nije pominjao njegovo ime.<br>
<br>
Okrivljeni je prigovorio iskazu svjedoka navodeći da je sigurno svjedoka obavjestio o tome da je N. u bolnici tu noć.<br>
<br>
Sud je prihvatio kao vjerodostojne iskaze svjedoka R.N. i Popović N.,jer su uvjerljivi, logični i nedvosmisleni ,a neargumentovane primjedbe odbrane nisu dovele u pitanje iskaze ovih svjedoka,niti je sud našao okolnosti koje bi njihove iskaze dovele u sumnju. Iskaz svjedoka dr.R.N. je od značaja za utvrđivanje okolnosti da li je kritičnom prilikom oštećenom D.u u bolnici ispiran želudac,te iz kog razloga je okrivljeni kritičnom prilikom u bolnici dao lažne podatke za sebe.<br>
Iskaz svjedoka Popović N. je od značaja za provjeru odbrane okrivljenog u odnosu na okolnosti u koje vrijeme je kritične večeri došao sa oštećenim u Đ. ispred lokala “Plava D.” i u kakvom stanju je tom prilikom bio oštećeni D.,te da li je okrivljeni bio svjestan stanja u kom se nalazio oštećeni.<br>
<br>
Naime,Svjedok R.N. je u bitnom izjavila da je kritične večeri bila dežurni ljekar internista u bolnici M., te da je D.N. tada dovezen kao hitan slučaj privatnim vozilom u pratnji jednog momka. Istakla je da je kritičnom prilikom ona vršila pružanje pomoći D.u, te da tom prilikom istom nije ispiran želudac, jer je isti povraćao u više navrata sadržaj mirisa i boje piva bez tragova tableta. Naglasila je da su mu pružili mjere reanimacije i to plasirani orofaringarni tubus, kiseonik, plasirani intravenski kanile, urinarni kateter, te od istog uzeli krv za laboratorijske analize. Pojasnila je da su tom prilikom oštećenom dali ordiniranu terapiju infuzionim rastvorima 5% glukoze uz insulin fiziološkog rastvora. Dodala je da se ne može izjasniti o tome kada je pacijentu data navedena infuzija, stim što zna da je ista data u toku postupka reanimacije, a sve to odmah po prijemu oštećenog u bolnicu. Naglasila je da je po prestanku disanja oštećenog i rada srca, uradjena vještačka ventilacija ambu balonom, masaža srca uz primjenu adrenalina, atrofina i bikarbonata. Navela je da u bolnici M. postoji izvještaj ljekara specijaliste koji je ona potpisala kao i temperaturna lista, a vezano za pružanje pomoći D.N..<br>
Na glavnom pretresu je dodala da se ne sjeća da joj je bilo ko kritičnom prilikom rekao da je oštećeni prvo bio dovezen ispred hirurškog odjeljenja bolnice M., te da je kritičnom prilikom od D.a uzeta krv za analizu i to u početku prije nego mu je pružena bilo koja mjera pomoći. Pojasnila je da činjenica da je u želucu oštećenog nadjena koncentracija alkohola, a u krvi nije nadjeno prisustvo alkohola, može se objasniti time da je popio manju količinu alkohola i da je pri tom povraćao, pa se zbog toga taj alkohol&nbsp; nije mogao naći u krvi.<br>
<br>
Svjedok P.N.. je u bitnom izjavio da je u ljeto 2006 godine radio kao noćni čuvar u restoranu “P.D..” u Đ., vlasništvo P.O., te da je u 01,00 sat iza ponoći začuo da neko doziva “N., N.”, pa kada je došao do ograde, video je pored iste vozilo i u vozilu je video kako vozač rukama drma suvozača i doziva ga “N., N.” i briše mu bale sa usta. Istakao je da je tada vozaču rekao da oštećenog vozi u hitnu ili u bolnicu M., a vozač mu je tom prilikom tražio dam u donese koka-kolu, na što mu je odgovorio da je kafana zatvorena i da mu ne može dati sok i opet mu rekao da vozi u hitnu službu, na što je vozač opsovao i otišao. Pojasnio je da do tada nije poznavao ta 2 čovjeka, a kasnije je saznao da je suvozač iz tog vozila preminuo i da je on sin D. D.. Objasnio je da se ne sjeća tačno u koje vrijeme su okrivljeni i oštećeni došli vozilom ispred lokala u kom je on radio, ali da zna da je taj lokal bio zatvoren i da je bila prošla ponoć, te da se tada čula muzika iz susjednog restorana “B.”, koji inače radi do zore. Objasnio je da je kritičnom prilikom D.N. bio u lošem zdrastvenom stanju, djelovao mu je kao pijan, oči su mu bile zatvorene, a glava mu se klimala, a okrivljeni je tom prilikom bio jako uplašen, brisao je oštećenog po licu, dozivao ga i drmusao, ali oštećeni nije odgovarao i stenjao je. Dodao je da su se ispred njegovog lokala zadržali svega par minuta a zatim udaljili kolima u pravcu magistrale.<br>
Na glavnom pretresu svjedok je dodao da je okrivljeni sa oštećenim došao ispred lokala u kome je on radio kritične večeri u periodu izmedju 12 časova i 01,00 časova iza ponoći, a to zaključuje po tome što se u tom momentu još uvijek čula živa muzika u obliženjem kafiću “B.”, a u kom je inače ljeti živa muzika trajala do 01,00 čas uveče. Objasnio je da on svoju smjenu kao noćni čuvar počinje nekad u 23,00,a nekad u 24,00 časa, a najkasnije u 01,00 čas. Takodje je objasnio da su kritične večeri okrivljeni i oštećeni samo jednom došli vozilom ispred lokala “P.D.” i da se nisu nakon toga više vraćali do tog lokala.&nbsp;<br>
<br>
Sud je cijenio iskaze svjedoka K.R.,Š.Z.,P.M.,Radović Željka,K.N., G.D. i J.Z. ,pa je našao da nisu od značaja za rješavanje ove krivično pravne stvari jer ovi svjedoci nemaju neposrednih saznanja o predmetnom događaju.<br>
<br>
Naime,svjedok K.R. je u bitnom izjavila da je bila nevjenčana supruga D.N. i 07.08.2006 godine proveli su cijeli dan zajedno, bili su u B., pa u D. kod N.ne majke na ručak, nakon čega su se rastali u H.N. oko 20 ili 21 čas, kada joj je N. rekao da ide da se vidi sa društvom, a ona je ostala sa njegovom sestrom. Istakla je da se N. cijelog tog dana osjećao dobro,a nije tog dana konzumirao alkohol, niti bilo kakve lijekove. Dodala je da je u tom periodu živjela sa D.N. 2 godine i zna da se u tom periodu isti nije drogirao, ali je koristio neke tablete za smirenje prema terapiji koju mu je odredjivala doktorka D.. Naglasila je da dana&nbsp; 07.08.2006 godine D.N. nije uzimao nikakve tablete za smirenje, te da mu je i psihičko stanje bilo veoma stabilno tako da poslednjih 4 mjeseca nije koristio nikakve lijekove.&nbsp; Dalje je navela da su se kritične večeri sreli ona i V.,N.na sestra sa D.N.. i šetali su do oko 22 časa, kada su se rastali jer je N. otišao da se nadje sa nekim društvom, a od tada ga više nisu vidjeli. Dalje je navela da su negdje oko 23 časa ona i V. šetali kroz B. kako bi vidjeli gdje je N. i sa kim se našao, ali ga nigdje nisu sreli, stim što tom prilikom nisu ulazile u lokale. Dodala je da je idućeg dana u 8 sati od N.nog oca čula da je N. umro.&nbsp; Istakla je da kritične večeri kada su se rastali sa D.N., negdje oko 20 časova, nasuli su u njegovo vozilo pun rezervoar za 60 eura, pa je te večeri N. u grad otišao sa tim vozilom marke „Alfa“, žute boje, a sjutra kada su im javili da je N. umro i kada im je policija vratila to vozilo u istom nije bilo benzina i bila je upaljena lampica koja upozorava na prazan rezervoar.<br>
<br>
Svjedok Š.Z., je u bitnom izjavio da je u kritičnom periodu bio inspektor u policiji H.N. i saslušavao svjedoke vezano za slučaj smrti D.N.. Dodao je da se sjeća da je uzimao izjavu od gradjanina P.M., ali sada zbog proteka vremena ne sjeća se svih detalja tog saslušanja, osim da mu je tom prilikom Perović Milivoje rekao da su u njegovom lokalu K.D. i D.N. popili nekoliko pića i to na brzinu, te da su pili „Bavariju“, te da se N. znojio i da je bio crven u licu, te da su ,koliko se sada sjeća, iz lokala otišli iza 2 sata poslije ponoći .&nbsp; Naglasio je da je u službenoj zabilješci koju je sačinio o tom saslušanju unio konkretno ono što je P.M. izjavio.<br>
<br>
Svjedok P.M. je u bitnom izjavio da je tokom 2006 godine bio zakupac lokala “B.P.” ( raniji naziv “A.”), koji se nalazi u B., te da je u ljetnjem periodu taj lokal radio do 3 ili 4 sata izjutra, a nekada i duže, zavisno od gostiju. Dodao je da se sjeća da su kritične večeri 2006 godine u navedeni lokal došli okrivljeni K. i oštećeni D., te da se rukovao sa njima i da su mu djelovali kao da su u pripitom stanju. Naglasio je da ništa neobično nije primijetio tom prilikom kod oštećenog, a bilo mu je poznato da se isti ranije liječio. Istakao je da se ne može precizno izjasniti o tome u koliko sati su okrivljeni i oštećeni došli u njegov lokal, stim što misli da je to bilo iza 24 časa, jer je u tom momentu bio pun lokal. Naglasio je da ne zna precizno u koliko sati su oštećeni i okrivljeni izašli iz lokala, ali je tada u lokalu još bilo gostiju iako nije bio pun, te da se ne može izjasniti da li je i koliko dugo lokal nastavio sa radom nakon izlaska okrivljenog i oštećnog. Objasnio je da su kritičom prilikom okrivljeni i oštećeni pili pivo, te misli da su se u lokalu zadržali duže od 1 sata vremena.<br>
<br>
Naime,svjedok R.Ž., je u bitnom izjavio da je službenik policije u H.N., a u kritičnom periodu radio je na slučaju povodom smrti D.N., te su tim povodom saslušavali više svjedoka medju kojima i P.M., ali se sada poslije više godina nije mogao sjetiti detalja tih saslušanja i niti se mogao izjasniti o tome šta je tada P.M. izjavio vezano za okolnost koliko su dugo okrivljeni i D. ostali u njegovom lokalu i kada su iz istog izašli. Dodao je da su o saslušanjima sastavili službene zabilješke i u svim zabilješkama o obavljenim razgovorima sa svjedocima vjerno su unijeti njihovi iskazi.<br>
<br>
Svjedok K.N. je u bitnom izjavio da je kritičnog dana oko 22 ili 23 časa oštećeni D.N. došao u njegovu kuću u B. I tražio njegovog brata K.D., te da je tom prilikom D. pozivao okrivljenog da izadju u grad, ali je okrivljeni to odbio ističući da ima neke obaveze. Dodao je da se oštećeni u njegovoj kući zadražao oko 10 minuta, ali da ne zna koliko je bilo sati kad je iz iste otišao. Istakao je da je&nbsp; okrivljeni K.D. sat vremena nakon toga izašao u grad. Istakao je da mu je bilo upadljivo kod D.a to što je tom prilikom teško disao, pri čemu je napomenuo da je njegov stan na trećem spratu, pa se mora doći uz stepenice. Naglasio je da ne zna u koliko sati se njegov brat K.D. vratio te večeri kući jer je spavao, ali je ujutru bio u kući.<br>
<br>
Svjedok dr.J.Z. je u bitnom izjavio da je zaposlen u bolnici u Meljinama kao ljekar hirurg na hirurškom odeljenju, a sada se nije mogao sjetiti da li je bio dežurni ljekar dana 07.08.2006 godine, ali ako to proizilazi iz knjige dežurstava bolnice,istakao je da onda to ne spori. Naglasio je da se ne sjeća da li je tog dana na njegovo odeljenje dovezeno neko lice radi ukazivanja ljekarske pomoći. Pojasnio je da ukoliko se pacijent doveze na hirurško odelenje sa potrebom daljeg hirurškog zbrinjavanja, onda se sačinjava izvještaj i upisuje u protokol dežurne službe na tom odelenju,ali ukoliko pacijent ne udje na odjeljenje, već mu na ulazu kažu da treba da se javi u hitnu službu ili drugo odelenje onda se to ne zavodi u protokolima.<br>
<br>
Svjedok G.D. je u bitnom izjavio da je zaposlen u bolnici M. kao vodoinstalater i pomoćnik opšteg dežurnog oficira, te da u okrivu posla dežura na ulazu u bolnicu od 24 do 06,00 časova . pojasnio je da ga je kritične večeri pozvala doktorica sa internog odeljenja da joj pomogne u vezi sa jednim pacijentom, a kada je došao do internog odeljenja zatekao je doktoricu, dvije medicinske sestre I okrivljenog K.. Dodao je da je tada D.N. bio u kolima na mjestu suvozača,te da je bio u nesvjesti i vidno pijanom stanju. Dodao je da su ga tada iznijeli iz kola i odnijeli na interno odelenje, nakon čega se on vratio na stražarsko mjesto.<br>
<br>
Iz izvještaja o kaznenoj evidenciji za okrivljenog od 01.02.2010 godine proizilazi da je isti ranije osuđivan presudom Osnovnog suda u Herceg Novom K.br.229/06 od 06.02.2007 godine,zbog krivičnog djela teška krađa iz čl.240.stav 1.tačka 1 KZ na kaznu zatvora od 4 mjeseca.<br>
<br>
Sud je prihvatio odbranu okrivljenog u dijelu gdje je naveo da je oštećenog povezao u bolnicu odmah nakon što je shvatio da je istom stvarno loše ,a to u momentu kada su se nalazili ispred lokala“P.D..“ u Đ. ,jer u tom dijelu nije u suprotnosti sa provedneim dokazima,prije svega&nbsp; sa iskazom svjedoka P.N.. ,koji je istakao da je okrivljeni tom prilikom bio vidno uznemiren i jako uplašen,da je dozivao oštećenog,drmao ga rukama,te tražio od njega(Popovića) da mu donese sok za oštećenog .Osim toga, prihvatljiva je navedena tvrdnja okrivljenog –da je tek u Đ. ispred lokala“P.D.“ shvatio da je oštećenom stvarno loše,kada se ista cijeni u kontekstu sa nalazom i mišljenjem konzilijuma sudskih vještaka psihijatara dr.D. i dr.P.,koje su u svom nalazu naveli da je okrivljeni u vrijeme izvršenja djela bio smanjene uračunljivosti do bitnog.Stoga,iako iz nalaza i mišljenja vještaka sudske medicine dr.Č.D. proizilazi da su izraženi simptomi trovanja kod oštećenog trajali najmanje 2 sata prije prijema u bolnicu,to nije obezvrijeđena odbrana okrivljenog da te sipmtome kod oštećenog nije primijetio od početka, a to sobzirom na okolnosti cijelog događaja i da je bio u stanju smanjene uračunljivosti do bitnog,kada su mu smanjeni kapaciteti da efikasno usmjerava pažnju ,mišljenje&nbsp; i planiranje aktivnosti prema nastaloj situaciji.<br>
<br>
Cijeneći odbranu okrivljenog i sve dokaze pojedinačno i u njihovoj međusobnoj vezi,te dovodeći ih u vezu sa odbranom okrivljenog, sud je utvrdio sljedeće činjenično stanje:<br>
Okrivljeni je od 1999 godine do danas konzumirao heroin sa povremenim prekidima,a u kritično vrijeme uračunljivost mu je bila smanjena do bitnog. Oštećeni se liječio u psihijatrijskoj bolnici u K. tokom 2002 godine i tokom 2004 godine ,te je bio na terapiji antipsihoticima i psihostabilizatorima u koju grupu spada i karabamazepin. Okrivljeni K.D. i oštećeni D.N. su kritične večeri 08.08.2006 godine bili u društvu neprekidno od 23,00 sati ,te su kritične večeri konzumirali alkohol u kafiću „A.“ u B. ,odakle su vozilom došli u Đ. ispred lokala“Plava D.“ kada se oštećenom izaženo pogoršalo zdravstveno stanje-grčio se i tresao i kada je okrivljeni izaženo pokazao da je svjestan da je oštećenom stvarno loše ,te je od stražara tražio sok za oštećenog( što proizilazi iz iskaza svjedoka P.N. .Okrivljeni je oštećenog dovezao u bolnicu M. oko 03,40 sati,a od momenta prijema oštećenog u bolnicu do momenta smrti 05,10časova prošlo je oko 1 sat i 30 minuta . Izraženi simptomi trovanja kod oštećenog trajali su najmanje dva časa prije prijema u bolnicu, da je toksikološkom analizom njegove krvi ,želudačnog sadržaja i organa utvrđeno prisustvo karabamazepina u toksičnim koncentracijama-u krvi 7,14mg/l,da u vrijeme umiranja nije postojalo&nbsp; stanje alkoholisanosti (o,00%) a u želudcu je nađeno prisustvo alkohola od 4,74% apsolutnog alkohola . Oštećenom je u bolnici M. ukazana medicinska pomoć tako što su primijenjene mjere reanimacije i to plasiran je orofaringalni tubus ,kioseonik,plasirane intravenske kanile,urinarni kateter i uzeta krv za la.analize,ordinirana je terapija infuzionim rastvorima 5% glukoze uz insulin,fiziološkog ratsvora,te po prestanku disanja i rada srca urađena vještačka ventilacija ambu balonom,masaža srca uz primjenu adrenalina,atropina i bikarbonata.Međutim,oštećenom tom prilikom nije ispiran želudac.Oštećeni je preminuo usljed trovanja karbomazepinom,a smrt je mogla biti spriječena blagovremenom i adekvatnom medicinskom pomoći koja podrazumijeva ukazivanje pomoći odmah nakon pojave simptoma trovanja i to davanjem velikih količina infuzija čime bi se razrijedio karbamazepin u krvi i ubrzala se eliminacija istog, a ispiranjem želudca spriječila bi se dalja resorpcija karbamazepina i&nbsp; bili bi korigovani poremećaji rada srca, pluća i elektrolita,te da je vrijeme od 1,5 čas bio dovoljan da ordinirajući ljekar anesteziolog preduzme ispiranje želuca.<br>
<br>
Međutim, iz razloga kako slijedi, nije dokazano da je okrivljeni K.D. izvršio krivično djelo koje mu je stavljeno na teret, a kako je to naznačeno u optužbi.<br>
Ovaj zaključak suda proizilazi iz činjenice da okrivljeni ne priznaje izvršenje krivičnog djela, a da njegova odbrana u odnosu na odlučne okolnosti nije obezvrijeđena izvedenim dokazima.<br>
<br>
Krivično djelo nepružanje pomoći iz čl.157.stav 3. u vezi stava 1.KZ čini onaj ko ne pruži pomoć licu koje se nalazi u neposrednoj opasnosti za život,iako je to mogao učiniti bez opasnosti za sebe ili drugog,pa usljed nepružanja pomoći nastupi smrt tog lica.Ovo krivično djelo se može izvršiti samo sa umišljajem,koji pored ostalih bitnih okolnosti mora da obuhvati i svijest o tome da se neposredna opasnost za život nekog lica mogla otkloniti bez opasnosti za sebe ili drugoga.<br>
<br>
Međutim,provedenim dokazima je utvrđeno da je okrivljeni K.D. u konkretnom slučaju bio smanjene uračunljivosti do bitnog,te je od momenta kada su se on i oštećeni nalazili u Đ. ispred lokala „D.“ i oštećenom izraženo pogoršalo zdravstveno stanje, istog odvezao u bolnicu M.,dakle odmah pošto je shvatio da je oštećenom stvarno loše i da se nalazio u neposrednoj opasnosti za život. U bolnici M. oštećenom nije ispiran želudac,a što je bila jedna od neophodnih mjera medicinske pomoći,kojom bi se spriječila dalja resorbcija karbomazepina i alkohola, te korigovani poremećaji rada srca, pluća, elektrolita,&nbsp; a nakon prijema oštećenog u bolnicu prošlo je oko 1 čas i 30 minuta do njegove smrti,a koje je vrijeme bilo dovoljno da ordinirajući ljekar anesteziolog preduzme ispiranje želuca oštećenom,što bi uz davanje velikih količina infuzija moglo spriječiti nastupanje smrti,kao što proizlazi iz prihvaćenog nalaza i mišljenja vještaka dr Č.D..<br>
Dakle,okrivljeni je odmah nakon što je shvatio da je oštećenom loše i da mu je život ugrožen,istom pružio pomoć,odnosno odvezao ga u bolnicu,gdje je oštećeni preminuo nakon 1 sat i 30 minuta od prijema,a istom tom prilikom nisu pružene sve neophodno mjere medicinske pomoći(ispiranje želuca).<br>
<br>
Sa naznačenih razloga i prihvatanjem dokaza, te njihovom ocjenom kako je prethodno naznačeno, te dovođenjem istih u vezu sa odbranom okrivljenog, sud je zaključio da nema dokaza da je okrivljeni izvršio krivično djelo koje mu je optužnim predlogom stavljeno na teret. Stim u vezi,oslobađajuća presuda se ima donijeti ne samo kad je dokazana nevinost optuženog ,već i u situaciji kao što je konkretna –kada krivica optuženog nije dokazana, pa ga je na osnovu člana 373 .tač. 2 ZKP-a u tom pravcu odlučeno kao u izreci.<br>
<br>
Na osnovu čl.230. st.1. ZKP-a sud je odlučio da troškovi postupka padaju na teret budžetskih sredstava suda, s obzirom da je navedenim članom propisano da kada sud donese oslobađajuću presudu, izreći će da troškovi krivičnog postupka padaju na teret budžetskih sredstava<br>
<br>
<div style="text-align: center">
	OSNOVNI SUD U HERCEG NOVOM</div>
<div style="text-align: center">
	Dana, 12.01.2012.godine</div>
<br>
&nbsp;&nbsp; Zapisničar:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Sudija<br>
D. Dragoslavka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Leković Branislav<br>
<br>
<br>
Pravna pouka:<br>
Protiv ove presude dozvoljena je<br>
žalba u roku od 8 dana od dana prijema,<br>
Višem sudu u Podgorici, a preko ovog suda.<br>
<br>
Dna:<br>
-ODT Herceg Novi<br>
-okrivljenom<br>
-Braniocu okrivljenog adv. D.Ž. iz P.<br>
-punomoćniku oštećene adv.V.B.<br>
-u spise<br>
<br>

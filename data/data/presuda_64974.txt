<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.76875in 0.62430555in 1.0833334in;}
.s1{text-decoration:underline;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-indent:0.49166667in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>				</span><span class="s1">K. br. 	93/13</span>
</p>
<p class="p2">
<!--Image link to '0.jpg' can be here-->
</p>
<p class="p2">
<span>						</span>
</p>
<p class="p2">
<span>			</span>
</p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Draginje Bošković, kao zapisničara, u krivičnom predmetu protiv okrivljenog R. D., iz Berana-Donje Luge, zbog krivičnog djela lažno prijavljivanje iz čl. 388 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, KT. br. 38/2013 od 28. 03. 2013. godine, nakon održanog glavnog i javnog pretresa, u prisustvu savjetnika u ODT-u u Bijelom Polju Đ. D. i oštećenog K. F.a a u odsustvu uredno pozvanog okrivljenog R. D., dana  20. 05. 2013.  godine, donio je i objavio, </span>
</p>
<p class="p5"></p>
<p class="p5"></p>
<p class="p6">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	Okrivljeni R. D., JMBG ..., od oca Rafeta, majke T.-M., rođene N., rođen 20. 06. 1989. godine u Beranama, sa prebivalištem u mjestu Donje Luge, opština Berane, drž. CG, završio SSS, nezaposlen, lošeg imovnog stanja, osuđivan presudama Višeg suda u Bijelom Polju K. br. 2/08 od 24. 05. 2008. godine zbog KD iz čl. 300 st. 1 KZ CG kaznom zatvora od 6 mjeseci i Osnovnog suda u Beranama K. br. 269/08 od 05. 05. 2009. godine, zbog KD iz čl. 153 KZ CG kojom mu je izrečena kazna zatvora od 6 mjeseci uslovno za jednu godinu,  </span>
</p>
<p class="p5"></p>
<p class="p7">
<span> </span>
</p>
<p class="p6">
<span>K R I V    J E</span>
</p>
<p class="p8"></p>
<p class="p7"></p>
<p class="p9">
<span>	- Zato što je:</span>
</p>
<p class="p9"></p>
<p class="p5">
<span>	- Dana 25. 11. 2012 godine pred zamjenikom Višeg državnog tužioca u Bijelom Polju, M. R., kao okrivljeni u predmetu Kti. br. 27/12, dao lažan iskaz da je K. F. iz Berana, izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, iako je znao da K. F. nije izvršilac tog djela, usled čega je izazvao pokretanje krivičnog postupka, donošenjem naredbe o sprovođenju istrage protiv oštećenog K. F.a, </span>
</p>
<p class="p5"></p>
<p class="p5">
<span>	-čime je izvršio krivično djelo lažno prijavljivanje iz čl. 388 st. 2 u vezi st. 1 Krivičnog zakonika.</span>
</p>
<p class="p5"></p>
<p class="p5">
<span>	-pa ga sud, primjenom citiranog zakonskog propisa, te čl. 2, 4, 5, 13, 15, 32, 36, 42, Krivičnog zakonika (Kz-a) i čl. 226, 229, 239 i 374 Zakonika o krivičnom postupku (Zkp-a),</span>
</p>
<p class="p2">
<span>O S U Đ U J E</span>
</p>
<p class="p2"></p>
<p class="p9"></p>
<p class="p10">
<span>Na kaznu zatvora od 3 (tri) mjeseca.</span>
</p>
<p class="p5"></p>
<p class="p5">
<span>	Okrivljeni se obavezuje da plati sudu na ime paušala iznos od 50,00€, koji iznos će uplatiti na račun Budžeta Crne Gore, broj: 832-151-35, u roku od 15 dana, po pravnosnažnosti presude, pod prijetnjom prinudnog izvršenja, s tim što je dokaz o uplatih iste, dužan dostaviti krivičnoj pisarnici ovog suda. </span>
</p>
<p class="p5"></p>
<p class="p5">
<span>	Imovinsko-pravnog zahtjeva nije bilo.</span>
</p>
<p class="p5"></p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>	Optužnim predlogom Osnovnog državnog tužilaštva u Bijelom Polju, Kt. br. 38/2013 od 28. 03. 2013. godine, optuženom R. D.u iz Berana, stavljeno je na teret izvršenje krivičnog djela lažno prijavljivanje iz čl. 388 st. 2 u vezi st. 1 Krivičnog zakonika.</span>
</p>
<p class="p5"></p>
<p class="p5">
<span>	Glavni pretres je zaključen u prisustvu savjetnika u ODT-u u Bijelom Polju Đ. D. i oštećenog K. F.a, a u odsustvu uredno pozvanog okrivljenog R. D., shodno čl. 457 Zakonika o krivičnom postupku. </span>
</p>
<p class="p5"></p>
<p class="p5">
<span>	Savjetnik u ODT-u u Bijelom Polju Đ. D.a u završnoj riječi je navela da ostaje pri podnijetom optužnom predlogu jer je izvedenim dokazima utvrđeno da je izvršio krivično djelo koje mu je stavljeno na teret. Predložila je sudu da okrivljenog oglasi krivim i osudi na kaznu po zakonu. </span>
</p>
<p class="p5"></p>
<p class="p5">
<span>	Oštećeni K. F. u završnoj riječi izjavio je da se ne pridružuje krivičnom gonjenju protiv okrivljenog, a kazao je i da ne postavlja imovinsko-pravni zahtjev prema njemu. </span>
</p>
<p class="p5"></p>
<p class="p5">
<span>	Okrivljeni R. D. u svojoj odbrani, datom tokom istražnog postupka, u bitnom je naveo da je UP-Sektor Kriminalističke policije, protiv njega podnijela krivičnu prijavu zbog krivičnog djela neovlašćenja proizvodnja, držanje i stavljenje u promet opojnih droga iz čl. 300 st. 1 Krivičnog zakonika. Prilikom saslušavanja u Višem državnom tužilaštvu u Bijelom Polju, kazao je da je u svojoj izjavi naveo da mu je drogu, koja je kod njega pronađena, dao K. F. iz Berana, odnosno da mu je F. dao putničku torbu u kojoj je pronađena droga, kako bi istu predao licu po imenu N. u Bijelom Polju. Kazao je i da je na osnovu njegove izjave pokrenut postupak istrage protiv njega-okrivljenog i protiv K. F.a a zbog toga su bili u pritvoru. Dalje je naveo da je tokom trajanja istrage, na njegov zahtjev, ponovo saslušan u Višem državnom tužilaštvu i tada je, kako je kazao, promijenio izjavu pa je naveo da mu K. F. nije predao torbu u kojoj je pronađena droga i da K. nema nikakve veze sa izvršenjem tog krivičnog djela, već da je upravo on-okrivljeni to učinio i da je droga njegova. Ponovio je da je prilikom davanja prve izjave, dakle, dana 25. 11. 2012. godine, kazao kako mu u vezi predmetne droge ništa nije poznato, da droga nije njegova i da nije znao šta se nalazi u torbi koju je nosio i da je droga zapravo K. F.a a kasnije prilikom ponovnog saslušanja, kazao je da je droga njegova a ne K. F.a. </span>
</p>
<p class="p5"></p>
<p class="p5">
<span>	Završne riječi okrivljenog nije bilo obzirom da je glavni pretres zaključen u njegovom odsustvu, shodno članu 457 ZKP-a, obzirom da je saslušan u istrazi i bio je uredno pozvan.  </span>
</p>
<p class="p5"></p>
<p class="p5">
<span>	Radi utvrđivanja odlučnih činjenica i krivice okrivljenog sud je, u dokaznom postupku na glavnom pretresu, izveo dokaze: saslušao u svojstvu svjedoka oštećenog K. F.a; pročitao zapisnik sačinjen pred Višim državnim tužilaštvom u Bijelom Polju Kti. br. 27/12 od 21. 12. 2012. godine; pročitao zapisnik sačinjen pred Višim državnim tužilaštvom u Bijelom Polju Kti. br. 27/12 od 25. 11. 2012. godine; pročitao naredbu Višeg državnog tužilaštva u Bijelom Polju Kti. br. 27/12 od 27. 11. 2012. godine o sprovođenju istrage protiv R. D. i K. F.a; pročitao naredbu Višeg državnog tužilaštva u Bijelom Polju Kti. br. 27/12 od 24. 12. 2012. godine o obustavljanju istrage protiv K. F.a: te izvršio uvid u izvod iz KE na ime okrivljenog. </span>
</p>
<p class="p5"></p>
<p class="p5">
<span>	Sud je cijenio iskaz oštećenog, saslušanog u svojstvu svjedoka, K. F.a koji u svom iskazu u bitnom navodi da mu je poznato kako ga je R. D. označio kao lice koje mu je dalo nekakvu torbu u kojoj se, kako je kasnije saznao, nalazila droga. Kazao je i da mu je poznato da je okrivljeni takvu izjavu dao Tužiocu u Bijelom Polju, s tim što je kasnije promijenio izjavu i kazao kako mu ovaj svjedok nije dao torbu i da nema nikakve veze sa njom, niti onim što je nađeno u torbi. Dalje je naveo da je zbog izjave okrivljenog R.a, protiv njega-oštećenog pokrenut postupak pred Višim državnim tužilaštvom u Bijelom Polju i da mu je bio određen pritvor, s tim što je nakon druge izjave okrivljenog R.a protiv ovog svjedoka Tužilac obustavio postupak. Iskaz ovog svjedoka sud je u potpunosti prihvatio obzirom da je potvrđen i sadržinom izvedenih pisanih dokaza. </span>
</p>
<p class="p5"></p>
<p class="p5">
<span>	Iz zapisnika sačinjenog pred Višim državnim tužilaštvom u Bijelom Polju Kti. br. 27/12 od 25. 11. 2012. godine, proizilazi da je pred Višim državnim tužilaštvom u Bijelom Polju, dana 25. 11. 2012. godine, u svojstvu osumnjičenog saslušan R. D.. U bitnom, u navedenom zapisniku, okrivljeni R. je naveo kako ga je K. F. pitao da li može da do Bijelog Polja ponese nekakve košulje za prijateljicu K. F.a zv. N., na šta je R. pristao. Istog dana oko 17:00h kazao je da je došao kod F.ove kuće, gdje mu je F. iznio nekakvu putničku torbu a zatim je ušao u vozilo lica sa imenom A. u koje je unio i putničku torbu i pošli su u pravcu Bijelog Polja. Još je naveo da kada su došli u Bijelo Polje, parkirali su se na parkingu iza Robne kuće, pozvao je lice zv. N., koja je došla nakon 5 minuta i dok su razgovarali primijetio je kako 5-6 ljudi trči u pravcu njih, zbog čega je on počeo da bježi i nakon nekih 100-ak metara zaustavio se. Kazao je da su ga ova lica, koja su se predstavili kao službenici policije, doveli do vozila u kome se nalazila torba i kada su otvorili torbu u njoj su se nalazile nekakve košulje i majice a ispod njih droga upakovana u paketiće, nakon čega je priveden u Stanicu policije. Kazao je još da mu u vezi predmetne droge nije ništa bilo poznato i da to nije njegova droga. </span>
</p>
<p class="p5"></p>
<p class="p5">
<span>	Iz naredbe Višeg državnog tužilaštva u Bijelom Polju Kti. br. 27/12 od 27. 11. 2012. godine o sprovođenju istrage protiv R. D. i K. F.a, proizilazi da je Više državno tužilaštvo u Bijelom Polju, dana 27. 11. 2012. godine, donijelo naredbu da se sprovede istraga sa predlogom za određivanje pritvora protiv R. D. i K. F.a.</span>
</p>
<p class="p5"></p>
<p class="p5">
<span>	Iz zapisnika sačinjenog pred Višim državnim tužilaštvom u Bijelom Polju, Kti. br. 27/12 od 21. 12. 2012. godine, proizilazi da je R. D., dana 21. 12. 2012. godine, saslušan pred zamjenikom Višeg državnog tužioca u Bijelom Polju a u zapisniku u bitnom je naveo kako je, dana 25. 11. 2012. godine,  kod Višeg državnog tužilaštva dao izjavu u vezi droge koja je pronađena u vozilu vlasništvo A. A.a. Kazao je i da je prilikom tog saslušanja rekao kako mu je tu drogu dao K. F. da je preda djevojci u Bijelom Polju. Međutim, dalje je kazao da je zapravo tu drogu on kupio u Beranama od lica sa imenom A., obzirom da se sa licem koje se njemu predstavilo kao N. Š., preko fejzbuka, prethodno dogovorio a koristeći šifru K. F.a na fejzbuku, da u Bijelo Polje donese 5 kg marihuane. Pošao je kod lica zv. Aske i od njega kupio 5 kg droge.</span>
</p>
<p class="p5">
<span>	Dalje je naveo da je policiji i Tužilaštvu kazao kako je predmetna droga "F.ova" i da mu je on-F. dao da je ponese u Bijelo Polje, iz razloga što ga je bilo strah od lica zv. "A." da kaže kako je drogu kupio od njega. Kazao je još i da je za vrijeme koje je proveo u pritvoru, bio pod utiskom zbog onoga što je napravio i da ga je grizla savjest jer je prijavio F.a. </span>
</p>
<p class="p5">
<span> </span>
</p>
<p class="p5">
<span>	 Iz naredbe Višeg državnog tužilaštva u Bijelom Polju Kti. br. 27/12 od 24. 12. 2012. godine, proizilazi da je Više državno tužilaštvo, dana 24. 12. 2012. godine, donijelo naredbu kojom je obustavilo istragu protiv okrivljenog K. F.a iz Berana, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika.  </span>
</p>
<p class="p5"></p>
<p class="p5">
<span>	Iz izvoda iz kaznene evidencije na ime okrivljenog sud je utvrdio da osuđivan presudama Višeg suda u Bijelom Polju K. br. 2/08 od 24. 05. 2008. godine zbog KD iz čl. 300 st. 1 KZ CG kaznom zatvora od 6 mjeseci i Osnovnog suda u Beranama K. br. 269/08 od 05. 05. 2009. godine, zbog KD iz čl. 153 KZ CG kojom mu je izrečena kazna zatvora od 6 mjeseci uslovno za jednu godinu.</span>
</p>
<p class="p5"></p>
<p class="p4">
<span>Nakon ocjene svih provedenih dokaza, pojedinačno i u njihovoj međusobnoj vezi, sud je na nesumnjiv način utvrdio da je okrivljeni R., izvršio krivično djelo lažno prijavljivanje iz čl. 388 st. 2 u vezi st. 1 Krivičnog zakonika, za koja je kriv iz sledećih razloga. </span>
</p>
<p class="p4"></p>
<p class="p5">
<span>	Naime, okrivljeni u svojoj odbrani navodi da je Sektor kriminalističke policije protiv njega podnio krivičnu prijavu zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika. Takođe, okrivljeni u svojoj odbrani navodi da je saslušan kod Višeg državnog tužilaštva u Bijelom Polju i da je tada kazao kako mu je predmetnu drogu dao oštećeni K. F., te da je zbog njegove izjave protiv oštećenog K.a pokrenut postupak a bio mu je određen i pritvor. </span>
</p>
<p class="p5">
<span>	Takođe, u odbrani je kazao da je na njegov zahtjev ponovo saslušan iz razloga što je, kako je naveo, osjećao grižu savjesti pa je u drugoj izjavi kazao da mu K. F. nije dao torbu u kojoj je pronađena droga i da oštećeni K. F. nema nikakve veze sa izvršenjem tog krivičnog djela. </span>
</p>
<p class="p5">
<span>	Analizom ovakve odbrane okrivljenog jasno proizilazi da je okrivljeni R. svjestan da je zbog predmetne droge, prvo protiv njega podnijeta krivična prijava, sa pravnom  kvalifikacijom neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika. Dakle, okrivljeni je svjestan da se radi o krivičnom djelu za se gonjenje preduzima po službenoj dužnosti, tim prije što je i sam osuđivan presudom Višeg suda u Bijelom Polju K. br. 2/08 od 24. 05. 2008. godine zbog istog krivičnog djela i osuđen na kaznu zatvora od 6 mjeseci. I pored znanja da se radi o krivičnom djelu za koje se gonjenje preduzima po službenoj dužnosti okrivljeni R. je prilikom saslušanja kod Višeg državnog tužilaštva u Bijelom Polju, na zapisniku sačinjenom dana 25. 11. 2012. godine, ukazao da je zapravo predmetna droga vlasništvo oštećenog K. F.a, te da je on-okrivljeni R., samo vršio uslugu prevoza. Zbog ovakve izjave okrivljenog R.a nadležno tužilaštvo donijelo je dana 27. 11. 2012. godine, naredbu o sprovođenju strage i protiv okrivljenog, ovdje oštećenog K. F.a. Dakle, došlo je do pokretanja krivičnog postupka protiv K. F.a, zbog krivičnog djela, neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika.</span>
</p>
<p class="p5">
<span>	Okrivljeni R., kako je u svojoj odbrani naveo, je kasnije ponovo saslušan pred Višim državnim tužiocem u Bijelom Polju, kada je promijenio izjavu i kazao da mu zapravo K. F. nije predao torbu u kojoj se nalazila droga i da nema nikakve veze sa izvršenjem tog krivičnog djela, nakon čega je Više državno tužilaštvo u Bijelom Polju, dana 24. 12. 2012. godine, donijelo naredbu kojom je obustavljena istragu protiv okrivljenog- ovdje oštećenog K. F.a. </span>
</p>
<p class="p5"></p>
<p class="p5">
<span>	Imajući u vidu odbranu okrivljenog, te sadržinu njegove odbrane date na zapisniku Kti. br. 27/12 od 25. 11. 2012. godine, to jasno proizilazi da je okrivljeni R. D. prilikom saslušanja, dana 25. 11. 2012. godine, znao da K. F. nije izvršilac krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, pa i pored toga okrivljeni R. prilikom saslušanja dana 25. 11. 2012. godine, nedvosmisleno lažno ukazuje da je zapravo i K. F. izvršilac predmetnog krivičnog djela, što dovodi do pokretanja krivičnog postupka i protiv K. F.a.  </span>
</p>
<p class="p4"></p>
<p class="p5">
<span>	Stoga, iz izvedenih dokaza sud je nesporno utvrdio da je okrivljeni R. D. dana 25. 11. 2012 godine pred zamjenikom Višeg državnog tužioca u Bijelom Polju, M. R., kao okrivljeni u predmetu Kti. br. 27/12, dao lažan iskaz da je K. F. iz Berana, izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, iako je znao da K. F. nije izvršilac tog djela, usled čega je izazvao pokretanje krivičnog postupka, donošenjem naredbe o sprovođenju istrage protiv oštećenog K. F.a, pa su se postupajući na navedeni način u njegovim radnjama stekla sva bitna obilježja bića krivičnog djela stavljenog mu na teret optužbom, obzirom da ukazuje da je K. F. izvršilac predmetnog krivičnog djela, svjestan da usled toga protiv K.a može biti pokrenut krivični postupak i time prekoračujući svoje pravo da se u odbrani služi i neistinama jer time vrši napad na slobode i prava drugih. </span>
</p>
<p class="p5">
<span>	Okrivljeni R. krivično djelo izvršio sa direktnim umišljajem jer je bio svjestan da optužuje nevino lice, za krivično djelo za koje se gonjenje preduzima po službenoj dužnosti, što može izazvati i izazvalo je pokretanje krivičnog postupka protiv K. F.a, što je okrivljeni R. i htio, pa je krivično djelo izvršio sa direktnim umišljajem.     </span>
</p>
<p class="p5">
<span> </span>
</p>
<p class="p5">
<span>	Prilikom odlučivanja o vrsti i visini krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude veća ili manja, pa je od olakšavajućih okolnosti na strani okrivljenog našao da se radi o licu relativno mlađe životne dobi, lošeg imovnog stanja, te da se oštećeni nije pridružio krivičnom gonjenju protiv njega, dok je od otežavajućih okolnosti na njegovoj strani sud našao raniju osuđivanost, pa ga je osudio na kaznu zatvora od 3 (tri) mjeseca, cijeneći da će se sa kaznom zatvora od 3 mjeseca postići svrha kažnjavanja iz čl. 32 Krivičnog zakonika i time dovoljno uticati na okrivljenog  da u  buduće ne  vrši ova  ili druga krivična djela.</span>
</p>
<p class="p5"></p>
<p class="p5">
<span>	Shodno čl. 226 i 229 Zakonika o krivičnom postupku, odlučeno je u pogledu troškova postupka, pa je okrivljeni obavezan da na ime paušala plati sudu iznos od 50,00 €, pri čemu je sud vodio računa o složenosti i dužini trajanja krivičnog postupka, te imovinskom stanju okrivljenog.</span>
</p>
<p class="p5"></p>
<p class="p5">
<span>	Imovinsko pravnog zahteva nije bilo. </span>
</p>
<p class="p5"></p>
<p class="p4">
<span>Iz iznijetog je odlučeno kao u izreci presude, a shodno čl. 374 Zakonika o krivičnom postupku. </span>
</p>
<p class="p5"></p>
<p class="p5"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  20. 05. 2013. godine,</span>
</p>
<p class="p5"></p>
<p class="p5">
<span>ZAPISNIČAR,			 			 	      S U D I J A,  </span>
</p>
<p class="p5">
<span>Draginja Bošković s.r.					            Ivan Adamović s.r.</span>
</p>
<p class="p5"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p2">
<span>K. br.  159/12</span>
</p>
<p class="p3">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju prvostepeni krivični sud, sudija pojedinac Dragan Mrdak, uz učešće nameštenika suda Koviljke Lješnjak, zapisničara u krivičnom predmetu protiv okrivljenog J.Z.a iz Mojkovca, zbog   krivičnog djela teška kradja iz čl. 240 st. 1 tač. 1 Krivičnog zakonika, rješavajući po optužnici ODT-a, u B. Polju, KT. br. 2/11 od 11. 04. 2012 godine, nakon održanog usmenog, glavnog i javnog pretresa u prisustvu zamjenice ODT-a, u B. Polju Perović Cmiljana, okrivljenog J.Z.a, a u odsustvu oštećenog B.V.a, dana 05. 06.2012 godine, donio je i javno objavio:</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni J.Z.A JMBG ...., od oca S. i majke S. rođene Z., rođen .....godine, u Mojkovcu, sa prebivalištem u mjestu rođenja, naselje Ž., opština Mojkovac, državljanin CG, nezaposlen, oženjen, pismen, sa završenom osnovnom školom, lošeg imovnog stanja, osuđivan presudom Osnovnog suda u Bijelom Polju K. br.317/07 od 18. 01. 2008 godine zbog  krivičnog djela iz čl. 240. st.1. tač. 1 i 2. Krivičnog zakonika CG, na kaznu zatvora od 1 (jedne) godine uslovno za tri godine,</span>
</p>
<p class="p1"></p>
<p class="p1"></p>
<p class="p3">
<span>K r i v    j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	- Neutvrđenog dana od oktobra mjeseca 2009 do 14. 01. 2010 godine, u  Ž.ma, opština Mojkovac, obio podrum porodične kuće oštećenog B.V.a, na način što je upotrebom fizičke sile, odvalio komplet rezu sa katancem, a nakon toga ušao u unutrašnjost podruma kuće i u namjeri da sebi pribavi protivpravnu imovinsku korist oduzeo motornu testeru marke '' Stihel'' 070, bez  bližih oznaka i dva plastična bidona u kojim se nalazilo  35 litara domaće šljivove rakije, čija je ukupna vrijednost 305,00 €,</span>
</p>
<p class="p1"></p>
<p class="p1">
<span>	- čime je izvršio  krivično djelo teška kradja iz čl. 240 st. 1 tač. 1 Krivičnog zakonika,</span>
</p>
<p class="p1"></p>
<p class="p1">
<span>	- za koje ga sud primjenom citiranih zakonskih propisa, i čl. 2, 4, 5, 13, 15, 32, 36, 42, 45 i 46 Krivičnog zakonika  i čl. 226,229, 239 i 374 Zakonika o krivičnom postupku </span>
</p>
<p class="p1"></p>
<p class="p1"></p>
<p class="p3">
<span>O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na kaznu zatvora od 5 ( pet ) mjeseci.  </span>
</p>
<p class="p1"></p>
<p class="p1">
<span>	Okrivljeni se obavezuje da ovom sudu na ime paušala plati  iznos od 30,00 € i na ime ostalih troškova iznos od 71,50 €,  koje iznose će uplatiti na žiro račun br. 832-151-35 Depozita novčanih kazni troškova postupka i paušala ovog suda, u roku od 15 dana, od dana pravosnažnosti presude pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p1"></p>
<p class="p1">
<span>	Okrivljeni se obavezuje da oštećenom B.V.u, vrati oduzetih 35 litara domaće šljivove rakije ili da plati njenu protivvrijednost od 175,00 €, a sve prednje u roku od 15 dana od dana pravnosnažnosti presude</span>
</p>
<p class="p1"></p>
<p class="p1">
<span> 	</span>
</p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span> 	Optužnicom ODT-a, u B. Polju, KT. br. 2/11 od 11. 04. 2012. godine, optužen je J.Z. iz Mojkovca, da je izvršio krivično djelo teška kradja iz čl. 240 st. 1 tač. 1  Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen u prisustvu zamjenice ODT-a u Bijelom Polju Perović Cmiljana, okrivljenog J.Z.a, a u odsustvu oštećenog B.V.a. </span>
</p>
<p class="p1"></p>
<p class="p1">
<span>	U završnoj riječi zamjenica ODT-a, u B. Polju, Perović Cmiljana je ostala u svemu pri podnijetoj optužnici i pisanim razlozima iste. Predložila je da sud okrivljenog oglasi krivim i osudi na kaznu po zakonu.</span>
</p>
<p class="p1"></p>
<p class="p1">
<span>	U toku postupka oštećeni B.V. pridružio se krivičnom gonjenju protiv okrivljenog i istakao imovinsko pravni zahtjev.</span>
</p>
<p class="p1">
<span>	</span>
</p>
<p class="p1">
<span>	Okrivljeni J.Z. u svojoj odbrani u toku istražnog postupka pred zamjenicom ODT-a iz Bijelog Polja branio se: da je negdje u  januaru mjesecu 2010 godine, koliko se sjeća iz ostave koja se  nalazi pored kuće pok. B.M.a, oduzeo jednu motornu testeru vlasništvo njegovog sina B.V.a koji živi u Lazarevcu Republika Srbija. Sa B.M.i njegovim sinovima  je kum, pa je došao u večernjim časovima, a znao je da posjeduju motornu testeru i gdje se ista nalazila te je odvalio rezu na vratima i iz iste oduzeo motornu testeru '' Stihel 071''. Testera je bila stara, nju je kupio pok. B.M.e to zna jer isti dolazio kod njegove kuće da šega drva njegovoj majci. U ostavi nije primijetio da ima nekih stvari i nije obraćao pažnju jer ga druge stvari nijesu interesovale, samo ga je interesovala testera, kako bi sa istom izrezao drva svojoj majci. Mislio je da se posluži sa motornom testerom, a da je u toku ljeta vrati B.V.u. Nakon korišćenja ostavio je na tavanu svoje kuće. Bio je odsutan kad su došli ovlašćeni policijski službenici kod njegove kuće. Njegova majka  je policajcima rekla da je on testeru donio i ostavio na tavan od kuće. Majci nije objašnjavao da je istu uzeo iz ostave kuma B.V.a. Motornu šegu nije vratio iz razloga što su ga ovlašćeni policijski službenici preduhitrili i došli u njegovu kuću prije nego što se on vidio sa B.. Iz ostave B.V.a nije oduzeo dva bidona rakije u ukupnoj količini od 50 litara, rakiju ne konzumira. Istakao je da  nije imao prilike da se posle kritičnog događaja sretne sa B.V.om, kako bi mu objasnio da  motornu testeru nije uzeo s namjerom da je prisvoji već s namjerom da se sa istom posluži. Na glavnom pretresu dodao je da kritičnog događaja u kući B.a nije našao rakiju niti je istu oduzeo, nije imao namjeru nešto drugo da otuđi osim motorne šege koja mu je bila potrebna da  majci išega drva.  Motornu testeru je stavio na tavan iz razloga što je  njegova majka mentalno bolesna, stalno nekud ide od kuće, kuća je stara i ne može da se zaključa na kući su drvena vrata sa rezom koja se lako mogu otvoriti. Kumove B.e nije pitao za motornu testeru da se istom posluži,  viđao ih je preko ljeta ali mu tada nije trebala motorna do jeseni kada je htio da  spemi majci drva. Istakao je da  kritičnog događaja nije uzeo rakiju, a motornu testeru jeste. Dodao je da je izvršio još neke krađe i da je iste priznao i nema razloga da nešto izmišlja. Rakiju kritičnog događaja nije oduzeo.</span>
</p>
<p class="p1"></p>
<p class="p1">
<span>	U završnoj riječi je okrivljeni je istakao  da je rođen u najsiromašnijoj porodici u Ž.ma i u jednom periodu se odao lošem društvu, vršio je krađe, majka mu je mentalno zaostala i živi s njim u kući, u međuvremenu se oženio i zaposlio i prestao je sa krađama i sad čeka dijete. Žao mu je i kaje se što se ovako ponašao, tražio je da sud prilikom odlučivanja cijeni sve olakšavajuće okolnosti na njegovoj strani i da ga što blaže kazni. </span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo dokaze: pročitao i  to: iskaz svjedoka - oštećenog B.V.a sa zapisniku o saslušanju svjedoka pred ODT-om u B. Polju Kt. br. 2/11 od 06. 04. 2012 godine; nalaz i mišljenje vještaka ekonomske struke D.Ć.a od 07.03.2012 godine;zapisnik o uviđaju Uprave policije Ispostve Mojkovac KU br.240/10-266/2 od 25.01.2010 godine; potvrdu o privremeno oduzetim predmetima br. 02 Sl. od 19.02.2010 godine; potvrdu o vraćanju privremeno oduzetim predmetima br. 02 sl. Od 09.04.2010 godine; izvršio uvid u izvod iz KE za okrivljenog.Drugih predloga za dopunu dokaznog postupka nije bilo.</span>
</p>
<p class="p1">
<span>			</span>
</p>
<p class="p1">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o Krivičnom postupku, sud je utvrdio činjenično stanje, i na osnovu istog zaključio da je okrivljeni izvršio krivično djelo koje mu je optužnicom stavljeno na teret, da je za isto kriv.</span>
</p>
<p class="p1"></p>
<p class="p1">
<span>	Okrivljeni je priznao  da je kritičnog događaja oduzeo predmetnu motornu testeru iz podruma kuće oštećenog, branio se da on nije imao namjeru da testeru ukrade, već da se njome posluži i da je potom vrati oštećenom a negirao je da je kritičnog događaja iz podruma kuće oštećenog oduzeo rakiju, koje navode iz njegove odbrane je sud cijenio kao isključivo usmjerene na izbjegavanje sopstvene krivice, te iste nije prihvatio.</span>
</p>
<p class="p1"></p>
<p class="p1">
<span>	Naime iz iskaza svjedoka - oštećenog  B.V.a dat pred ODT-om u B. Polju Kt. br. 2/11 od 06. 04. 2012 godine, proizilazi da on već duži niz godina sa porodicom živi u Lazarevcu - Republika Srbija. U avgustu mjesecu umro mu je otac sada pok. M., koji je živio u Ž.ma, opština Mojkovac. Nakon 40 dnevnog pomena svom ocu on je svog brata koji je živio sa pok.  ocem poveo u Lazarevac i u porodičnoj kući niko više nije boravio. Kada je prvi put došao u svoju kuću bio je januar mjesec 2010 godine, primijetio je da su vrata od podruma kuće obijena,  kad je pokušao da otključa  brava i katanac su spali i on je zaključio da je to samo ostavljeno u takav položaj da bi vizuelno izgledalo da je brava zaključana. U podrumu su bila dva bidona od po 25 litara u kojima je ostala rakija s tim što misli da je od tih 50 litara bilo potrošeno nekih 15 litara i da je u bidonima ostalo oko 35 litara domaće šljivove rakije a u podrumu je ostala i motorna testera marke '' Stihel'' koju je on posle očeve smrti ostavio u podrum. Motorna testera je kasnije pronađena kod J.Z.a i istu su mu policijski službenici vratili s tim što je bila neispravna a rakija nije pronađena, niti mu je vraćena. Iskaz ovog svjedoka, sud je prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, djelimično potvrđen navodima iz odbrane okrivljenog i sadržinom pisanih dokaza.</span>
</p>
<p class="p1"></p>
<p class="p1">
<span>	Iz potvrde Ispostave Mojkovac od 19. 02. 2010 godine, o privremeno oduzetim predmetima utvrđuje se da su ovlašćena službena lica Ispostave Mojkovac dana 19.02.2010  godine, od Jušković Stanke privremeno oduzeli motornu testeru marke '' Stihel 070''.</span>
</p>
<p class="p1"></p>
<p class="p1">
<span>	Iz potvrde Ispostave Mojkovac od 09.04.2010 godine, o vraćanju privremeno oduzetih predmeta utvrđuje se da je ovlašćeno službeno lice Ispostave Mojkovac dana 09.04.2010 godine, B.V.u vratilo privremeno oduzetu motornu testeru marke '' Stihel 070'' a u napomeni je sadržano da je ''B.V. otuđenu motornu testeru prepoznao po oštećenom deklu auspuha''.</span>
</p>
<p class="p1"></p>
<p class="p1">
<span>	Iz nalaza i mišljenja vještaka ekonomske struke D.Ć.a proizilazi da je motorna testera marke ''Stihel 071'' starije proizvodnje i istih više nema u proizvodnji niti u prodaji pa je vještak u servisu motornih testera dobio podatak da bi se motorna testera marke '' Stihel 070'' mogla koristiti za djelove drugih testera marke ''Stihel''. Po vještaku za predmetnu motornu testeru mogla bi se postići cijena od  130,00 €. Uvidom u tržišne cijene domaće šljivove rakije u vrijeme izvršenja krivičnog djela - januar mjesec 2010 godine, vještak je utvrdio da je prosječna maloprodajna cijena domaće šljivove rakije iznosila 5,00 € po litru. Te bi po vještaku tržišna vrijednost 50 litara domaće šljivove rakije po prosječnoj cijeni na dan izvršenja djela od 5,00 € po litru iznosila 250,00 €. Nalaz i mišljenje vještaka, sud je prihvatio kao realan i objektivan, dat po osnovu prosječnih tržišnih cijena po pravilima struke i nauke. </span>
</p>
<p class="p1"></p>
<p class="p1">
<span>	Vještak je u svom nalazu i mišljenju izvršio obračun novčane protivvrijednosti 50 litara domaće šljivove rakije, pa prihvatajući iskaz oštećenog da mu je oduzeto 35 litara domaće šljivove rakije, to je pri cijeni od 5,00 € za jedan litar novčana protivvrijednost oduzetih 35 litara domaće šljivove rakije 175,00 €.</span>
</p>
<p class="p1"></p>
<p class="p1">
<span>	Okrivljeni se branio da mu je motorna testera bila potrebna da izreže drva svojoj majci i da je on istu uzeo samo na pozajmicu s namjerom da je vrati B.u koju odbranu je sud cijenio kao nelogičnu iz razloga što je okrivljeni po njegovom kazivanju bio u kontaktu i viđao se sa B.ima u ljetnjem periodu sa kojima je inače i kum, pa bi logično i očekivano bilo da okrivljeni tada od istih zatraži na poslugu motornu testeru radi rezanja drva. Takođe je nelogično i neuobičajeno da bi okrivljeni ''pozajmljenu'' motornu testeru držao na tavanu kuće. Te ovo sakrivanje motorne testere na tavanu kuće upućuje na zaključak da je okrivljeni motornu testeru oduzeo da bi je prisvojio i sebi pribavio protivpravnu imovinsku korist.</span>
</p>
<p class="p1"></p>
<p class="p1">
<span>	Nelogičnim je sud cijenio navode iz odbrane okrivljenog da on kritičnog događaja nije oduzeo domaću  šljivovu rakiju pošto istu ne konzumira kod činjenice da se oduzeta stvar ne mora nužno iskoristiti za svoje lične potrebe već se ista može pokloniti prodati i slično.</span>
</p>
<p class="p1">
<span>			</span>
</p>
<p class="p1">
<span>	Dakle, imajući u vidu izvedene dokaze u toku postupka sud je utvrdio činjenično stanje da je okrivljeni J.Z. Neutvrđenog dana od oktobra mjeseca 2009 do 14. 01. 2010 godine, u Ž.ma, opština  Mojkovac, obio podrum porodične kuće oštećenog B.V.a, na način što je upotrebom fizičke sile, odvalio komplet rezu sa katancem, a nakon toga ušao u unutrašnjost podruma kuće i u namjeri da sebi pribavi protivpravnu imovinsku korist oduzeo motornu testeru marke '' Stihel'' 070, bez  bližih oznaka i dva plastična bidona u kojim se nalazilo  35 litara domaće rakije, čija je ukupna vrijednost 305,00 €.</span>
</p>
<p class="p1"></p>
<p class="p1">
<span>	Postupajući na opisani način okrivljeni J.Z. ovakvim svojim ponašanjem ostvario obolježja krivičnog djela teška krađa iz čl. 240 st.1. tač.1 Krivičnog zakonika.</span>
</p>
<p class="p1"></p>
<p class="p1">
<span>	Oduzimajući pokretne stvari - predmetnu motornu testeru i 35 litara domaće šljivove rakije koje je našao u podrumu kuće oštećenog B.V.a u kojem je izvršio kradju s namjerom da prisvajanjem ovih stvari pribavi sebi protivpravnu imovinsku korist, okrivljeni J.Z. je svojim radnjama ostvario elemente krivičnog djela krađa, a kako je krađu u kući izvršio provaljivanjem zatvorenih vrata od podruma kuće, to je isti u svojim radnjama ostvario elemente krivičnog djela teška kradja iz čl.240 st. 1. tač. 1 Krivičnog zakonika. Okrivljeni je bio svjesan da provaljuje u zatvorene prostorije i da su stvari koje je tom prilikom oduzeo tuđe te je prisvajanjem predmetnih stvari pokazao namjeru da sebi pribavi protivpravnu imovinsku korist  pa je krivično djelo izvršio sa direktnim umišljajem i za isto je kriv.</span>
</p>
<p class="p1"></p>
<p class="p1">
<span>	Prema čl. 240 st. st.1. KZ, predvidjeno je da će se učinilac djela krađe kazniti zatvorskom kaznom od jedne do osam godina ako je krađa izvršena obijanjem ili provaljivanjem zatvorenih kasa soba, ormara, ili drugih zatvorenih prostorija ili drugim savlađivanjem većih prepreka. Za ovaj oblik krađe karakteristične su dvije okolnosti da se oduzimanje tuđe pokretne stvari vrši iz zatvorenog prostora i da se to čini obijanjem ili provaljivanjem ovih prostora. Zatvorenim prostorom smatra se svaki prostor u koji se ne može slobodno ući već je neophodno da se prethodno otklone prepreke čija je svrha upravo zatvaranje tog prostora. Zatvaranje se može izvršiti na različite načine zaključavanjem, stavljanjem katanca, podizanjem visokog zida ili visoke ograde ili na sličan način, pa pošto se u konkretnom slučaju radilo o zatvorenom prostoru i pošto je okrivljeni provaljivanje u zatvorenoj prostoriji izvršio uklanjanje prepreka na neuobičajen način - skidanjem komplet reze sa katancem sa podrumskih vrata kuće, to je okrivljeni izvršio krivično djelo teška krađa iz čl. 240. st.1. tač.1. Krivičnog zakonika.</span>
</p>
<p class="p1"></p>
<p class="p1">
<span>	Iz izvedenih pisanih dokaza, te nalaza vještaka ekonomske struke, sud je utvrdio drugačije činjenično stanje u pogledu bliže oznake predmetne motorne testere od činjeničnog stanja predstavljenog dispozitivom optužnice i isto je sadržano u izreci presude, a takođe je i upotpunio činjenično stanje u pogledu vrste oduzete rakije.</span>
</p>
<p class="p1"></p>
<p class="p1">
<span>	Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog zakonika, koje utiču da kazna bude veća ili manja, pa je kod okrivljenog J.Z.a od olakšavajućih okolnosti našao da se radi o mladjem licu, posebno lošeg imovnog stanja, koji se u toku pretresa korektno držao, koji je priznao radnje koje je kritičnog događaja preduzeo i iskazao po ocjeni suda iskreno kajanje i žaljenje zbog izvršenog krivičnog djela, a od otežavajućih okolnosti sud je cijenio njegovu raniju osudjivanost pa u nedostatku drugih otežavajućih okolnosti, sud je ove olakšavajuće okolnosti na strani okrivljenog cijenio kao naročito olakšavajuće okolnosti i istom shodno čl. 45 i 46 KZ-a, ublažio kaznu osuđujući ga na kaznu zatvora od 5 (pet) mjeseci - koja kazna je ispod granice propisane zakonom smatrajući da će se ovako ublaženom kaznom dovoljno uticati na okrivljenog da ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p1"></p>
<p class="p1">
<span>	Shodno čl.226 Zakonika o krivičnom postupku Crne Gore, odlučeno je da okrivljeni na ime paušala plati iznos od 30,00€, pri čemu je sud vodio računa o dužini trajanja postupka i imovinskim prilikama okrivljenog, a u smislu čl. 229 Zkp-a, odlučeno je da okrivljeni plati i troškove krivičnog postupka od 71,50 €, koji troškovi se odnose na troškove vještačenja po vještaku ekonomske struke D.Ć.u. </span>
</p>
<p class="p1"></p>
<p class="p1">
<span>	 Sud je okrivljenog u smislu čl. 239 Zkp-a, obavezao da oštećenom B.V.u vrati oduzetih 35 litara domaće šljivove rakije ili da plati njenu protivvrijednost od 175,00 €.</span>
</p>
<p class="p1"></p>
<p class="p1">
<span>	Pošto je od strane UP Ispostava Mojkovac oštećenom B.V.u   vraćena oduzeta motorna testera ''Stihel 070'',to sud okrivljenog nije obavezao da ovu oduzetu stvar vrati oštećenom niti da plati njenu protivvrijednost. </span>
</p>
<p class="p1"></p>
<p class="p1">
<span>	Iz iznijetog je odlučeno kao u izreci presude shodno čl. 374 Zakonika o krivičnom postupku.</span>
</p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana  05. 06. 2012 . godine</span>
</p>
<p class="p1"></p>
<p class="p1"></p>
<p class="p1">
<span>Zapisničar 						                     S U D I J A </span>
</p>
<p class="p1">
<span>Koviljka Lješnjak s.r.				                   Dragan Mrdak s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p4"></p>


</body>
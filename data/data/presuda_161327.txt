<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p8{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>	</span><span class="s1">K. br. 110/12</span>
</p>
<p class="p2"></p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p4"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p4"></p>
<p class="p4">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, rješavajući po optužnom predlogu Osnovnog državnog tužilastva u Bijelom Polju Kt. br. 84/12 od 16.03.2012.  godine, podnijetom protiv okrivljene B.B.iz Bijelog Polja, zbog  krivičnog djela sprječavanje dokazI.ja iz čl. 390 st. 3 u vezi st. 2 Krivičnog zakonika nakon održanog glavnog i javnog pretresa, u prisustvu okrivljene B.B., branioca okrivljene adv. Š.R.a i zamjenika ODT-a Šćepanović Vesne,  dana  19.06.2012  godine,  donio je i objavio, </span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljena B.B.A od oca R. i majke V., rođene D., rodjena ... godine u Bijelom Polju, sa prebivalištem u mjestu rođenja naselje Rakonje, državljanka CG, udata, majka četvoro djece, pismena, završila srednju školu, lošeg imovnog stanja, neosuđI.a, </span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>K R I V A   J E</span>
</p>
<p class="p2"></p>
<p class="p4"></p>
<p class="p4">
<span>	- Zato što je:</span>
</p>
<p class="p4"></p>
<p class="p4">
<span>	Dana 12.10.2011. godine, u mjestu Rakonje, opština Bijelo Polje, u namjeri da spriječi ili oteža dokazI.je, uklonila drvene kočiće koji su kao zemljomjerski znaci postavljeni od strane geometara – službenika Uprave za nekretnine Bijelo Polje, a po rješenju Osnovnog suda u Bijelom Polju, RS.br.176/11 u predmetu uređenja međa između kat.parcele, br. 3487/1 upisane u listu nepokretnosti br.2346 KO Bijelo Polje na ime predlagača R.Z.i dr.i kat.parcela br. 3513 i 3514 upisanih u listu nepokretnosti br. 3410 KO Bijelo Polje na ime protivnika predloga B.D.a,</span>
</p>
<p class="p4"></p>
<p class="p4">
<span>	-čime je izvršila krivično djelo sprječavanje dokazI.ja iz čl. 390 st. 3 u vezi st. 2 Krivičnog zakonika. </span>
</p>
<p class="p4"></p>
<p class="p4">
<span>	-pa joj sud, primjenom navedenog zakonskog propisa i čl. 2, 4, 5, 13, 15, 32, 42, 52, 53 i 54 Krivičnog zakonika (Kz-a) i čl. 226, 229 i 374 Zakonika o krivičnom postupku (Zkp-a),  i z r i č e, </span>
</p>
<p class="p4"></p>
<p class="p4"></p>
<p class="p5">
<span>USLOVNU OSUDU</span>
</p>
<p class="p2"></p>
<p class="p4"></p>
<p class="p4">
<span>	Kojom joj utvrđuje kaznu zatvora od 60 (šezdeset) dana i istovremeno određuje da se ista neće izvršiti, ukoliko okrivljena u roku od 1 (jedne) godine ne izvrši novo  krivično djelo.</span>
</p>
<p class="p4"></p>
<p class="p6">
<span>Okrivljena se obavezuje da plati ovom sudu, na ime paušla iznos od  40,00 €, koji iznos će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravnosnažnosti presude, pod prijetnjom prinudnog izvršenja, s tim što je dokaz o uplati istih dužna dostaviti krivičnoj pisarnici Osnovnog suda u Bijelom Polju.</span>
</p>
<p class="p4">
<span>.</span>
</p>
<p class="p4">
<span> </span>
</p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	Optužnim predlogom Osnovnog državnog tužilaštva u Bijelom Polju, Kt. br. 84/12 od 16.03.2012. godine, optužena je B.B.a iz Bijelog Polja, da je  izvršila  krivično djelo sprječavanje dokazI.ja iz čl. 390 st. 3  u vezi st. 2 Krivičnog zakonika, s tim što je zmjenik ODT-a prije davanja završne riječi izmijenila činjenični opis pa je u tom smislu sadržano u izreci presude.  </span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu zamjenika ODT-a Vesne Šćepanović, okrivljene B.B.i  njenog branioca adv. Š.R.a.</span>
</p>
<p class="p4"></p>
<p class="p6">
<span>  Zamjenik ODT-a Vesna Šćepanović u završnoj riječi je izjavila da ostaje u svemu pri izmijenjenom optužnom predlogu, navodeći da je na glavnom pretresu nesporno dokazano da je pred Osnovnim sudom u Bijelom Polju, po predlogu predlagača vođen vanaprnični postupak uređenja međa, protiv B.D.a kao protivnika predloga. Takođe je tokom glavnog pretresa nesporno utvrđeno i da je u navedenom sudskom postupku sud izašao na lice mjesta i po nalogu suda a za potrebe navedenog postupka geometri su postavili zemljomerske znake kako bi razgraničili imovinu predlagača i protivnika predloga. Iz toga jasno proizilazi da je okrivljena B.B.a, time što je po odlasku suda i geometara povadila kočiće koji su kao zemljomerski znaci postavljeni u vanparničnom postupku uređenja međa,  počinila krivično djelo stavljeno joj na teret. Predložila je sudu da okrivljenu oglasi krivom i osudi na zatvorsku kaznu.</span>
</p>
<p class="p4"></p>
<p class="p4">
<span>	Okrivljena B.B.a, u svojoj odbrani, datoj tokom istražnog postupka je navela, da živi u naselje Rakonje, te da su imanje na kom su sagradili porodičnu kuću, kupili 1998. godine, od L.R.. Kako im je L.R.a, na prevaru prodao imanje koje nije bilo njegovo, nego opštinsko tj. Državno, oni su 2000.godine, to isto imanje morali da plate opštini Bijelo Polje kojom prilikom im je geometar B.F.rekao da tom imanju pripada i dio parcele br.3487/1, kroz koju ide put pa je nju(okrivljenu) F. pitao, žele li da kupe i dio parcele koji se nalazi preko puta, jer je i to državno zemljište, nakon čega je ona (okrivljena) rekla da neće taj dio preko puta već samo dio parcele koji gravitira njihovom imanju. Kazala je još da su imanje ona (okrivljena) i njen suprug otkupili od Opštine a iz razloga da bi to imanje preveli i upisali na ime njenog supruga. Dalje navodi da je dio parcele br. 3487/1, koja se nalazi iznad puta a ispod parcele za koju im je B.F.rekao da pripada njihovoj parceli, nijesu kupili već su opštini platili samo parcelu koju je L.R.a uzurpirao i to parcelu br. 3513 i parcelu br. 3514, koje se graniče sa sjeveroistočne strane šumom koji koristi R.Z.a sa suvlasnicima, sa jugoistočnem strane, parcelom br. 3515 upisane na J. »C.G.Š.« Pljevlja a sa ostalih strana, seoskim putem. </span>
</p>
<p class="p6">
<span>Dalje navodi, da su povodom tog zemljišta R.B., R.D.i R.V., protiv njenog supruga pokrenuli krivični postupak zbog krivičnog djela protivpravno zauzimanje zemljišta, koji predlog je od strane Osnovnog suda u Bijelom Polju, odbačen rješenjem K.br. 223/2011 od 16.05.2011. godine, zbog zastarjelosti krivičnog gonjenja. Kazala je još da je negdje u jesen 2011. godine, njen suprug bio u sudu gdje su mu saopštili da će sud da izađe na lice mjesta radi uređenja međa između imanja B.a i imanja R.a. Tog dana tj.10.10.2011. godine, kada je trebao sud da izađe na licu mjesta i uredi međe, ona (okrivljena) i njen suprug D. su bili kod kuće jer je suprug znao da sud treba da izađe na lice mjesta u 11:00 h. Međutim kada je sud izašao na licu mjesta radi uređenja međa niko nije došao da pozove njenog supruga a u jednom momentu okrivljena i njen suprug su primijetili R.B.a kako šeta po putu a poslije toga je ona (okrivljena) primijetila još nekoliko lica na putu koji nijesu ni kročili na spornu parcelu, nakon čega je ona (okrivljena) izašla iz kuće i krenula prema njima, ali su se oni okrenuli i otišli. Sve do 13:15 h ona (okrivljena) i njen suprug su bili kod kuće i očekivali da ih neko pozove i obavijesti da je stigao sud da vrši uređenje međa, nakon čega je nju (okrivljenu) i njenog supruga, sin D. povezao na selo Skočigorinu da se pobrinu za kravu koju drže. Nakon toga je njen sin D. povezao svoju punicu u Brodarevo a zatim ga je njegova supruga I.a zvala telefonom i rekla mu da neki nepoznati ljudi po imanju pobadaju kočiće. Kada je njen sin D. stigao kući zatekao je R.B.a kako pobada kočiće ali nije reagovao na to, jer su ga zamolil da ne preduzima ništa povodom toga da ne bi došlo do svađe. Sjutra dan tj. 11.10.2011. godine, okrivljena se vratila sa sela i vidjela kočiće koji su bili pobodeni po sredini imanja i bila je ljuta što su to tako uradili, jer već 12 godina traži od katastra da uredi međe ali oni to nijesu uradili i ne zna ni sada na osnovu čega su te kočiće poboli po sredini imanja. Iz tog razloga je dana 12.10.2011. godine, kada je njen sin otišao u drva izašla iz kuće i povadila kočiće a u to vrijeme njen suprug D. bio je na selu. Pošto je znala da je te kočiće postavio R.B. a ne sud, jer joj je to rekao njen sin D., ona (okrivljena) je te kočiće povadila a posle toga otišla u policiju i zamolila ih da upozore R.B.a da joj više ne uznemirava djecu.</span>
</p>
<p class="p4"></p>
<p class="p4">
<span>	U svojoj odbrani na glavnom pretresu izjasnila se da je tačno da je ona (okrivljena) počupala kočiće koji su se nalazili na predmetnoj parceli s tim što nije znala da je te kočiće postavio sud, pa se ne osjeća krivom za djelo koje joj se optužbom stavljana teret. Ponovila je u istrazi datu odbranu, dodajući da je, na dan kada je sud trebao da izadje na lice mjesta, vidjela nekakve ljude na putu kojih je bilo trojica s tim što oni tada nijesu ništa radili, a sa razdaljine sa koje ih je vidjela, nije ih mogla prepoznati s tim što poznaje lično B. F.a ali ga nije vidjela na licu mjesta a M.a ne poznaje. Dalje je pojasnila da na dan kada je sud izašao na lice mjesta radi uredjI.ja medja, ona se nalazila u svojoj kući a takodje je izlazila ispred kuće i vidjela je R.B.a koji je sam šetao putem a nikoga nije vidjela da kritičnog dana šeta imanjem, odnosno trasom kuda su postavljeni kočići. Navodi da su kočići postavljeni kad ona nije bila kod svoje kuće, već je bila na selu. Njena snaha B. I.a je vidjela neka lica koja su postavljala kočiće po imanju, zatim je pozvala supruga B. D.a telefonom i saopštila mu da neko postavlja kočiće. Kada se ona (okrivljena) vratila kući sa sela, njoj su snaha I.a i sin D. kazali da je R.B. postavio kočiće imanjem zajedno sa R. D., nakon čega se ona odlučila da počupa postavljene kočiće što je i učinila. </span>
</p>
<p class="p4"></p>
<p class="p4">
<span>	Okrivljena B. u završnij riječi u potpunosti je prihvatila završnu riječ svog branioca adv. Š.R.a, koji je istakao da nijedan od navoda iz optužnog predloga izvedenim dokazima nije potvrđen. Tužilac u optužnom aktu navodi da je vanparnični postupak vođen po predlogu R.Z.i dr, ne pojašnjavajući ko su drugi. Činjenica je da je R.Z.a podnijela predlog, ali se nikada nije pojavila u sudu ni na licu mjesta pa prema tome s obzirom da se pojavljuje na strani predlagača nikada nijesu bili ispunjeni zakonski uslovi za održavanje bilo kakvih van raspravnih ročišta. To što je neko iz porodice R.Z.učestvovao u radu suda apsolutno ne dovodi u pitanje manjkavost ovog postupka. Pored ovoga vidi se da je postupak “RS” obustavljen, pa samim tim obustava ima pravni značaj da sprovedene radnje se računaju kao da nijesu sprovedene. Takođe, postavljeni drveni kočići nijesu trajni zemljomerski znaci jer da bi imali takav značaj oni moraju biti određeni rješenjem suda. Predložio je da se B.B.a oslobodi od krivične odgovornosti za djelo koje joj je optužnim aktom stavljeno na teret, jer ista to nije počinila.</span>
</p>
<p class="p4"></p>
<p class="p6">
<span>Radi utvrdjIvanja odlučnih činjenica i donošenja pravilne i zakonite odluke, sud je izveo dokaze: saslušao svjedoke R. M.a, R.B.a, B. F.a, M. Z.a i E.R.a,  izvršio uvid u spise predmeta ovog suda RS.br.176/11, pročitao zapisnik o uviđaju sačinjen na licu mjesta dana 10.10.2011. godine, pročitao zapisnik o ročištu RS.br.176/11 od 21.12.2011. godine, izvršio uvid u spise predmeta ovog suda P. br. 149/12 i izvršio uvid u izvod iz kaznene evidencije na ime okrivljene.</span>
</p>
<p class="p6">
<span> Sud nije saslušavao u svojstvu svjedoka B.D.a supruga okrivljene obzirom da je na glavnom pretreresu, izjavio da neće svjedočiti, a takođe je odlučio da ne saslušava u svojstvu svjedoka R. D.a obzirom da je Zamjenik ODT-a odustala od predloga za izvođenje ovog dokaza.</span>
</p>
<p class="p6"></p>
<p class="p6">
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima iz odbrane okrivljene, sud je utvrdio činjenično stanje i na osnovu tako utvrđenog činjeničnog stanja zaključio je, da je okrivljena izvršila krivično djelo, na način opisan u izreci ove presude, za koje je i kriva.</span>
</p>
<p class="p6"></p>
<p class="p6">
<span> Naime, sud je cijenio iskaz svjedoka R. M.a, koji u svom iskazu u bitnom navodi, da je sredinom oktobra mjeseca 2011. godine zajedno sa stričevima B. i D., obilazio njihovu imovinu koja se graniči sa imanjem B.a kako bi mu oni (stričevi) pokazali gdje su međni znaci koje je postavio sud. Naveo je da je u momentu kada su prilazili spornoj parceli,  primijetio B.D.a i B.B.u kako vade kočiće iz zemlje. Prije nego su stigli do sporne parcele B.D. i B.a su se uputili prema svojoj kući a on (svjedok M.) sa stričevima su prišli i tada su vidjeli da je jedan broj kočića povađen. Iskaz ovog svjedoka sud je prihvatio.</span>
</p>
<p class="p4"></p>
<p class="p4">
<span>	Sud je cijenio iskaz svjedoka R.B.a, koji u svom iskazu datom tokom istražnog postupka u bitnom navodi, da je u avgustu mjesecu 2011. godine R.Z.a, zajedno sa R. D. i ovim svjedokom kao suvlasnikom, podnijela predlog Osnovnom sudu u Bijelom Polju za uređenje međa protiv protivnika predloga B.D.a. Dalje je naveo da je sud dana 10.10.2011. godine, zajedno sa katastrom izašao na lice mjesta gdje je bio prisutan ovaj svjedok kao i R. D., s tim što se na lice mjesta nije pojavio B.D.. Kazao je da je u pozivu bilo navedeno da će postupak započeti u 11:00 h a da su geometri B. i M. stigli u 11:15 h, a prije njih je stigao sudija E.. Dalje navodi da obzirom da nije došao B.D., da je R.D.pošao do njegove kuće koja je udaljena 30-setak metara kako bi ga pozvao, međutim, nije ga našao. Zatim je kako navodi sudija E. naložio vještacima da urede međnu liniju na osnovu službene evidencije što su oni i učinjeli, na način što je M. saopštavao podatke gdje treba staviti međni znak, geometar B. je letvom pokazivao tačno mjesto gdje treba postaviti međni znak a kočiće po upustvu geometara postavljali su on i D., što je sve trajalo oko sat ipo, nakon čega je sud sa geometrima napustio lice mjesta. Nakon par dana on, R.D.i R. M. su pošli da obiđu imanje kako bi R. M.a upoznali gdje su međaši. Tada su primijetili B.D.a i B.B.u kako vade kočiće koje je sud postavio. Nakon što su ih primijetili B.D. i B.a, okrenuli su se i otišli put svoje kuće. Na glavnom pretresu ponovio je iskaz dat u istrazi. Iskaz ovog svjedoka sud je prihvatio.</span>
</p>
<p class="p4"></p>
<p class="p4">
<span>	Sud je cijenio iskaz svjedoka B. F.a, koji u svom iskazu datom u istražnom postupku u bitnom navodi, da su on i njegov kolega M. od suda dobili nalog,  da na osnovu službene evidencije izvrše rekonstrukciju međnih znaka na međnoj liniji između predlagača R.a i protivnika predloga B.a. Kazao je da su navedeni međni znaci utvrđeni prilikom aeorofotogrametrijskog premjera izvršenog 1972. godine, koji su stupili u službenu upotrebu 1976. godine a predlagač je tražio njihovu rekonstrukciju iz razloga što isti, na licu mjesta nijesu postojali. Dana 10.10.2011. godine, zajedno sa sudom izašli su na lice mjesta gdje su zatekli R.B.a i R. D.a dok protivnik predloga B.D. nije bio na licu mjesta. Od suda su dobili nalog da izvrše rekonstrukciju međnih znaka na međnoj liniji, s tim što je kolega Z.o koji je bio operater za mjernim instrumentom a on (svjedok B.) je vodio skicu i držao prizmu. U ovom postupku pomagali su im R.D.i R.B. na način što su na mjestu gdje oni (geometri) rekonstruišu međni znak, isti definisali drvenim kočićem. Po završenom poslu zajedno sa sudijom E.em napustili su lice mjesta. </span>
</p>
<p class="p6">
<span>U svom iskazu na glavnom pretresu svjedok B. ponovio je iskaz dat u istrazi dodajući da su drveni kočići, koje su postavljali, bili dužine od 20 do 40 cm. Takođe je kazao da je prema stanju službene evidencije i nakon uvida u odgovarajuće skice, utvrdio da su postojali definisani međni znaci prilikom aerofotogrametrijskog snimanja izvršenog 1972. godine i kao takvi su postojali u skicama, s tim što ne zna od čega su se konkretno sastojali navedeni međni znaci. Na dan kada je sa sudijom E.em izašao na licu mjesta naveo je da nijesu našli nijedan međni znak a koji bi trebao postojati obzirom da su evidentirani u odgovarajućim planovima i skicama zbog čega su izvršili rekonstrukciju međne linije po stanju službene evidencije. Iskaz ovog svjedoka sud je u potpunosti prihvatio.  </span>
</p>
<p class="p4"></p>
<p class="p4">
<span>	Sud je cijenio iskaz svjedoka M. Z.a  koji u svom iskazu datom u istražnom postupku u bitnom navodi, da je dana 10.10.2011. godine a u postupku uređenja međa po predlogu predlagača R.a izašao na licu mjesta zajedno sa sudijom Osnovnog suda u Bijelom Polju, E.om i kolegom B.em, gdje su zatekli R.B.a i R. D.a dok protivnika predloga B.D.a nije bilo na licu mjesta. Naveo je da im je sudija dao nalog da izvrše rekonstrukciju međnih znaka na međnoj liniji, pa je on bio operater za mjernim instrumentom a B.F.je vodio skicu i držao prizmu. U ovom postupku pomagali su im R.D.i R.B. na način što bi na mjestu gdje oni - geometri  rekonstruišu međni znak, definisali isti drvenim kočićem a postupak rekonstrukcije je trajao oko 1 - 2 h. Po završenom poslu napustili su licu mjesta zajedno sa sudijom. Na glavnom pretresu ponovio je iskaz dat u istrazi dodajući da kada su napustili lice mjesta, međnom linijom su ostali da stoje kočići koje su predhodno postavili te da kada su došli na lice mjesta, između parcela nije bilo vidljivih međnih znaka tj. nije ih bilo na mjestu gdje treba da budu po stanju službene evidencije. Iskaz ovog svjedoka sud je prihvatio.</span>
</p>
<p class="p4"></p>
<p class="p4">
<span>	Sud je cijenio iskaz svjedoka E.R.a, koji u svom iskazu u bitnom navedi, da je postupao kao sudija Osnovnog suda u Bijelom Polju u postupku uređenja međa po predlogu predlagača R.Z.i protivnika predloga B.D.a. Objasnio je da se postupkom uređenjem međa, uređuje međna linija između parcela predlagača i protivnika predloga a predlog može podnijeti vlasnik, suvlasnik, korisnik i držalac. Dalje je naveo da na ročištu na kome je određeno da sud izađe na licu mjesta, nije bilo primjedbi od strane protivnika predloga na ovlašćenje za zastupanje predlagača i kazao je da mu je tada saopšteno da se zapravo radi o starijoj i slabo pokretnoj ženi. Pojasnio je da, za slučaj da je bilo prigovora u pogledu ovlašćenja za zastupanje predlagača, u tom slučaju bi pozvao predlagača R.Z.u da se izjasni da li prihvata radnje koje je preduzeo njen punomoćnik, pa za slučaj da ih ne prihvati, predlog bi odbacio a za slučaj da ih prihvati postupak bi nastavio. Dalje je naveo da je uviđaj na licu mjesta počeo sa zakašnjenjem od 15-steak minuta i na uviđaju su bili prisutni sin predlagača koji je kazao da ima generalno punomoćje da zastupa svoju majku, a bio je prisutan i R.B.. Na lice mjesta nije pristupio protivnik predloga B.D. pa je on svjedok E. zamolio R. D.a da pođe do kuće B.D.a da ga pozove, što je ovaj i učinio, s tim što B.D.a nije našao kući. Zatim je kako navodi dao nalog geometrima da prikažu stanje službene evidencije na terenu obzirom da na licu mjesta nije bilo vidljivih međnih znakova. Nakon izvršenog mjerenja i postavljanja drvenih kočića navodi da je ponovo zamolio R. D.a da pođe do kuće B.a kako bi ga pozvao da dođe i vidi stanje službene evidencije prikazano od strane geometara, s tim što ga ni tada nije pronašao. Svjedok dalje navodi da je zatim dao nalog vještacima da sačine nalaz što su oni i učinili i po dostavljanju nalaza zakazano je ročište na koje su pristupili R.B. i protivnik predloga B.D., na kom ročištu obzirom da je bila sporna velika površina, vanparnični postupak je obustavljen a predlagač je upućen na parnicu, koje rješenje je dostavljeno strankama i na isto su imali pravo žalbe koje nijesu iskoristili a navodi da je predlagač podnio tužbu radi utvrđI.ja prava svojine koji postupak je u toku.Iskaz ovog svjedoka sud je u potpunosti prihvatio.</span>
</p>
<p class="p4"></p>
<p class="p4">
<span>	 Uvidom u spise predmeta RS. br. 176/11, te čitanjem predloga za uređenje međa predlagača R.Z.od 02.09.2011. godine, utvrđeno je da je Osnovnom  sudu u Bijelom Polju, dana 02.09.2011. godine podnijet predlog za uređenje međa predlagača R.Z.i protivnika predloga B.D.a, kojim predlogom je traženo uređenja međa izmedju parcele br. 3487/1 vlasništvo predlagača i parcela 3513 i 3514 vlasništvo protivnika predloga.</span>
</p>
<p class="p4"></p>
<p class="p4">
<span>	Uvidom u zapisnik o uviđaju sačinjenom dana 10.10.2011. godine, utvrđeno je da je sud na lice mjesta izašao na osnovu rješenja RS. br. 176/11 od 15.09.2011. godine, na kome su bili prisutni,  punomoćnik predlagača R. D.a i protivnik predloga lično. Na licu mjesta bili su prisutni punomoćnik predlagača R. D., vještaci geometri B.F.i M. Z.o, dok nije bio prisutan protivnik predloga B.D. a sud je odlučio da se uviđaj obavi, u njegovom odsustvu. </span>
</p>
<p class="p4"></p>
<p class="p4">
<span>	Uvidom u zapisnik o ročištu RS. br. 176/11 od 21.12.2011. godine, utvrđeno je da je sud uputio na parnicu predlagača R.Z.u iz Bijelog Polja radi dokazI.ja jačeg prava na spornoj međnoj površini a vanparnični postupak u predmetnoj pravnoj stvari je obustavljen. </span>
</p>
<p class="p4"></p>
<p class="p4">
<span>	Iz izvoda iz kaznene evidencije utvrđeno je da B. Zorka do sada nije osuđI.a. </span>
</p>
<p class="p4"></p>
<p class="p4">
<span>	Sud je vršio uvid u spise predmeta P. br. 149/2012 ali iz istih nije utvrdio pravno relevantne činjenice bitne za ovaj krivični postupak.</span>
</p>
<p class="p4"></p>
<p class="p6">
<span>Okrivljena B.B.a nije sporila da je počupala drvene kočiće, kritičnog dana i na kritičnom mjestu. U svojoj odbrani tokom istrage navela je da je još negdje u jesen 2011. godine, njen suprug bio u sudu gdje su mu saopštili da će sud da izađe na lice mjesta radi uređenja međa između imanja B.a i imanja R.a. Tog dana tj.10.10.2011. godine, kada je trebao sud da izađe na lice mjesta i uredi međe, ona (okrivljena) i njen suprug D. su bili kod kuće jer je suprug znao da sud treba da izađe na licu mjesta u 11:00 h. Međutim kada je sud izašao na licu mjesta radi uređenja međa niko nije došao da pozove njenog supruga a u jednom momentu okrivljena i njen suprug su primijetili R.B.a kako šeta po putu a poslije toga je ona (okrivljena) primijetila još nekoliko lica na putu koji nijesu ni kročili na spornu parcelu, nakon čega je ona (okrivljena) izašla iz kuće i krenula prema njima, ali su se oni okrenuli i otišli. U svojoj odbrani na glavnom pretresu okrivljena, takođe priznaje da je počupala predmetne drvene kočiće, s tim što kako navodi, nije znala da ih je postavio sud, zbog čega se ne osjeća krivom. Ovakvu odbranu okrivljene sud ne prihvata cijeneći je sračunatom u cilju izbjegavanja sopstvene krivice. Naime okrivljena u odbrani datoj tokom istrage jasno navodi da je njen suprug na ročištu održanom u sudu, upoznat da će sud izaći na lice mjesta radi obavljanja uviđaja, pa samim tim i ona (okrivljena) je znala tu činjenicu. OčekI.je da će neko doći kući da pozove njenog supruga, su neosnovana obzirom da je upoznat sa mjestom i danom održavanja uviđaja što je uredan i jasan poziv za prisustvo na licu mjesta, a što je utvrđeno i čitanjem zapisnika RS. br. 176/11 od 15.09.2011, dok svjedok E. u svom iskazu ističe da je i sa lica mjesta bilo pokušaja da se suprug okrivljene pozove radi dolaska. Okrivljena se dalje branila da je na licu mjesta vidjela samo R.B.a i još neka lica, s tim što ih navodno nije prepoznala. Ovakava odbrana okrivljene dovedena u vezu sa iskazima svjedoka E.a, M.a, B.a i R.B.a, koji su saglasno predstavili, lica prisutna uviđaju, kao i radnje koje su preduzimali, upućuje na nedvosmislen zakjlučak da je okrivljena vidjela i znala da je sud sa angažovanim vještacima, izašao na lice mjesta, što u svojoj odbrani kasnije i priznaje navodeći da se nalazila u svojoj kuća kada je sud izašao na lice mjesta radi uređenja međa. Dalje se branila da su kočići postavljeni kada ona nije bila kod svoje kuće, dok je njena snaha vidjela neka lica koja su postavljala kočiće po imanju, da bi joj kada se vratila kući dana 12. 10. 2011 godine, snaha i sin saopštili da su R.B. i R.D.postavili kočiće, zbog čega se odlučila da ih počupa. Prisustvo R.B.a i  R. D.a na dan uviđaja na licu mjesta nije sporno kao ni činjenica da su postavljali kočiće na mjestima gdje bi pokazali geometri. Međutim osim R.B.a i R. D.a, na licu mjesta bili su prisutni i sudija E. te geometri M. i B. koji su tom prilikom i koristili instrumente pomoću kojih su i rekonstruisali položaj međnih znakova, što je moralo biti vidljivo, tim prije što je svjedok B. koristio prizmu a cio postupak je kako su se izjasnili saslušani svjedoci, trajao najmanje jedan sat. Ovakvo utvrđeno činjenično stanje u pogledu radnji koje su preduzimali sud i angažovani vještaci, dovedeno u vezu sa znanjem okrivljene da će sud izaći na lice mjesta dana 10. 10. 2011 godine upućuje na nedvosmislen zaključak da je okrivljena znala da su kočići postavljeni tokom uviđaja suda i od strane geometara, uz prisustvo R.B.a i R. D.a, pa iz navedenih razloga, sud ne prihvata odbranu okrivljene da nije znala da je kočiće postavio sud. </span>
</p>
<p class="p6">
<span> </span>
</p>
<p class="p6">
<span>Imajući u vidu iskaz svjedoka E.a koji je kao sudija Osnovnog suda u Bijelom Polju, postupao u predmatu RS.br.176/11, doveden u vezu sa stanjem u spisima predmeta RS.br.176/11, ovaj sud je van svake sumnje utvrdio da su predmetni drveni kočići postavljeni u sudskom postupku uređenja međa.</span>
</p>
<p class="p6"></p>
<p class="p6">
<span>Dakle iz odbrane okrivljene i dokaza izvedenih na glavnom pretresu sud je utvrdio da je okrivljena B.B.a dana 12.10.2011. godine, u mjestu Rakonje, opština Bijelo Polje, uklonila drvene kočiće koji su kao zemljomjerski znaci postavljeni od strane geometara – službenika Uprave za nekretnine Bijelo Polje, a po rješenju Osnovnog suda u Bijelom Polju, RS.br.176/11 u predmetu uređenja međa između kat.parcele, br. 3487/1 upisane u listu nepokretnosti br.2346 KO Bijelo Polje na ime predlagača R.Z.i dr.i kat.parcela br. 3513 i 3514 upisanih u listu nepokretnosti br. 3410 KO Bijelo Polje na ime protivnika predloga B.D.a a sve u namjeri da spriječi ili oteža dokazI.je. </span>
</p>
<p class="p6">
<span> </span>
</p>
<p class="p6">
<span>Postupajući na navedeni način, uklanjajući drvene kočiće, koje su postavili geometri u sudskom postupku uređenja međa, čime drveni kočići imaju svojstvo zemljomjerskog znaka i služili su obilježavanju stanja po službenoj evidenciji, okrivljena je u svojim radnjama ostvarila sva bitna obilježja bića krivičnog djela stavljenog joj na teret, jer je radnje preduzela sa ciljem da spriječi ili oteža dokazI.je, u postupku uređenja međa vođenim kod Osnovnog suda u Bijelom Polju u predmetu RS.br.176/11. Okrivljena je krivično djelo stavljeno joj na teret, izvršila sa umišljajem, jer je bila svjesna da uklanja kočiće-zemljomjerske znake, koji su postavljeni u sudskom postuku, sa namjerom da se spriječi ili oteža dokazI.je.</span>
</p>
<p class="p6"></p>
<p class="p7">
<span>Prilikom odlučI.ja o vrsti i visini krivične sankcije, sud je cijenio sve okolnosti iz čl. 42 Kz-a, koje se odnose na odmjeravanje kazne pa je na strani okrivljene od olakšavajućih okolnosti našao, da se radi porodičnoj osobi, majci četvoro djece, licu lošeg imovnog stanja, koje do sada nije osuđIvao. Otežavajučih okolnosti na strani okrivljene nije bilo.  Sud je mišljenja da olakšavajuće okolnosti na strani okrivljene, predstavljaju osnov za izricanje uslovne osude, pa je okrivljenoj utvrdio kaznu zatvora od 60 dana i istoj ostavio rok provjeravanja od jedne godine, pri tom cijeneći da bi pristupanje izvršenju kazne suviše represivno djelovalo na okrivljenu, nego da će i samo upozorenje, uz prijetnju kaznom, dovoljno uticati na istu da ubuduće ne vrši ova i slična krivična djela i da će se na taj način, ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika i time ostvariti svrha generalne i specijalne prevencije.   </span>
</p>
<p class="p8">
<span>	Okrivljena je shodno čl. 226 Zkp-a, obavezana da ovom sudu plati na ime paušala iznos od 40,00€, pri čemu je sud imao u vidu složenost i trajanje krivičnog postupka, te i imovinske prilike okrivljene. Drugih troškova krivičnog postupka nije bilo. </span>
</p>
<p class="p8">
<span>	Imovinsko pravnog zahtjeva nije bilo. </span>
</p>
<p class="p4">
<span>	Iz iznijetog je odlučeno kao u izreci presude a shodno čl. 374 Zakonika o krivičnom postupku. </span>
</p>
<p class="p4">
<span> </span>
</p>
<p class="p4"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana  19. 06. 2012.  godine,</span>
</p>
<p class="p4"></p>
<p class="p4"></p>
<p class="p4">
<span>Zapisničar,						                               S u d i j a,</span>
</p>
<p class="p4">
<span>Jovanka Raičević s.r.					               Ivan Adamović s.r.</span>
</p>
<p class="p4"></p>
<p class="p4"></p>
<p class="p2"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 97/11</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Milosava Zekića, kao predsjednika vijeća i sudija porotnika Abdurahmana Kardovića i Mehdije Mujevića, kao članova vijeća, uz učešće zapisničara Azre dacić, rješavajući po optužnici Osnovnog državnog tužilaštva Rožaje Kt.br. 15/11 od 25.05.2011.g. podnijeta protiv optuženog D. Dž. iz Koljena, Opština Rožaje, zbog krivičnog djela utaja poreza i doprinosa iz čl. 264. st. 3.u vezi st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Hajrana Kalača i optuženog, dana 16.08.2011.g. donio je i javno objavio</span>
</p>
<p class="p1">
<span> </span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi  D. DŽ. JMBG . od oca H. i majke E.rodj. R.rodjen . u Koljenu, Opština Rožaje, gdje i živi, drž. CG, pismen, završio srednju školu, zaposlen-direktor i vlasnik firme ranije "Drvo produkt", a sada "Drvo mont", prima platu u iznosu od 400,00 eura, oženjen, otac 3 djece, od kojih 1 maloljetno, odslužio vojni rok 1985/86 godine u Puli, vodi se pri VE Rožaje, srednjeg imovnog stanja, neosudjivan,</span>
</p>
<p class="p1"></p>
<p class="p1"></p>
<p class="p2">
<span>K R I V     J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	u vremenskom periodu od 27.04.2009.g., do 04.08.2010.g., u Rožajama, u namjeri da pravno lice DOO «Drvo produkt» Rožaje, čiji je vlasnik i izvršni direktor izbjegne plaćanje poreza i drugih propisanih dažbina, protivno odredbama čl. 18, čl. 31. i čl. 34. Zakona o porezu na dodatu vrijednost (Sl. list RCG br. 65/01, 12/02, 38/02, 72/02, 21/03, 76/05, 04/06 i Sl.list CG 16/07) i čl. 7. i čl. 28. Zakona o porezu na dobit pravnih lica (Sl.list RCG 65/01,12/02,80/04 i Sl.list CG 40/08 i 86/09), davao lažne podatke o zakonito stečenim prihodima i prikrivao podatke koji se odnose na utvrđivanje obaveza i to izvršeni promet roba i usluga, po prodatoj robi SUR «Ekspres Kairosu» iz Budve, po fakturama (otpremnice i računi) izdatim u 2009. i 2010.godini, i to: br. 9/009 od 27.04.2009.g., br. 10/009 i 2/009 od 29.04.2009.g., br. 11/009 i 3/009 od 30.04.2009.g., br. 12/009 i br. 3/009 od 09.05.2009.g., br. 3/009 od 03.07.2009.g., br. 8/009 od 05.07.2009.g., br. 8/009 od 07.08.2009.g.,  br. 9/010 od 09.06.2010.g., br. 11/010 od 13.06.2010.g., br. 16/010 bez datuma,  br. 12/010 od 08.06.2010.g., br. 1/8 od 01.08.2010.g., br. 3/8 bez datuma i br. 4/8 od 04.08.2010.g., u ukupnom iznosu od 159.276,00 eura, na način što izvršenu prodaju robe nije prikazao u svojoj poslovnoj dokumentaciji-poslovnim knjigama što je suprotno odredbama čl. 4. st. 5, 6. i 7. Zakona o računovodstvu i reviziji (Sl.list RCG 69/05 i Sl.list CG 80/08) kao i u prijavama poreza, već je u 2009.godini prikazao gubitak po bilansu uspjeha u iznosu od 8.552,00 eura, izbjegavajući na taj način plaćanje PDV-a za 2009. i 2010. godinu, u iznosu od 23.142,81 eura, i na ime poreza na dobit u iznosu od 9.460,80 eura, </span>
</p>
<p class="p1">
<span>	-čime je izvršio krivično djelo utaja poreza i doprinosa iz čl. 264. st. 3. u vezi st. 1. Krivičnog zakonika. </span>
</p>
<p class="p1"></p>
<p class="p1">
<span>	pa mu sud primjenom pomenutog zakonskog propisa i čl. 4, 13, 15, 32, 34, 36, 42, 52, 53, 54. Krivičnog zakonika i čl. 364. Zakonika o krivičnom postupku   i z r i č e</span>
</p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 1 (jedne) godine i istovremeno odredjuje da se kazna neće izvršiti ukoliko osudjeni u roku od jedne godine ne izvrši novo krivično djelo.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 122,00 eura.</span>
</p>
<p class="p1">
<span>	Da plati ovome sudu na ime paušala iznos od 50,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Istovremeno sud optuženog primjenom pomenutog zakonskog propisa i čl. 4, 13, 15, 32, 34, 39, 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u iznosu od 400,00 (četiri stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 15/11 od 25.05.2011.g. protiv optuženog D. Dž.iz Koljena, Opština Rožaje, zbog krivičnog djela utaja poreza i doprinosa iz čl.264.st.3.u vezi st. 1. Krivičnog zakonika  (KZ).</span>
</p>
<p class="p1">
<span>	Na glavnom pretresu ODT Kalač Hajran je ostao pri podnijetoj optužnici, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Optuženi je u svojoj odbrani istakao: da je u toku 2009. i 2010.godine bio vlasnik i izvršni direktor DOO "Drvo produkt" sa sjedištem u Rožajama čija je osnovna djelatnost bila proizvodnja namještaja, stolarije i plažnog mobilijara. Da je u tom periodu stupio u poslovni odnos sa SUR "Ekspres Kairos" iz Budve i da je u toku 2009.g. ovoj firmi prodao i isporučio odredjenu količinu plažnog mobilijara u vrijednosti od oko 30.000,00 eura i kupcu dostavio fakture za tu robu, koje nije evidentirao u svojim poslovnim knjigama, niti je platio PDV, ni porez na dobit, jer je smatrao da to treba da uradi kad mu kupac robu plati, a ista mu nije plaćena u cjelosti do danas. Da se u toku 2010.g. dogovorio sa vlasnikom ove firme iz Budve da mu ispostavi fakture na iznos od oko 130.000,00 eura kao da mu je isporučio robu-plažni mobilijar u tom iznosu, koje su mu bile potrebne radi nekih formalnih radnji-opravdanja nekog njegovog poslovnog odnosa, pa mu je izdao ove fakture koje je, kao i prethodne, lično ispisao, potpisao i ovjerio pečatom njegove firme i dostavio vlasniku ove firme u Budvi, a robu mu nije isporučio, niti je ove fakture evidentirao u svojim poslovnim knjigama, tako da za iste nije platio PDV, niti porez na dobit. Kasnije je saznao da je vlasnik ove firme ove fakture zloupotrijebio za prikrivanje nekog svog finansijskog tereta, a o tome ga nije obavijestio. Istakao je da je ovoj firmi iz Budve ukupno dostavio fakture u ukupnom iznosu od 159.276,00 eura u toku 2009. i 2010.godine. Predložio je da ga sud oslobodi od optužbe, a ako ga oglasi krivim da ga što blaže kazni. Obećao je da ubuduće neće vršiti bilo kakva krivična djela. </span>
</p>
<p class="p1">
<span>	Po ovoj krivičnopravnoj stvari, sud je izveo dokaze: po saglasnosti stranaka pročitao iskaz svedoka A. M.dat u istrazi na zapisniku Ki.br. 39/11 od 17.05.2011.g., pročitao pismeni nalaz i mišljenje vještaka ekonomsko-finansijske struke Š. H.od 20.05.2011.g., potvrde o privremeno oduzetim predmetima Uprave policije-PJ Berane broj 03/2 sl. od 27.01.2011.g., br. 03/2 sl. od 24.01.2011.g., bilans uspjeha DOO "Drvo produkt" Rožaje za 2009.g., zapisnik o izvršenom inspekcijskom nadzoru Poreske uprave broj 03/18-5-791/1 od 27.01.2011.g., izvršio uvid u fakture (otpremnice i račune) DOO "Drvo produkt" Rožaje br. 9/009 od 27.04.2009.g., br. 10/009 i 2/009 od 29.04.2009.g., br. 11/009 i 3/009 od 30.04.2009.g., br. 12/009 i br. 3/009 od 09.05.2009.g., br. 3/009 od 03.07.2009.g., br. 8/009 od 05.07.2009.g., br. 8/009 od 07.08.2009.g., br. 9/010 od 09.06.2010.g., br. 11/010 od 13.06.2010.g., br. 16/010 bez datuma, br. 12/010 od 08.06.2010.g., br. 1/8 od 01.08.2010.g., br. 3/8 bez datuma i br. 4/8 od 04.08.2010.g., uvid u konta DOO "Drvo produkt" Rožaje za kupca SUR "Ekspres Kairos" iz Budve za 2009. i 2010.g., uvid u potvrdu o registraciji DOO "Drvo produkt" Rožaje, uvid u rješenje o registraciji Poreske uprave PJ Berane-Ekspozitura Rožaje br. 62-01-00359-6 od 22.03.2006.g., uvid u rješenje o registraciji za PDV Poreske uprave PJ Berane-Ekspoziture Rožaje br. 62/31-00333-7 od 22.03.2006.g. i uvid u izvod iz kaznene evidencije na ime optuženog, dok nije neposredno saslušao svedoka A.M.obzirom da je njegov iskaz iz istrage pročitan na pretresu, te bi se odlaganjem pretresa, radi njegovog neposrednog saslušanja samo nepotrebno odugovlačio postupak, a činjenično stanje bi ostalo neizmijenjeno.</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi, u smislu čl. 360. st. 2. Zakonika o krivičnom postupku (ZKP), sud je nedvosmisleno utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazu optuženog.</span>
</p>
<p class="p1">
<span>	Naime, iz iskaza svedoka A. M.proizilazi da  radi u Poreskoj upravi Crne Gore-Područna jedinica Berane kao poreski inspektor i vrši kontrolu velikih poreskih obveznika. Da je oktobra mjeseca 2010.g. dobio nalog od Poreske uprave Crne Gore da izvrši kontrolu u DOO "Drvo produkt" iz Rožaja, jer su u Opštini Budva od strane inspektora Poreske uprave prilikom vršenja kontrole poslovanja SUR "Ekspres Kairos" nadjeni računi DOO "Drvo produkt" iz Rožaja u čiju verodostojnost su posumnjali. Da je kontrolu u ovom preduzeću vršio u vremenu od 07.10.2010.g. do 27.01.2011.g. sa prekidima i sačinio zapisnik od 27.01.2011.g. u kojem je konstatovao nadjeno stanje. Kontrolom je utvrdio da je DOO "Drvo produkt" iz Rožaja u toku 2009. i 2010.g. imalo poslovni odnos sa SUR "Ekspres Kairos" iz Budve kojem je isporučivalo proizvode od drveta-plažni mobilijar i ispostavljalo fakture koje nije evidentiralo u svojim poslovnim knjigama, tako da za isporučenu robu nije plaćalo PDV, niti porez na dobit koji su dospeli za naplatu, koje činjenice se utvrdjuju i iz zapisnika o izvršenom inspekcijskom nadzoru Poreske uprave broj 03/18-5-791/1 od 27.01.2011.g., potvrda o privremeno oduzetim fakturama-otpremnicama i računima, uvidom u otpremnice i račune br. 9/009 od 27.04.2009.g., br. 10/009 i 2/009 od 29.04.2009.g., br. 11/009 i 3/009 od 30.04.2009.g., br. 12/009 i br. 3/009 od 09.05.2009.g., br. 3/009 od 03.07.2009.g., br. 8/009 od 05.07.2009.g., br. 8/009 od 07.08.2009.g., br. 9/010 od 09.06.2010.g., br. 11/010 od 13.06.2010.g., br. 16/010 bez datuma, br. 12/010 od 08.06.2010.g., br. 1/8 od 01.08.2010.g., br. 3/8 bez datuma i br. 4/8 od 04.08.2010.g. i konta za 2009. i 2010.godinu.</span>
</p>
<p class="p1">
<span>	Iz bilansa uspjeha DOO "Drvo produkt" Rožaje za 2009.godinu proizilazi da je optuženi za ovu godinu prikazao gubitak u svom preduzeću u iznosu od 8.552,00 eura. </span>
</p>
<p class="p1">
<span>	Iz nalaza i mišljenja vještaka ekonomsko-finansijske struke Š. H. od 20.05.2011.g. proizilazi da je na osnovu dokumentacije iz spisa predmeta i pregleda računovodstvene dokumentacije DOO "Drvo produkt" Rožaje našao da je preduzeće DOO "Drvo produkt" iz Rožaja u toku 2009. i 2010.godine isporučio robu preduzetniku SUR "Ekspres Kairos" iz Budve i ispostavio mu fakture-otpremnice i račune broj br. 9/009 od 27.04.2009.g., br. 10/009 i 2/009 od 29.04.2009.g., br. 11/009 i 3/009 od 30.04.2009.g., br. 12/009 i br. 3/009 od 09.05.2009.g., br. 3/009 od 03.07.2009.g., br. 8/009 od 05.07.2009.g., br. 8/009 od 07.08.2009.g. u ukupnom iznosu do 138.900,00 eura i br. 9/010 od 09.06.2010.g., br. 11/010 od 13.06.2010.g., br. 16/010 bez datuma, br. 12/010 od 08.06.2010.g., br. 1/8 od 01.08.2010.g., br. 3/8 bez datuma i br. 4/8 od 04.08.2010.g., u ukupnom iznosu od 20.376,00 eura, što ukupno iznosi 159.276,00 eura. Da ovi računi i otpremnice nijesu knjiženi u 2009. i 2010.godini odnosno nijesu evidentirani u poslovnim knjigama preduzeća DOO "Drvo produkt" iz Rožaja, tako da po tom osnovu nije plaćen PDV za ovaj period u ukupnom iznosu od 23.142,81 eura, niti porez na dobit u ukupnom iznosu od 9.460,00 eura.</span>
</p>
<p class="p1">
<span>	Imajući u vidu nalaz i mišljenje ovog vještaka, koji je sud prihvatio kao jasan, objektivan i stručan, a dovodeći isti u vezu sa iskazom svedoka A.M., te navodima iz zapisnika o izvršenom inspekcijskom nadzoru Poreske uprave od 27.01.2011.g., navedenim fakturama-otpremnicama i računima, bilansom uspjeha za 2009.godinu i ostalim izvedenim dokazima, zaista se nedvosmisleno utvrdjuje da je optuženi u kritičnom periodu kao izvršni direktor i vlasnik DOO "Drvo produkt" Rožaje prodao robu-plažni mobilijar SUR "Ekspres Kairos" iz Budve po navedenim fakturama-otpremnicama i računima u ukupnom iznosu od 159.276,00 eura, a iste nije prikazao u poslovnim knjigama preduzeća, što je bio dužan shodno čl. 4. st. 5, 6. i 7. Zakona o računovodstvu i reviziji, a sve u namjeri da njegovo preduzeće izbjegne plaćanje PDV-a i poreza na dobit u kojoj namjeri je u 2009.godini prikazao gubitak po bilansu uspjeha u iznosu od 8.552,00 eura, dajući pritom lažne podatke o zakonito stečenim prihodima i prikrivajući prave podatke radi utvrdjivanja obaveza po osnovu izvršenog prometa roba i usluga, te je na taj način izbjegao plaćanje PDV-a u iznosu od 23.142,81 eura i poreza na dobit u iznosu od 9.460,80 eura, što je bio dužan platiti shodno čl. 18, 31. i 34. Zakona o porezu na dodatu vrijednost i čl. 7. i 28. Zakona o porezu na dobit pravnih lica.</span>
</p>
<p class="p1">
<span>	Sud je cijenio iskaz optuženog, pa je isti prihvatio u dijelu u kojem ne spori odlučne činjenice koje su utvrdjene u postupku, obzirom da je njegov iskaz, u ovom dijelu, potvrdjen dokazima izvedenim u postupku, tako da nema sumnje u drugačije činjenično stanje. Medjutim, iskaz optuženog, u dijelu u kojem navodi da navedene fakture-otpremnice i račune nije evidentirao u svojim poslovnim knjigama za 2009.godinu i nije platio PDV i porez na dobit, jer je smatrao da to treba da uradi kada mu kupac plati robu u cjelosti i da fakture iz 2010.godine nije evidentirao u svojim poslovnim knjigama i nije platio PDV i porez na dobit, jer robu nije isporučio kupcu, već mu je fakture dao fiktivno radi opravdanja nekog poslovnog odnosa ove firme iz Budve, sud nije prihvatio, obzirom da je njegov iskaz, u ovom dijelu, neuvjerljiv, neobjektivan i ne nalazi oslonca u dokazima izvedenim u postupku, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi u vremenskom periodu od 27.04.2009.g., do 04.08.2010.g., u Rožajama, u namjeri da pravno lice DOO «Drvo produkt» Rožaje, čiji je vlasnik i izvršni direktor izbjegne plaćanje poreza i drugih propisanih dažbina, protivno odredbama čl. 18, čl. 31. i čl. 34. Zakona o porezu na dodatu vrijednost (Sl. list RCG br. 65/01, 12/02, 38/02, 72/02, 21/03, 76/05, 04/06 i Sl.list CG 16/07) i čl. 7. i čl. 28. Zakona o porezu na dobit pravnih lica (Sl.list RCG 65/01,12/02,80/04 i Sl.list CG 40/08 i 86/09), davao lažne podatke o zakonito stečenim prihodima i prikrivao podatke koji se odnose na utvrđivanje obaveza i to izvršeni promet roba i usluga, po prodatoj robi SUR «Ekspres Kairosu» iz Budve, po fakturama (otpremnice i računi) izdatim u 2009. i 2010.godini, i to: br. 9/009 od 27.04.2009.g., br. 10/009 i 2/009 od 29.04.2009.g., br. 11/009 i 3/009 od 30.04.2009.g., br. 12/009 i br. 3/009 od 09.05.2009.g., br. 3/009 od 03.07.2009.g., br. 8/009 od 05.07.2009.g., br. 8/009 od 07.08.2009.g.,  br. 9/010 od 09.06.2010.g., br. 11/010 od 13.06.2010.g., br. 16/010 bez datuma,  br. 12/010 od 08.06.2010.g., br. 1/8 od 01.08.2010.g., br. 3/8 bez datuma i br. 4/8 od 04.08.2010.g., u ukupnom iznosu od 159.276,00 eura, na način što izvršenu prodaju robe nije prikazao u svojoj poslovnoj dokumentaciji-poslovnim knjigama što je suprotno odredbama čl. 4. st. 5, 6. i 7. Zakona o računovodstvu i reviziji (Sl.list RCG 69/05 i Sl.list CG 80/08) kao i u prijavama poreza, već je u 2009.godini prikazao gubitak po bilansu uspjeha u iznosu od 8.552,00 eura, izbjegavajući na taj način plaćanje PDV-a za 2009. i 2010. godinu, u iznosu od 23.142,81 eura, i na ime poreza na dobit u iznosu od 9.460,80 eura.</span>
</p>
<p class="p1">
<span>	Cijeneći psihički odnos optuženog prema učinjenom krivičnom djelu, sud je našao da je isti bio svestan svog djela tj. svestan da na opisani način daje lažne podatke o zakonito stečenim prihodima i prikriva podatke radi utvrdjivanja obaveza u namjeri da njegovo preduzeće izbjegne plaćanje poreza i drugih propisanih dažbina u navedenom iznosu, koje plaćanje je na ovaj način izbjegao, i to je htio, pa je postupao sa direktnim umišljajem.</span>
</p>
<p class="p1">
<span>	Pravnom ocjenom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela utaja poreza i doprinosa iz čl. 264. st. 3. u vezi st. 1. KZ, za koje djelo je sud istog oglasio krivim i izrekao mu uslovnu osudu utvrdjujući mu pritom kaznu zatvora u trajanju od 1 (jedne) godine i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo. Pošto je za ovo krivično djelo pored kazne zatvora kumulativno propisana i novčana kazna, sud je optuženog istovremeno osudio i na novčanu kaznu u iznosu od 400,00 (četiri stotine) eura. </span>
</p>
<p class="p1">
<span>	Prilikom izricanja ovakve vrste krivične sankcije i odmjeravanja visine novčane kazne, sud je imao u vidu sve okolnosti koje utiču da kazna bude veća ili manja iz čl. 42. KZ, pa je optuženom od olakšavajućih okolnosti cijenio njegove porodične prilike-otac 3 djece od kojih jedno maloljetno, njegovu raniju neosudjivanost, dok otežavajućih okolnosti na strani optuženog nije bilo.</span>
</p>
<p class="p1">
<span>	Cijeneći navedene okolnosti, kao i težinu učinjenog krivičnog djela, stepen krivice optuženog, stepen nastupele posledice, okolnosti pod kojima je djelo izvršeno i imovno stanje optuženog, sud je istom izrekao uslovnu osudu i novčanu kaznu u naznačenom iznosu, ubijedjen da će upozorenje uz prijetnju kazne i izrečena novčana kazna u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.         </span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. ZKP, sud je obavezao optuženog da plati ovome sudu na ime troškova krivičnog postupka iznos od 122,00 eura, koji troškovi se odnose na ime troškova za vještačenje.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 50,00 eura.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 16.08.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Azra Dacić s.r.					Milosav Zekić  s.r.</span>
</p>
<p class="p1"></p>
<p class="p3">
<span>PRAVNA POUKA: protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>


</body>
<div style="text-align: justify">
	OSNOVNI SUD U DANILOVGRADU<br>
	K.br.88/10<br>
	Dana 28.06.2011.godine<br>
	&nbsp;<br>
	&nbsp;</div>
<div style="text-align: center">
	U IME NARODA</div>
<div style="text-align: justify">
	&nbsp;<br>
	OSNOVNI SUD U DANILOVGRADU, kao prvostepeni krivični, po sudiji Vladimiru Novoviću, kao pojedincu, uz učešće Ane Ivanović, kao zapisničara u krivičnom predmetu okrivljenog M.M. iz D., zbog krivičnih djela prevara iz čl.244 st.1 KZ, neosnovano dobijanje i korišćenje kredita i druge pogodnosti iz čl.245 st.1 KZ i zloupotreba povjerenja iz čl.249 st.1 KZ, po optužnom predlogu oštećenog kao tužioca V.M. od 21.06.2010.godine, koji je na glavnom pretresu zastupao oštećeni kao tužilac V.M., nakon glavnog i javnog pretresa održanog dana 28.06.2011.godine, u prisustvu oštećenog kao tužioca i odsustvu uredno pozvanog okrivljenog, donio je dana 28.06.2011. godine, a dana 30.06.2011.godine javno objavio,<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	&nbsp;<br>
	Okrivljeni M.M., od oca S. i majke M1., rodjene M2., rodjen ...godine na C., sa mjestom prebivališta u opštini D. - P. bb, neoženjen, bez djece, privatno radi kao keramičar, državljanin Crne Gore, završio osnovnu školu, pismen, vojsku služio 1987.godine u Nišu, lošeg imovnog stanja, neosudjivan.<br>
	&nbsp;<br>
	Na osnovu čl.363 tač.3 ZKP-a,<br>
	&nbsp;</div>
<div style="text-align: center">
	OSLOBAĐA SE OD OPTUŽBE</div>
<div style="text-align: justify">
	&nbsp;<br>
	Kojom je predstavljeno da je:<br>
	&nbsp;<br>
	Zloupotrijebio povjerenje oštećenog V.M., na način što ga je u namjeri da sebi pribavi protivpravnu imovinsku korist lažnim prikazivanjem činjenica da je zaposlen, odnosno da stiče prihode i da može otplatiti kredit, doveo i održavao u zabludi da na štetu svoje imovine pristane da mu bude žirant kod mikrokreditne organizacije "A.m." iz D., kako bi mu vratio dug u iznosu od 500,00 eura, a koju dokumentaciju mu je oštećeni potpisao i ovjerio. Medjutim, oštećeni V.M. je u medjuvremenu saznao da je okrivljeni nezaposleno lice, kockar, bez prihoda i samim tim kreditno nesposoban, nakon čega je oštećeni pozvao M.M. i sa njim postigao usmeni sporazum da novac koji mu duguje za vozilo odmah ne vraća, već da to učini za period od godinu dana, a da pripremljenu dokumentaciju ne koristi u svrhu podizanja kredita. Kako je dokumentacija oštećenog V.M., a koja se odnosila na podizanje kredita, ostala kod okrivljenog, okrivljeni je bez znanja i protiv volje oštećenog upotrijebio, time zloupotrijebivši njegovo povjerenje, tako da je došlo do realizacije predmetnog kredita i dana 29.12.2008.godine, okrivljeni podiže kredit u iznosu od 2.500,00 eura, koji nije otplaćivao redovno, usljed čega je oštećenom nanesena šteta, jer je kao žirant solidarno vraćao dug "A.m." DOO,<br>
	&nbsp;<br>
	- čime bi počinio krivična djela prevara iz čl.244 st.1 KZ, neosnovano dobijanje i korišćenje kredita i druge pogodnosti iz čl.245 st.1 KZ i zloupotreba povjerenja iz čl.249 st.1 KZ.<br>
	&nbsp;<br>
	Na osnovu čl.212 st.3 ZKP-a, oštećeni kao tužilac V.M. se radi ostvarivanja imovinsko-pravnog zahtjeva upućuje na parnični postupak.&nbsp;<br>
	&nbsp;<br>
	Troškovi postupka padaju na teret budžetskih sredstava suda.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom oštećenog kao tužioca V.M. od 21.06.2010.godine, a koji je oštećeni kao tužilac precizirao u završnoj riječi okrivljenom M.M. stavljeno je na teret izvršenje krivičnih djela prevara iz čl.244 st.1 KZ, neosnovano dobijanje i korišćenje kredita i druge pogodnosti iz čl.245 st.1 KZ i zloupotreba povjerenja iz čl.249 st.1 KZ, a na način kako je to bliže predstavljeno u činjeničnom opisu izreke presude. U završnoj riječi oštećeni kao tužilac je predložio da sud okrivljenog oglasi krivim i osudi po zakonu i postavio je imovinsko-pravni zahtjev u iznosu od 1.727,24 eura, zajedno sa redovnom kamatom koju priznaje CB CG. &nbsp;<br>
	&nbsp;<br>
	Glavni pretres od 28.06.2011.godine, shodno čl.453 st.3 ZKP-a, održan je u odsustvu uredno pozvanog okrivljenog M.M., koji je prethodno bio saslušan, a njegovo prisustvo nije bilo nužno.<br>
	&nbsp;<br>
	Okrivljeni M.M. u odbrani datoj na glavnom pretresu u bitnom je naveo da se sa oštećenim V.M. upoznao na način što mu je prodao jedno putničko motorno vozilo i to 2-3 mjeseca prije nego što je podigao kredit u "A.m." DOO. To vozilo prodao je oštećenom V.M. za iznos od 500,00 eura. Odmah nakon prodaje vozila, oštećeni V.M. ga je pitao da mu vrati vozilo, a da on njemu vrati novac koji je primio na ime kupoprodajne cijene. Tvrdi da mu je V.M. tom prilikom kazao i da će ga sačekati za taj novac jedno 3 do 4 mjeseca. Uzeo je vozilo kod sebe. Nije imao da vrati oštećenom V.M. 500,00 eura koje je bio uzeo na ime kupoprodajne cijene, iz razloga što je primljeni novac već bio iskoristio za vraćanje jednog ranijeg duga, a u to vrijeme nije imao posla kao keramičar. Zbog toga je pitao V.M. da mu bude žirant za podizanje kredita kod "A.m." DOO u D. Oštećeni V.M. je prihvatio da mu bude žirant, a dogovor je bio da mu nakon podizanja kredita vrati 500,00 eura. Drugi žirant za predmetni kredit bio je B.D., sa kojim se upoznao preko jednog prijatelja. Zajedno sa ovim prijateljem otišao je kod B.D. koji je pristao da mu bude žirant, potpisujući mu izjavu o jemstvu i ovjeravajući administrativnu zabrane. Takodje je i oštećeni V.M. prethodno bio potpisao izjavu o jemstvu i istu mu je predao zajedno sa administrativnom zabranom. Pojasnio je da su i oštećeni V.M. i B.D. bili upoznati sa iznosom kredita koji je trebalo da podigne. Podigao je kredit kod "A.m." DOO u iznosu od 2.500,00 eura. Obzirom da je imao dugova, jer je uzimao novac na kamatu, cijeli iznos od dobijenog kredita odmah je vratio kamatašima. Nakon što je podigao kredit, nekoliko puta se čuo sa oštećenim V.M. i kazao mu je da će mu vratiti 500,00 eura čim zaradi nešto od keramičarskih radova. Istakao je da oštećenom V.M. nije nudio da mu ponovo da vozilo, niti mu je nudio bilo kakve druge stvari, kao eventualnu zamjenu za dug. Tvrdi da nema nepokretnosti, te da živi u očevoj kući. Dalje je naveo da se dva-tri puta gledao sa oštećenim V.M., nakon što mu je oštećeni V.M. predao izjavu o jemstvu i administrativnu zabranu, a prije nego što je bio podigao kredit. U tim susretima, oštećeni V.M. mu nije govorio da odustaje od toga da mu bude žirant. Vrlo brzo nakon što mu je oštećeni V.M. predao izjavu o jemstvu i administrativnu zabranu, njemu je bio odobren kredit, kada je i podigao novčana sredstva. Tek nakon što je podigao novčana sredstva, oštećeni V.M. mu je kazao da odustaje od toga da mu bude žirant. B.D. ni prije podizanja kredita, a ni poslije podizanja kredita nije govorio da odustaje od toga da mu bude žirant. Prije nego što je podigao kredit, nikakvog dogovora izmedju njega, oštećenog V.M. i B.D. nije bilo o tome da povuče kreditnu dokumentaciju koju je već bio predao. Kazao je i da je od podignutog kredita izmirio negdje oko polovine duga prema banci. Nakon što je podigao kredit bio se dogovorio sa K.D. iz D. da radi kod njega, odnosno da vrši sječu šume, a da on njemu zauzvrat otplaćuje rate za kredit. Kod njega je radio jedno mjesec i po dana, nakon čega je odustao, obzirom da mu ovaj K.D. ništa nije uplatio. Još je naveo da priznaje dug prema oštećenom V.M. i tražio je da se sa njim dogovori da mu dugovani iznos vrati u ratama, pa čak i uz odgovarajuću kamatu.&nbsp;&nbsp;<br>
	&nbsp;<br>
	Sud je u dokaznom postupku na glavnom pretresu saslušao oštećenog kao tužioca V.M., kao svjedoka, saslušao svjedoka B.D., izvršio uvid u obavještenje "A.m." DOO br.3884 od 14.05.2009.godine, pročitao odluku "A.m." DOO o aktiviranju garancije br.9451 od 27.10.2009.godine, izvršio uvid u plan otplate kredita "A.m." DOO, a na ime okrivljenog M.M., izvršio uvid u potvrdu "A.m." DOO br.10593 od 28.10.2010.godine i pročitao izvod iz kaznene evidencije Uprave policije Ispostava Cetinje br.02-245-1894 od 24.05.2011.godine, izdat na ime okrivljenog.<br>
	&nbsp;<br>
	Oštećeni kao tužilac V.M. u svjedočkom iskazu datom na glavnom pretresu u bitnom je naveo da je preko R.Z. stupio u kontakt sa okrivljenim M.M., a vezano za kupovinu jednog vozila. Od okrivljenog M.M. kupio je vozilo za iznos od 500,00 eura, a koji iznos mu je u cjelosti isplatio. Tom prilikom tvrdi da mu je M.M. kazao da vozilo prodaje jer ima dug zbog kocke. Naknadno se ispostavilo da je vozilo bilo tehnički neispravno, pa se dogovorio sa okrivljenim M.M. da mu vrati vozilo, a da okrivljeni njemu vrati 500,00 eura, s tim što je okrivljeni bio dužan da njemu vrati novac kada vozilo proda drugom kupcu ili pak kada podigne kredit. Zbog toga je pristao da bude žirant M.M. prilikom podizanja kredita kod "A.m." DOO. Tvrdi da nije znao za koliki iznos kredita treba da žirira, a da se lično potpisao na izjavi za žiranta dana 17.12.2008.godine, kog dana je i ovjerio administrativnu zabranu u Fondu PIO. Oba ova dokumenta je predao okrivljenom M.M. zajedno sa fotokopijom lične karte. Par dana nakon što je okrivljenom M.M. predao ovu dokumentaciju za kredit, saznao je da okrivljeni M.M. nije u radnom odnosu i da je kreditno nesposobno lice. Zbog toga je okrivljenog M.M. pozvao da kod njega dodje u D.Z., što je ovaj i učinio. Kada je okrivljeni M.M. došao, sjeo je u njegovo vozilo i tada mu je kazao da ne aktivira kreditnu dokumentaciju, te da će sačekati i duži vremenski period za povraćaj 500,00 eura, koje mu je okrivljeni bio dužan. Tom prilikom okrivljeni M.M. se sa tim potpuno saglasio. Sjeća se da ga je dana 30.05.2009.godine pozvao službenik "A.m." DOO i obavijestio ga o neurednom vraćanju kredita od strane okrivljenog M.M.. Tada je saznao da je njegova kreditna dokumentacija upotrijebljena mimo njegove volje. Saznao je da je i B.D. žirant na pomenutom kreditu, pa je sa njim stupio u kontakt. Zajedno sa B.D. jedno vrijeme je solidarno vraćao kredit okrivljenog M.M., a nakon toga kredit je vraćao samo on. Ukupno je otplatio 1.227,24 eura. Pojasnio je da je u momentu kada ga je službenik banke obavijestio da treba da vraće kredit, uspio da stupi u kontakt sa okrivljenim M.M. i izdejstvovao je da on plati dvije zaostale rate u ukupnom iznosu od 280,00 eura, nakon čega je okrivljeni M.M. ponovo prestao da otplaćuje kredit. Kada je primio naknadno obavještenje banke, pokušao je da stupi u kontakt sa okrivljenim M.M., ali u tome nije uspio. Još je naveo i da je prije penzionisanja oko 25 godina radio u privredi, kao direktor u industriji namještaja "M.R." u P., tako da dobro poznaje poslovanje koje se tiče ugovora o prodaji i ugovora o jemstvu. Smatrao je da ne treba u pisanoj formi da raskida ugovor o jemstvu, iz razloga što je vjerovao da će okrivljeni M.M. ispoštovati dogovor. Takodje je vjerovao da okrivljeni M.M. neće predavati dokumentaciju u banku, zbog čega prilikom susreta od njega nije tražio da mu vrati izjavu o jemstvu i ovjerenu administrativnu zabranu.&nbsp;&nbsp;<br>
	&nbsp;<br>
	Svjedok B.D. u iskazu datom na glavnom pretresu u bitnom je naveo da ga je negdje u decembru mjesecu 2008.godine njegov prijatelj D.R. zamolio da bude žirant okrivljenom M.M. Tom prilikom D.R. mu je kazao da okrivljeni M.M. nije zaposlen, te da privatno ponekad obavlja neke poslove. Istovremeno mu je D.R. garantovao da će okrivljeni M.M. uredno izmirivati obaveze, te da u slučaju da ukoliko okrivljeni ne bude izmirivao obaveze po osnovu ugovora o kreditu, da će ih on preuzeti na sebe. Pristao je da bude žirant, tj. jemac okrivljenom M.M.u za podizanje kredita kod "A.m." DOO, potpisao je izjavu za žiranta i ovjerio administrativnu zabranu u A.Z.R., gdje je inače zaposlen. Ta dokumenta predao je lično okrivljenom M.M. i tada ga je okrivljeni obavijestio da je obezbijedio još jednog žiranta, te da se radi o V.M. Poslije par mjeseci službenik iz "A.m." DOO ga je obavijestio da se rate za kredit, gdje je jemčio, uredno ne vraćaju. Ubrzo mu je stiglo i pisano obavještenje iz "A.m." DOO. Pozvao je D.R. i on mu je kazao da će urgirati kod okrivljenog M.M. da se dospjele rate za kredit plate. Mjesec dana nakon toga stiglo mu je pisano upozorenje od DOO "A.m." da je shodno ugovoru dužan da podignuti kredit vrati u cjelosti. Otišao je do prostorija DOO "A.m." i tamo je postigao sporazum da se dospjele rate kredita plate odmah, a da se nakon toga nastavi sa izmirivanjem rata, kako&nbsp; je to bilo predvidjeno u ugovoru o kreditu. Tvrdi da je po ranijem dogovoru D.R. odmah isplatio dospjeli iznos duga, a kasnije i mjesečne rate, sve do iznosa koji je njega opterećivao. Pojasnio je da od okrivljenog M.M. nije tražio da izjavu žiranta i ovjerenu administrativnu zabranu ne koristi za podizanje kredita.&nbsp;<br>
	&nbsp;<br>
	Iz uvida u obavještenje "A.m." DOO br.3884 od 14.05.2009.godine, utvrdjuje se da je "A.m." DOO poslao oštećenom V.M., kao solidarnom jemcu po ugovoru o kreditu br.0126806211 opomenu pred aktiviranje garancija za klijenta M.M., koji je podigao kredit u iznosu od 2.500,00 eura i to iz razloga neisplaćivanja dospjelih rata u iznosu od 280,00 eura.<br>
	&nbsp;<br>
	Iz odluke "A.m." DOO o aktiviranju garancije br.4951 od 27.10.2009.godine, utvrdjuje se da je DOO "A.m." kao davaoc kredita, dao rok od 8 dana okrivljenom M.M. kao korisniku kredita da izmiri preostali iznos duga od 2.250,00 eura, a po ugovoru o kreditu br. 0126806211 od 29.12.2008.godine. Ovom odlukom odredjeno je i da ukoliko korisnik kredita ne izmiri dug u navedenom roku, da će se pokrenuti postupak aktiviranja garancija i naplate od solidarnih dužnika - jemaca B.D. i V.M.<br>
	&nbsp;<br>
	Iz uvida u plan otplate kredita "A.m." DOO, a na ime okrivljenog M.M., utvrdjuje se da je okrivljeni podigao kredit kod "A.m." DOO dana 29.12.2008.godine u iznosu od 2.500,00 eura, da je prosta kamatna stopa 17,40%, a efektivna kamatna stopa 35,92%, te da je planirano da se kredit isplati u 23 mjesečne rate od 140,00 eura i jedne mjesečne rate od 150,00 eura i to počev od 03.02.2009.godine, pa do 03.01.2011.godine.&nbsp; &nbsp;&nbsp;<br>
	&nbsp;<br>
	Iz uvida u potvrdu "A.m." DOO br.10593 od 28.10.2010.godine, utvrdjuje se da je kredit br.126806211 klijenta M.M. koji je bio podignut dana 29.12.2008.godine, u iznosu od 2.500,00 eura u potpunosti izmiren, te da je žirantu - solidarnom dužniku V.M. na osnovu administrativne zabrane ukupno odbijeno 1.227,24 eura.&nbsp; &nbsp;<br>
	&nbsp;<br>
	Iz izvoda iz kaznene evidencije Uprave policije Ispostava Cetinje br.02-245-1894 od 24.05.2011.godine, izdatog na ime okrivljenog M.M., utvrdjuje se da isti nije osudjivan.<br>
	&nbsp;<br>
	Cijeneći odbranu okrivljenog i dokaze izvedene na glavnom pretresu sud je zaključio&nbsp; da nema dokaza da je okrivljeni M.M. počinio krivična djela prevara iz čl.244 st.1 KZ, neosnovano dobijanje i korišćenje kredita i druge pogodnosti iz čl.245 st.1 KZ i zloupotreba povjerenja iz čl.249 st.1 KZ, na način mjesto i vrijeme kako je to predstavljeno u izreci presude, zbog čega ga je na osnovu čl.363 tačka 3 ZKP-a oslobodio od optužbe.<br>
	&nbsp;<br>
	Naime, iz odbrane okrivljenog M.M. i iskaza oštećenog kao tužioca V.M., saslušanog u svojstvu svjedoka, utvrdjuje se da je oštećeni V.M. pristao da bude žirant - jemac okrivljenom za kredit koji je okrivljeni trebao da podigne kod DOO "A.m.". Pri tom, oštećeni V.M. tvrdi da je lično potpisao izjavu o jemstvu za taj kredit i ovjerio administrativnu zabranu u Fondu PIO, a koje je isprave zajedno sa fotokopijom lične karte predao okrivljenom M.M. Iz iskaza svjedoka B.D., koji iskaz je sud u cjelosti prihvatio, jer je logičan, utvrdjuje se da je i on bio jemac za pomenuti kredit, da je potpisao izjavu žiranta, koju je zajedno sa ovjerenom administrativnom zabranom predao okrivljenom M.M. Iz odbrane okrivljenog, obavještenja "A.m." DOO br.3884 od 14.05.2009.godine, odluke "A.m." DOO o aktiviranju garancije br.9451 od 27.10.2009.godine i plana otplate kredita "A.m." DOO se utvrđuje da je okrivljeni takvu dokumentaciju predao u "A.m." DOO, nakon čega mu je odobren kredit i isplaćen novac u iznosu od 2.500 eura.<br>
	&nbsp;<br>
	Medjutim, sud nije prihvatio dio iskaza oštećenog kao tužioca V.M., saslušanog u svojstvu svjedoka, a u kojem je naveo da je prije nego što je okrivljeni podigao kredit, a nakon što je saznao da je okrivljeni M.M. nezaposlen i kreditno nesposoban, sreo se sa njim i postigao dogovor da okrivljeni ne aktivira kreditnu dokumentaciju, tj.personalno obezbjedjenje u vidu jemstva za kredit. Ovo s toga što je nelogično da oštećeni V.M., tada kada kredit još nije podignut, prilikom tog susreta sa okrivljenim M.M. ne traži od njega da mu vrati izjavu o jemstvu i ovjerenu administrativnu zabranu, te kopiju lične karte, već samo navodno od okrivljenog traži da mu kaže - obeća da takvu dokumentaciju neće iskoristiti za podizanje kredita, iako zna da je okrivljenom novac prijeko potreban, jer mu je, kako on kaže, okrivljeni ranije, prilikom prodaje vozila saopštio da ima dug koji potiče iz kockanja. Pri tom, oštećeni V.M., kao bivši direktor u privredi, gdje je radio oko 25 godina, tvrdi da dobro poznaje dejstvo ugovora o jemstvu, pa je potpuno nelogično to da, ukoliko kredit nije bio podignut, nije išao u "A.m." DOO da raskine ugovor o jemstvu jer se ugovorom o jemstvu jemac obavezuje prema povjeriocu da će ispuniti punovažnu i dospjelu obavezu dužnika, ako to dužnik ne učini. Sve to upućuje na zaključak da oštećeni V.M., prije nego što je okrivljeni podigao kredit, nije tražio od okrivljenog da ne predaje dokumentaciju u kojoj je on jemac za kredit. Takvu činjenicu potvrdjuje i okrivljeni, koji u odbrani, pak, navodi da je V.M. tek nakon podizanja kredita njemu saopštio da odustaje od toga da mu bude žirant. Uz to iz iskaza oštećenog V.M. proizilazi i da je okrivljeni po pozivu oštećenog kada je oštećenog službenik banke obavijestio o nevraćanju rata za kredit isplatio dvije zaostale rate u iznosu od 280,00 eura.<br>
	&nbsp;<br>
	Krivično djelo prevara &nbsp;iz čl. 244 st. 1 KZ, čini onaj ko u namjeri da sebi ili drugom pribavi protivpravnu imovinsku korist dovede koga lažnim prikazivanjem činjenica ili prikrivanjem činjenica u zabludu ili ga održava u zabludi i time ga navede da ovaj na štetu svoje ili tudje imovine nešto učini ili ne učini. Navodjenje nekog lica na činjenje ili nečinjenje&nbsp; podrazumijeva stvaranje odluke kod drugoga da preduzme neku djelatnost ili da se uzdrži od preduzimanja djelatnosti. Dovodjenje u zabludu&nbsp; znači stvaranje pogrešne predstave o nečem, a održavanje u zabludi znači da se neko već nalazi u zabludi o nekim važnim činjenicama i da se takva predstava održava, a to se čini lažnim prikazivanjem ili prikrivanjem činjenica. Lažno prikazivanje činjenica postoji kada se tvrdi da postoji nešto što ne postoji&nbsp; ili kad se ono što postoji prikazuje neistinito, dok prikrivanje činjenica znači obmanjivanje o nepostojanju postojećih činjenica ili prećutkivanje njihovog postojanja odnosno njihove sadržine, u slučajevima kada je postojala obaveza saopštavanja tih činjenica.<br>
	&nbsp;<br>
	U konkretnom slučaju nema dokaza da je okrivljeni, u namjeri da sebi pribavi protivpravnu imovinsku korist, lažnim prikazivanjem činjenica doveo i održavao u zabludi oštećenog V.M. da na štetu svoje imovine nešto učini. Naime, kako je to činjenično utvrdjeno, oštećeni V.M. je i pored toga što je prije davanja jemstva znao da okrivljeni ima dug sa kocke, te da ima dug i prema njemu u iznosu od 500,00 eura, potpisivanjem administrativne zabrane i izjave žiranta pristao da ispuni obavezu okrivljenog prema banci po osnovu ugovora o kreditu, ako to okrivljeni ne učini. Dakle, po utvrdjenju suda radi se o gradjansko pravnom odnosu - obligaciji.<br>
	&nbsp;<br>
	Zbog toga nema dokaza da je okrivljeni počinio krivično djelo prevara iz čl.244 st. 1 KZ.<br>
	&nbsp;<br>
	Krivično djelo zloupotreba povjerenja iz čl.249 st.1 KZ čini onaj ko zastupajući imovinske interese nekog lica ili starajući se o njegovoj imovini, zloupotrijebi data mu ovlašćenja u namjeri da time sebi ili drugom pribavi imovinsku korist ili da ošteti lice čije imovinske interese zastupa ili o čijoj se imovini stara.<br>
	&nbsp;<br>
	U ovom krivičnom događaju, a imajući u vidu naprijed navedeno činjenično utvrdjenje, nema dokaza da je okrivljeni u predmetnom odnosu zastupao imovinske interese oštećenog po nekom osnovu, kao što su zakon, ugovor i drugo, niti da se pak po ovim osnovima starao o imovini oštećenog, a samim tim ni da je zloupotrijebio data mu ovlašćenja. U ovom odnosu oštećeni je bio jemac, tj. personalno sredstvo obezbjedjenja za potraživanje banke prema okrivljenom.<br>
	&nbsp;<br>
	Zbog toga nema dokaza ni da je okrivljeni počinio krivično djelo zloupotreba povjerenja iz čl.249 st.1 KZ.<br>
	&nbsp;<br>
	Krivično djelo neosnovano dobijanje i korišćenje kredita i druge pogodnosti iz čl.245 st.1 KZ čini onaj ko lažnim prikazivanjem činjenica ili njihovim prikrivanjem dobije za sebe ili drugog kredit, subvenciju ili drugu pogodnost, iako za to ne ispunjava propisane uslove.<br>
	&nbsp;<br>
	Kako je okrivljeni bio podnio urednu dokumentaciju za kredit, gdje su sredstvo obezbjedjenja bila dva žiranta - jemca, oštećeni V.M. i svjedok B.D., koji su potpisali izjave žiranta i administrativne zabrane, to nema dokaza ni da je okrivljeni počinio krivično djelo neosnovano dobijanje i korišćenje kredita i druge pogodnosti iz čl.245 st.1 KZ. Na drugačiju odluku suda nije bila od uticaja utvrdjena činjenica da je oštećeni V.M. nakon dobijanja i podizanja kredita od strane okrivljenog odlučio da odustane od toga da bude jemac, tj. žirant.&nbsp;&nbsp;<br>
	&nbsp;<br>
	Sud je cijenio i druge provedene dokaze pa je našao da su bez uticaja na drugačije presuđenje u ovoj krivično-pravnoj stvari.<br>
	&nbsp;<br>
	Prilikom izvodjenja prednjih zaključaka sud je imao u vidu odbredbu čl. 3 st. 3 ZKP-a, a u kojoj je propisano da sumnju o postojanju činjenice koja čini obilježje krivičnog djela ili od koje zavisi primjena neke odredbe krivičnog zakonodavstva sud rješava na način koji je povoljniji za okrivljenog.<br>
	&nbsp;<br>
	Obzirom da je okrivljeni oslobodjen od optužbe za navedena krivična djela, sud je oštećenog kao tužioca V.M., osnovom čl.212 st.3 ZKP-a, radi ostvarivanja imovinsko-pravnog zahtjeva uputio na parnicu.<br>
	&nbsp;<br>
	Kako je okrivljeni oslobođen od optužbe, to troškovi krivičnog postupka na osnovu čl. 203 st.1 ZKP-a padaju na teret budžetskih sredstava suda.<br>
	&nbsp;<br>
	Na osnovu izloženog, a primjenom čl.363 tač.3 ZKP-a, odlučeno je kao u izreci.<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude dozvoljena je žalba Višem sudu u Podgorici u roku od 8 dana od dana prijema pismenog otpravka presude, a preko ovog suda.<br>
	&nbsp;<br>
	Za tačnost otpravka<br>
	Upravitelj sudske pisarnice,<br>
	Ratimir Brajović<br>
	&nbsp;</div>

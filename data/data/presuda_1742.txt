<div style="text-align: right;">
	K.br.262/10</div>
<div style="text-align: center;">
	U IME NARODA</div>
VIŠI SUD U PODGORICI, kao prvostepeni krivični u vijeću sastavljenom od sudije Vesne Moštrokol,<br>
kao predsjednika vijeća i sudija porotnika Pavićević Dobrica i Vlahović Velimira, kao članova vijeća, uz<br>
učešće Anke Raković, kao zapisničara, u krivičnom predmetu protiv R. V. iz Podgorice, koga brani<br>
branilac po službenoj dužnosti R. R. advokat iz Podgorice, zbog krivičnog djela neovlašćena<br>
proizvodnja, držanje i stavljanje u promet opojnih droga iz čl.300 st.1 Krivičnog zakonika, po optužnici<br>
Višeg državnog tužioca u Podgorici Kt.br.192/10 od 13.10.2010.godine, koju je na glavnom pretresu<br>
zastupala Lepa Medenica, zamjenik VDT-a u Podgorici, nakon održanog usmenog, glavnog i javnog<br>
pretresa, započetog 26.11.2010.godine, završenog 15.02.2011.godine, u prisustvu zastupnika optužbe,<br>
optuženog i njegovog branioca, nakon tajnog vijećanja i glasanja, donio je 17.02.2011.godine i istog<br>
dana javno objavio
<div style="text-align: center;">
	P R E S U D U</div>
Optuženi:<br>
R.V., rodjen.... godine u P., stalno nastanjen u mjestu rodjenja, ul. Dj. D. br..., državljanin Crne Gore,<br>
nezaposlen, neoženjen, pismen, završio osnovnu školu, srednjeg imovnog stanja, osudjivan presudom<br>
Osnovnog suda u Podgorici K.br.392/10 od 06.10.2010. godine zbog krivičnog djela teška kradja u<br>
produženom trajanju iz čl. 240 st.1 tač.1 u vezi čl. 49 KZ-a, na kaznu zatvora u trajanju od 12 mjeseci, u<br>
pritvoru od 17.09.2010. godine
<div style="text-align: center;">
	K r i v j e</div>
Zato što je:<br>
Dana 15.09.2010. godine, u Podgorici, neovlašćeno radi prodaje držao opojnu drogu marihuanu –<br>
supstancu proglašenu za opojnu drogu Rješenjem o utvrdjivanju opojnih droga (Službeni list SRJ br.<br>
44/02) na način, što je u svojoj kući držao 37,86 grama opojne droge marihuane, upakovanu u 23 ručno<br>
pravljena zamotuljka od aluminijske folije, koju drogu su ovlašćeni službenici Područne jedinice<br>
Podgorica, prilikom pretresa pronašli sakrivenu u trosjedu spavaće sobe okrivljenog i istu oduzeli, a koja<br>
droga je bila namijenjena daljoj prodaji<br>
- čime je izvršio krivično djelo neovlašćena proizvodnja, držanje i stavljanje u promet opojnih<br>
droga iz čl. 300 st. 1 Krivičnog zakonika<br>
- pa ga sud primjenom citiranih zakonskih odredbi, te odredbi čl. 4, 32, 36, 42, 45, 46 i 51<br>
Krivičnog zakonika, te odredbi čl. 199, 202 i 364 Zakonika o krivičnom postupku
<div style="text-align: center;">
	O S U Đ U J E</div>
Na kaznu zatvora u trajanju od 7 (sedam) mjeseci, u koju kaznu će mu se uračunati vrijeme<br>
provedeno u pritvoru od 17.09.2010. godine do 17.02.2011. godine.<br>
2<br>
Na osnovu čl. 300 st. 7 u vezi čl. 75 Krivičnog zakonika, optuženom se izriče
<div style="text-align: center;">
	MJERA BEZBJEDNOSTI<br>
	ODUZIMANJE PREDMETA</div>
ODUZIMA SE 37,86 grama opojne droge marihuane, koja se ima uništiti, po pravosnažnosti presude.<br>
OBAVEZUJE SE optuženi da na ime troškova krivičnog postupka uplati ovom sudu iznos od 1194,00 €<br>
(hiljadusodevedesetčetiri eura), a na ime paušala iznos od 100 € (sto eura), sve u roku od 15 dana po<br>
pravosnažnosti presude, pod prijetnjom prinudnog izvršenja.
<div style="text-align: center;">
	O b r a z l o ž e nj e</div>
Optužnicom VDT-a u Podgorici Kt.br.192/10 od 13.10.2010. godine, optuženom R.V. stavljeno je na<br>
teret izvršenje krivičnog djela neovlašćena proizvodnja, držanje i stavljanje u promet opojnih droga iz čl.<br>
300 st.1 Krivičnog zakonika, pri kojoj optužnici je njen zastupnik ostao do kraja glavnog pretresa,<br>
predlažući sudu da ga oglasi krivim i osudi po zakonu.<br>
Optuženi R.V. nije iznosio svoju odbranu u toku postupka.<br>
Branilac optuženog u završnoj riječi je naveo da nije dokazano da je njegov branjenik izvršio krivično<br>
djelo koje mu se stavlja na teret, predlažući sudu da ga oslobodi od optužbe, dok je optuženi u završnoj<br>
riječi naveo da su tačni navodi završnih riječi zastupnika optužbe, ne želeći ništa više da kaže.<br>
U dokaznom postupku sud je proveo sledeće dokaze: pročitao službenu zabilješku Uprave policije PJ<br>
Podogorica – Filijala Zabjelo Ku.br.839/10 od 15.09.2010. godine, zapisnik Uprave policije PJ<br>
Podgorica o pretresanju stana i drugih prostorija vlasništvo R. V.2 Ku.br.839/10 od 15.09.2010. godine u<br>
čijem sastavu se nalazi i izjava držaoca stana, pročitao potvrdu Uprave policije PJ Podgorica o<br>
privremenom oduzimanju predmeta Ku.br.839/10 od 15.09.2010. godine,a na ime optuženog, pročitao<br>
izvještaj o vještačenju Uprave policije – Forenzički centar Danilovgrad br. 3744/10 i neposredno<br>
saslušao sudskog vejštaka hemijske struke G. N., izvršio uvid u fotodokumetnaciju Uprave policije PJ<br>
Podgorica br.17-28-244-1872/2305 od 15.09.2010. godine, te pročitao izvod iz kaznene evidencije na<br>
ime optuženog Uprave policije PJ Podgorica od 05.11.2010. godine.<br>
Sud je u dokaznom postupku, kao svjedoka pozvao i oca optuženog, R. V.2, koji je nakon što je<br>
upozoren u smislu čl. 97 ZKP-a, da nije dužan da svjedoči, izjavio da neće da svjedoči.<br>
U službenoj zabilješci Uprave policije PJ Podgorica – Filijala Zabjelo Ku.br.839/10 od 15.09.2010.<br>
godine, konstatovano je da je službena zabilješka sačinjena pomenutog datuma, od strane policijskih<br>
službenika F. Z. i B. Č., a povodom prijave oca optuženog, R. V.2, zbog fizičkog napada optuženog na<br>
oca i brata.<br>
Iz zapisnika o pretresanju stana i drugih prostorija, vlasništvo R. V.2, Ku.br.839/10 od 15.09.2010.<br>
godine, Uprave policije PJ Podgorica, u čijem sastavu se nalazi i izjava držaoca stana zavedena pod istim<br>
brojem i sa identičnim datumom, utvrdjeno je da je vlasnik stana R. V.2, dana 15.09.2010. godine,<br>
potpisao izjavu kojom traži da ovlašćeni policijski službenici PJ Podgorica udju u njegov stan i izvrše<br>
pretresanje i privremeno oduzimanje predmeta koji su od značaja za krivični postupak, nakon čega se<br>
pristupilo pretresanju kuće imenovanog, koji se nalazi u Podgorici, u ul. Dj. D. br. 8, a u prisustvu dva<br>
3<br>
svjedoka, i kojom prilikom je pretresom spavaće sobe koju koristi optuženi R.V., pronadjena jedna<br>
platnena ovalna torbica crne boje, sa žutim aplikacijama, u kojoj se nalazio 21 ručno pravljeni<br>
zamotuljak od aluminijske folije, sa sadržajem nepznate biljne materije, a koja torbica se nalazila u<br>
trosjedu. Daljim pretresom na stolu spavaće sobe koju koristi optuženi, pronadjena su još dva identična<br>
zamotuljka od aluminijske folije, sa sadržajem biljne materije, kao i jedna korišćena rolna aluminijske<br>
folije i više isječaka iskorišćene folije, kao i jedno koršćeno pakovanje liumuntosa.<br>
Iz potvrde o privremeno oduzetim predmetima Uprave policije PJ Podgorica, Ku.br.839/10 od<br>
15.09.2010. godine, je utvrdjeno da je od R. V.2, oduzeto 23 ručno pravljena zamotuljka od aluminijske<br>
folije u kojima se nalazila tamno-zelena biljna materija, jedna rolna korišćene auminijske folije i više<br>
isječaka iste i jedan limuntos, a koja potvrda je od strane imenovanog lica bez primjedbi potpisana.<br>
Uvidom u fotodokumetnaciju Uprave policije PJ Podgorica, Ku.br.839/10 od 15.09.2010. godine, a<br>
koja je sačinjena prilikom pretresa stana koji koristi optuženi, utvrdjeno je da je ista u potupnoj<br>
saglasnosti sa zapisnikom o pretresu, te potvrdom o privremeno oduzetim predmetima, a u istoj je<br>
prikazan spoljašnji i unutrašnji izgled kuće u kojoj stanuje optuženi, unutrašnjost spavaće sobe koju<br>
koristi, izgled mjesta gdje je pronadjena crna ručna torbica (u unutrašnjosti trosjeda), sadržaj pomenute<br>
torbice (21 zamotuljak od aluminijske folije u kojima se nalazi biljna materija tamnozelene boje), te<br>
izgled stola i dva zamotuljka koja su pronadjena na istom, kao i više isječaka folije.<br>
Iz izvještaja o vještačenju Uprave policije Forenzički centar Danilovgrad br. 3744/10, utvrdjeno je da<br>
je na vještačenje dostavljeno ukupno 23 ručno pravljena zamotuljka od aluminijske folije, sa sadržajem<br>
sasušene biljne metarije, tamno-zelene boje, a koji predmeti su pronadjeni prilikom pretresa kuće u kojoj<br>
stanuje optuženi i čija težina je: m1=1,80 grama, m2=1,96, m3=1,83, m4=1,64, m5=1,95, m6=1,92,<br>
m7=1,45, m8=1,84, m9=1,74, m10=2,31, m11=1,87, m12=1,94, m13=1,96, m14=1,71, m15 =1,04,<br>
m16=1,62, m17=0,97, m18=1,59, m19=1,81, m20=1,70, m21=0,77, m22=1,80 i m23=0,64 grama.<br>
Nakon detaljnog mikroskopskog pregleda dostavljenog biljnog metarijala, vještaci su konstatovali<br>
prisustvo smole, kao i bodlji u obliku “medvedjih kandži”, pa je na osnovu na ove karaktersitične<br>
morfološke gradje, konstatovano da isti potiču od biljke čiji je botanički naziv Cannabis sativa L. iz<br>
familije Cannabaceae – Kanabis, a nakon hemijske analize, konstatovano je da dostavljeni uzorci sadrže<br>
psihoaktivnu komponentu trtrahidrokanabinol (THC) u koncentaraciji iznad 0,3 %. Na vještačenje je<br>
dostavljena i jedna korišćena rolna aluminijske folije, više isječaka od iste i otvorena kesica sa natpisom<br>
“limuntos”, pa je nakon hemijske analze ovih uzoraka, konstatovano da isti ne sadrže tragove opojnih<br>
droga u granicama detekcije primijenjene metode. Na glavnom pretresu vještak je pojasnio da je svaki od<br>
dostavljenih zamotuljaka, pojedinačno vještačen, a nakon mikroskopske i hemijske analize utvrdjeno je<br>
da svi sadrže psihoaktivnu komponentu u koncentaraciji iznad 0,3 %.<br>
Sud je prihvatio pismeni nalaz i mišljenje vještaka i njegovo izjašnjeneje na glavnom pretresu povodom<br>
datog nalaza, kao stručan i jasan i objektivan, u skladu sa pravilima struke i nauke, a na koji nalaz, a<br>
nakon izjašnjenja vještaka, stranke nisu imale primjedbi.<br>
Iz izvoda iz kaznene evidencije na ime optuženog Uprave policije PJ Podgorica od 05.11.2010.<br>
godine, utvrdjeno je da je optuženi osudjivan presudom Osnovnog suda u Podgorici K.br.10/392 od<br>
06.10.2010. godine zbog krivičnog djela teška kradja u produženom trajanju iz čl. 240 st. 1 tač.1 u vezi<br>
čl. 49 KZ-a na 12 mjeseci zatvora.<br>
4<br>
Cijneći navode optužbe, provedene dokaze i utvrdjeno činjenično stanja, sud nalazi da je optuženi izvršio<br>
krivično djelo koje mu se stavlja na teret, na način, u vrijeme i na mjestu kako je to precizirano izrekom<br>
presude.<br>
Dana 15.09.2010. godine u spavaćoj sobi kuće u kojoj stanuje optuženi pronadjena su 23 ručno pravljena<br>
zamotuljka od aluminijske folije, a što se nesumnjivo utvrdjuje iz zapisnika o pretresanju stana i drugih<br>
prostorija – porodične kuće koja se nalazi u Podgorici u ul. Dj D. br...., kada je prilikom pretresa koji je<br>
izvršen od strane ovlašćenih polcijskih službenika, u spavaćoj sobi optuženog, a u jednom trosjedu,<br>
pronadjena jedna platnena torbica crne boje sa žutim aplikacijama u kojoj se nalazilo 21 ručno pravljeni<br>
zamotuljak od aluminijske folije, dok su na stolu pronadjena još dva identična zamotuljka, a u kojim<br>
zamotuljcima se nalazila sasušena biljna materija, tamno-zelene boje, a koji predmeti su oduzeti od oca<br>
optuženog, R. V.2, koji je potpisao izjavu kojom traži pretres kuće čiji je vlasnik, što se utvrdjuje iz<br>
potvrde o privremeno oduzetim predmetima Ku.br.839/10 od 15.09.2010. godine, a što je izmedju<br>
ostalog i vjerno prikazano na fotoelaboratu sačinjenim povodom pretresa, i u kojem je prikazan izgled<br>
mjesta na kojem je pronađena pomenuta torbica, te izgled ručno pravljenih zamotuljaka od aluminijske<br>
folije, a na slikama se vidi da je sadržaj istih sasušena materija tamnozelene boje.<br>
Vještačenjem koje je provedeno od strane Forenzičkog centra Danilovgrad, broj 3744/10, te neposrednim<br>
izjašnjenjem vještaka hemijske struke, utvrdjeno je da je nakon mikrsokopske, makroskopske i hemijske<br>
analize pronadjene biljne materije, konstatovano da se radi o biljci čiji je botanički naziv Kanabis -<br>
marihuana, te da svi dostavljeni uzorci sadrže tetrahidrokanabinol (THC) u koncentaraciji iznad 0,3 %, a<br>
koja supstanca se nalazi na listi opojnih droga (Službeni list SRJ br.44/02).<br>
Imajući u vidu naprijed utvrdjeno činjenično stanje, količinu opojne droge koja je pronadjena prilikom<br>
pretresa spavaće sobe koju korist optuženi (ukupno 37,86 grama marihuane), broj pronadjenih<br>
zamotuljaka (23 ručno pravljena zamotuljka, koji su bili približno iste težine), da su dva pronadjena na<br>
stolu, na kojem je izmedju ostalog pronadjena i jedna korišćena rolna aluminijske folije i više isječaka od<br>
iste, gdje je očigledno pretodno izvršeno pakovanje marihuane u pomenute zamotuljke, upućuje sud na<br>
nesumnjiv zaključak da je predmetna opojna droga bila namijenjena daljoj prodaji, a koju je optuženi<br>
držao sakrivenu u unutrašnjosti trosjeda svoje spavaće sobe, gdje je i pronadjena prilikom pretresa.<br>
Postupajući na naprijed opisan način, optuženi je očigledno bio svjestan da u svojoj kući drži opojnu<br>
drogu marihuanu, supstancu koja se nalazi na listi opojnih droga Rješenja o utvrdjivanju opojnih droga<br>
(Službeni list SRJ br.44/02), da nema ovlašćenje da je drži radi dalje prodaje, imajući u vidu da je istu<br>
sakrio u unutrašnjosti trosjeda u svojoj spavaćoj sobi, postupajući na taj način suprotno Zakonu o<br>
proizvodnji i prometu opojnih droga, kojim je regulisano kada su proizvodnja, prerada i promet ovih<br>
supstanci dozvoljeni i ko ih može vršiti, ali je to i htio postupajući sa direktnim umišljajem, tako da su se<br>
u njegovim radnjama stekli svi bitni elementi bića krivičnog djela neovlašćena proizvodnja, držanje i<br>
stavljanje u promet opojnih droga iz čl. 300 st.1 KZ-a, za koje djelo ga je sud oglasio krivim i krivično<br>
odgovornim.<br>
Odlučujući o visini kazne koju će izreći optuženom sud je cijenio sve okolnosti koje utiču da kazna bude<br>
veća ili manja, pa je od olakšavajućih okolnosti na strani optuženog cijenio njegove lične prilike, koje se<br>
ogledaju u tome da se radi o mladoj osobi koja je u vrijeme izvršenja krivičnog djela imala nepunih<br>
dvadeset godina, da je nezaposlen, te činjenicu da je optuženi radi prodaje držao opojnu drogu<br>
marihuanu, koja se smatra “lakom” opojnom drogom, a koje okolnosti sud smatra naročito<br>
olakšavajućim, pa ga je osudio na kaznu zatvora u trajanju od sedam mjeseci, ispod granice propisane<br>
zakonom, jer smatra da će se i sa izrečenom kaznom zatvora ostvariti svrha kažnjavanja, predvidjena čl.<br>
5<br>
32 KZ-a, a u okviru opšte svrhe kažnjavanja iz čl.4 KZ-a, odnosno da optuženi ubuduće neće vršiti<br>
krivična djela.<br>
Iz izvoda iz kaznene evidencie na ime optuženog, utvrdjeno je da je isti osudjivan presudom Osnovnog<br>
suda u Podgorici K.br.10/392 od 06.10.2010. godine zbog krivičnog djela teška kradja u produženom<br>
trajanju iz čl. 240 st. 1 tač.1 u vezi čl. 49 KZ-a na 12 mjeseci zatvora, a što sud nije cijenio kao<br>
otežavajuću okonosti, obzirom da se ne radi o istovrsnom krivičnom djelu.<br>
Shodno odredbi čl. 51 KZ-a, optuženom će se u kaznu zatvora uračunati i vrijeme provedeno u pritvoru<br>
od 17.09.2010. godine do 17.02.2011. godine.<br>
Shodno odredbi čl. 300 st. 7 u vezi čl. 75 KZ-a, od optuženog je oduzeto 37,86 grama opojne droge<br>
marihuane, koja se ima uništiti nakon pravosnažnosti presude, jer se radi o predmetima za koje zakon<br>
predvidja obavezno oduzimanje.<br>
Odluka o troškovima donijeta je shodno odredbi čl. 199 i 202 ZKP-a, a isti se odnose na nagradu<br>
braniocu po službenoj dužnosti u predkrivičnom postupku, advokatu B. B., u iznosu od 200 €, nagradu<br>
braniocu po službenoj dužnosti u krivičnom postupku advokatu R. R., u iznosu od 950 € i nagradu<br>
vještaku hemijske struke N. G. u iznosu od 44 €, što ukupno iznosi 1.194 €, dok je paušal odredjen<br>
imajući u vidu složenost i dužinu trajanja postupka, kao i imovinske prilike optuženog.<br>
Sud je cijenio i ostale provedene dokaze, ali je našao da nijesu od uticaja na drugačiju odluku suda.<br>
Na osnovu izloženog, a shodno odredbi čl. 364 ZKP-a odlučeno je kao u izreci presude.
<div style="text-align: center;">
	VIŠI SUD U PODGORICI<br>
	Dana, 17.02.2011. godine<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA – SUDIJA</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vesna Moštrokol, s.r.<br>
PRAVNA POUKA:Protiv ove presude dozvoljena je žalba Apelacionom sudu Crne Gore u roku od 15<br>
dana od dana prijema pismenog otpravka iste, a preko ovog suda.
<div style="text-align: center;">
	Tačnost otpravka ovjerava<br>
	namještenik suda<br>
	Anka Raković</div>

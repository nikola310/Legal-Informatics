<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">   </span>
</p>
<p style="text-align:right">
<span class="span1">Posl.br.K.371/15/15</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE  </span>
</p>
<p>&nbsp;</p>
<p>
<span class="span1">Osnovni sud u Kotoru, kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u predmetu protiv okrivljenog E. Č., zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi sa krivičnim djelom ugrožavanja javnog saobraćaja iz čl. 339 st. 3 u vezi st. 1 Krivičnog zakonika, koji se vodi po optužnom predlogu </span><span class="span1">Osnovnog državnog tužilaštva u Kotoru Kt br. …./15   od 25.08.2015. godine</span><span class="span1">, nakon održanog glavnog i javnog pretresa dana </span><span class="span1">28.10.2015. godine</span><span class="span1">, u prisustvu ODT Kotor Ane Marinović a u odsutnosti uredno pozvanog a predhodno ispitanog okrivljenog shodno čl.457.ZKP</span><span class="span1">, </span><span class="span1">donio je i</span><span class="span1"> istog dana</span><span class="span1"> javno objavio sledeću</span>
</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni Č. E., JMBG ...... od oca E...  i majke S...., rođene M..., rođenog 04.07..... godine u P...., stalno nastanjenog u P..., , državljanina CG, radnika, neoženjenog, bez djece, sa završenom SSS, lošeg imovnog stanja, ranije neosuđivanog, protiv kojeg se ne vodi postupak za drugo krivično djelo</span>
</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>
<span class="span1">Što je,</span>
</p>
<p>
<span class="span1">Dana 21.09.2015. godine oko 13:50h, na magistralnom putu Budva-Cetinje, u mjestu Brajići, upravljajući iz pravca Cetinja u pravcu Budve, svojim motornim vozilom marke </span><span class="span1">„</span><span class="span1">Golf III” reg. ozn. PG ….., suprotno odredbi čl. 35 st. 1 Zakona o bezbjednosti saobraćaja na putevima, iako je bio svjestan da svojom radnjom može učiniti krivično djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život oštećenih Č. S., Č.  M. i V. D., na način što, brzinu kretanja vozila nije prilagodio karakteristikama i stanju puta, atmosferskim prilikama i drugim saobraćajnim uslovima, tako da vozilo nije mogao blagovremeno zaustaviti kada je prilikom savlađivanja oštre desne krivine, zbog mokrog i klizavog kolovoza, došlo do horizontalne rotacije (proklizavanja) vozila, usled čega je izgubio kontrolu nad upravljačem i prešao na lijevu stranu kolovoza, a potom vozilom probio metalnu odbojnu ogradu, što je uslovilo </span><span class="span1">„</span><span class="span1">sletanje” vozila niz kamenitu strminu, kojom prilikom su saputnici u njegovom vozilu V. D. i Č. S. zadobili tjelesne povrede i to, V. D. tešku tjelesnu povredu opasnu po život u vidu nagnječenja lijeve polovine grudnog koša sa oguljotinom kože u predjelu lijeve polovine grudnog koša u donjoj trećini i rascjepa-rupture slezine sa krvarenjem (prisustvom krvi) u trbušnoj duplji, a Č. S. lake tjelesne povrede u vidu </span><span class="span1">nagnječeno-razderne rane u predjelu pored desne ušne školjke, zahvatajući i desni sljepoočno-potiljačni predio sa krvnim podlivom kože u desnom sljepoočnom predjelu.</span>
</p>
<p>&nbsp;</p>
<p>
<span class="span1">-čime je učinio krivično djelo teško djelo protiv bezbjednosti javnog saobraćaja iz čl. 348 st. 3 u vezi sa krivičnim djelom ugrožavanja javnog saobraćaja iz čl. 339 st. 3 u vezi sa st. 1 Krivičnog zakonika.</span>
</p>
<p>&nbsp;</p>
<p>
<span class="span1">Pa mu sud na osnovu napred navedenih krivično pravnih odredbi i članova 2, 3, 4, 5, 8, 13, 16, 33, 36, 42, 52, 53 i 54 Krivičnog zakonika i čl.  227, 229, 368 i 374 ZKP-a izriče</span>
</p>
<p style="text-align:center;">
<span class="span1">U S L O V N U   O S U D U</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 4 (četiri) mjeseca i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime troškova krivičnog postupka uplatiti iznos od </span><span class="span1">154,00 € </span><span class="span1"> i na ime sudskog paušala uplatiti iznos od 50,00 € na žiro račun Osnovnog suda u Kotoru br. 832–16–52, sve u roku od 15 dana od dana pravosnažnosti presude.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">ODT Kotor je podnio ovom sudu optužni predlog </span><span class="span1">Kt br. …/15 od 25.08.2015. godine</span><span class="span1"> protiv okrivljenog E. Č. zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi sa krivičnim djelom ugrožavanja javnog saobraćaja iz čl. 339 st. 3 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span1">U svojoj odbrani okrivljeni E. Č. je izjavio da priznaje djelo koje mu se stavlja na teret i krivicu za isto, te je naveo da se kritičnog dana oko 13:52 časova kretao iz pravca Podgorice vozilom marke „Golf III“ reg. ozn. PG ...., vlasništvo njegove majke, a sa njim u vozilu su bili njegova dva brata od strica S. Č. i M. Č. koji su sjedali na zadnjem sjedištu, a na mjesto suvozača je sjedio njegov drug D.  V. Dodao je da je prilikom kretanja iz Podgorice, počela je da pada lagana kiša  i da je to trajalo sve do kritičnog mjesta kada je, prilikom savlađivanja jedne desne krivine, gledano iz njegovog smjera kretanja, iz njemu neznanih razloga,  izgubio kontrolu nad upravljačem pa je vozilom prešao na suprotnu stranu gdje je udario u odbojnu gredu ali se vozilo tu nije zaustavilo već se isto obrušilo i prevrtalo, za koje vrijeme je njegov drug D. V. ispao iz vozila. Naveo je da su, prema njegovom sjećanju, u trenutku kada se vozilo zaustavilo, počeli da dozivaju jedni druge i da je tada primjetio da nedostaje D. V. kojeg su po izlasku iz vozila dozivali i nakon čega se isti javio. Nakon izvjesnog vremena došla je hitna pomoć i odvezla ih u Dom zdravlja u Cetinje gdje im je svoj četvorici pružena ljekarska pomoć.  Okrivljeni je dalje naveo da se kretao brzinom od nekih 60 km/h ali da smatra da je do nezgode došlo zbog klizavog kolovoza. Istakao je da mu je žao što se predmetni događaj desio i da se posebno osjeća odgovornim zbog povreda koje su zadobili njegovi saputnici a naročito nakon što je saznao da je njegov drug V.....  operisan u KC Podgorica.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenih sud je proveo sledeće dokaze: saslušao je svjedoke-oštećene S. Č., M. Č. i </span><span class="span1">D. V., pročitao je</span><span class="span1"> zapisnik o uviđaju UP CB Budva Ku …/15 od 21.05.2015. godine, skicu lica mjesta i fotodokumentaciju od 21.05.2015. godine, izvještaj ljekara specijaliste Opšte bolnice Cetinje od 21.05.2015. godine na ime D. V., izvještaj ljekara specijaliste Opšte bolnice Cetinje od 21.05.2015. godine na ime S. Č. , otpusnu listu sa epikrizom KC Podgorica na ime D. V. od 27.05.2015. godine, zapisnik o analizi alkohola u krvi UP PJ Cetinje br. ….. od 21.05.2015. godine na ime E. Č., na saglasnost stranaka pročitao je  nalaz i mišljenje vještaka medicinske struke dr K. N. Kt. 312/15 od 11.08.2015. godine, na saglasnost stranaka pročitao je nalaz i mišljenje vještaka  saobraćajne struke mr Đ. V. Kt. 312/15 od 10.06.2015. godine, pročitao je izvod iz kaznene evidencije za okrivljenog E. Č. </span>
</p>
<p>&nbsp;</p>
<p>
<span class="span1">Svjedok-oštećeni S. Č. naveo je da su se kritične prilike kretali iz Podgorice prema Budvi, da su išli nekom normalnom brzinom, da je ispred njih bilo dvoje-troje auta, a bilo je vozila i iza njih i odjednom je vozilo proklizalo, sletjelo sa puta a ne zna zbog čega se to desilo je okrivljeni nije išao velikom brzinom a kritične prilike je padala kiša i bio je mokar kolovoz. Objašnjava da je auto proklizalo, da je udarilo u stijenu sa desne strane a onda su nakon toga sletjeli sa puta. Dodaje da je kritične prilike zadobio povrede, da je imao dva konca na glavi u predjelu uva i neke otekline po glavi a zadobio je i ogrebotine Nije se pridružio krivičnom gonjenju i nije postavio imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok-oštećeni M. Č. naveo je </span><span class="span1">da su kritične prilike krenuli iz Podgorice prema Budvi, da su bili u koloni, nekoliko auta je bilo ispred a nekoliko iza njih, kada su došli u jednu krivinu njihovo vozilo je proklizalo, pretpostavlja zbog kiše koja je počela da pada, udarili su u stijenu sa desne strane, vozilo se okrenulo za 180 stepeni i u jednom momentu se zaustavilo kod bankine sa lijeve strane a onda je ne zna zbog čega prevagalo i sletjelo sa puta. Dodao je da se nakon toga ne sjeća više ničega i da kritične prilike nije zadobio povrede. Nije se pridružio krivičnom gonjenju i nije postavio imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok-oštećeni D. V. naveo je </span><span class="span1">da su kritične prilike išli iz Podgorice prema </span><span class="span1">Budvi, te da je u jednom momentu, kada su bili u krivini, vozilo počelo da „pleše“, udarili su u stijenu sa desne strane a zatim u bankinu sa lijeve strane. Dodaje da je kolovoz bio mokar obzirom da je padala kiša. Objašnjava da je kritične prilike zadobio povrede.</span><span class="span1"> Nije se pridružio krivičnom gonjenju i nije postavio imovinsko pravni zahtjev. </span>
</p>
<p>&nbsp;</p>
<p>
<span class="span1">Iz zapisnika </span><span class="span1">o uviđaju UP CB Budva Ku …./15 od 21.05.2015. godine sa skicom lica mjesta i fotodokumentacijom, proizilazi da se saobraćajna nezgoda dogodila 21.05.2015. godine u 13:52 časova, na magistralnom putu Budva-Cetinje, u mjestu Brajići, te da je lice mjesta saobraćajne nezgode magistralni put predviđen za odvijanje dvosmjernog mješovitog saobraćaja, sredinom kolovoza obilježena je neisprekidana (puna) središnja linija koja kolovoz dijeli u dvije saobraćajne trake a brzina kretanja vozila ograničena je saobraćajnim znakom na 40 km/h. Kritično lice mjesta saobraćajne nezgode je lijeva, oštra, nepregledna krivina, gledano iz pravca Budve u pravcu Cetinja. Do saobraćajne nezgode je došlo na način što se vozač E. Č. kretao sa PMV marke </span><span class="span1">„</span><span class="span1">V. G. III” reg.ozn. PG …., magistralnim putem Budva-Cetinje, iz pravca Cetinja u pravcu Budve, i dolaskom na kritično mjesto saobraćajne nezgode, izgubio kontrolu nad vozilom, prešao preko suprotne saobraćajne trake, ostvario kontakt sa metalnom </span><span class="span1">odbojnom gredom, koja je ista oštećena u dužini od 12 m, a nakon toga sa vozilom sletio ispod nivoa kolovoza u dubinu oko 80 m.  </span>
</p>
<p>&nbsp;</p>
<p>
<span class="span1">Iz izvještaja ljekara specijaliste Opšte bolnice Cetinje od 21.05.2015. godine, br. protokola … na ime D. V., proizilazi da je isti primljen 21.05.2015. godine kao lice povrijeđeno u saobraćajnom udesu, pregledan je i propisana mu je terapija.</span>
</p>
<p>&nbsp;</p>
<p>
<span class="span1">Iz</span><span class="span1"> </span><span class="span1">izvještaja ljekara specijaliste Opšte bolnice Cetinje od 21.05.2015. godine, br. protokola … na ime S.Č., proizilazi da je isti primljen 21.05.2015. godine kao lice povrijeđeno u saobraćajnom udesu, pregledan je i propisana mu je terapija.</span>
</p>
<p>&nbsp;</p>
<p>
<span class="span1">Iz otpusne liste sa epikrizom KC Podgorica na ime D. V. od 27.05.2015. godine, proizilazi da je isti primljen u Klinički centar u Podgorici kao hitan slučaj zbog povreda zadobijenih u saobraćajnom udesu, dana 21.05.2015. godine, da je hitno operisan sa dijagnozom rupture slezine i nakon urednog postoperativnog toka, otpušten na dalje kućno liječenje 27.05.2015. godine.</span>
</p>
<p>&nbsp;</p>
<p>
<span class="span1">Iz zapisnika o analizi alkohola u krvi UP PJ Cetinje br. ....  od 21.05.2015. godine na ime okrivljenog E. Č., proizilazi da isti nije imao alkohola u organizmu.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr K. N, Kt. .../15 od 11.08.2015. godine, a koji je isti dao nakon što je upoznat sa spisima predmeta i sa sledećom medicinskom dokumentacijom: izvještaj ljekara specijaliste Opšte bolnice Cetinje od 21.05.2015. godine, broj protokola ... na ime D. V., izvještaj ljekara specijaliste Opšte bolnice Cetinje od 21.05.2015. godine, broj protokola ... na ime S. Č., otpusna lista sa epikrizom KC Podgorica na ime D. V. od 27.05.2015. godine, proizilazi da je oštećeni S.Č. zadobio nagnječno-razdernu ranu u predjelu pored desne ušne školjke, zahvatajući i desni sljepoočno-potiljačno predio sa krvnim podlivom kože u desnom sljepoočnom predjelu. Prema nalazu vještaka, navedena povreda predstavlja, u vrijeme nanošenja, laku tjelesnu povredu i nastala je usled udara glavom S. Č. u tupo-tvrde predmete u unutrašnjosti motornog vozila u kojem se imenovani nalazio. Iz gore pomenutog nalaza, proizilazi da je oštećeni D. V. zadobio sledeće tjelesne povrede: nagnječenje lijeve polovine grudnog koša sa oguljotinom kože u predjelu lijeve polovine grudnog koša, u donjoj trećini i rascijep-rupturu slezine sa krvarenjem (prisustvom krvi) u trbušnoj duplji. Navedene povrede predstavljaju u vrijeme nanošenja, skupno procijenjeno, tešku tjelesnu povredu opasnu po život i nastale su usled udara D. V. u tupo-tvrde predmete u unutrašnjosti motornog vozila u kojem se imenovani nalazio. Rascijep-ruptura slezine sa krvarenjem (prisustvom krvi) u trbušnoj duplji predstavlja u vrijeme nanošenja, sam za sebe, pojedinačno procijenjen, tešku tjelesnu povredu opasnu po život, dok nagnječenje lijeve polovine grudnog koša sa oguljotinom kože u predjelu lijeve polovine grudnog koša, u donjoj trećini predstavlja u vrijeme nanošenja, samo za sebe, pojedinačno procijenjeno, laku tjelesnu povredu. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke mr Đ. V. Kt. ..../15 od 10.06.2015. godine proizilazi da je, u predmetnoj saobraćajnoj nezgodi, vozilo „Golf III 1.6“ reg.ozn. PG .... , kojim je upravljao okrivljeni Č., u trenutku probijanja odbojne grede, posjedovalo brzinu od oko 50,00-55,00 (km/h) ili 14,60 (m/s). Na osnovu materijalnih tragova, smjera </span><span class="span1">kretanja vozila i vrste i veličine evidentiranih oštećenja, vještak je našao da je do „sletanja“ vozila došlo u oštroj desnoj krivini, 8,30 (m) lijevo od desne ivice kolovoza, prelazeći čitavim gabaritom vozila sa desne kolovozne trake, preko lijeve, bočnim udarom, a zatim deformacijom i pucanjem odbojne grede na sastavu, posle čega se vozilo niz strminu, bez uticaja vozača, prevrtalo do mjesta zaustavljanja na oko 80,00 (m) ispod nivoa kolovoza. Na osnovu napred navednog opisa mjesta nezgode, vještak je našao, da je dinamika „izletanja“ mogla biti sledeća: vozač vozila „Golf III 1.6“ reg.ozn. PG ..... upravljao je vozilom desnom kolovoznom trakom iz pravca Cetinja u pravcu Budve, kroz oštru desnu krivinu na dionici puta na kojoj je brzina ograničena na 40 km/h, dolaskom na kritično mjesto, zbog mokrog i klizavog kolovoza, a usled relativno velike brzine kretanja, došlo je do proklizavanja vozila, koje je bez uticaja vozača, prešlo preko pune linije na lijevu stranu kolovoza, probilo zaštitnu ogradu i „sletjelo“ niz kamenu strminu ispod puta, a zatim se zaustavilo nakon 80 m. Prema nalazu vještaka V...., za posjedovanu brzinu, koja je prije gubitka kontrole iznosila oko 50,00-55,00 (km/h), zaustavni put vozila „Golf III 1.6“ reg.ozn. PG ....., iznosio bi oko 30,93 (m) a vrijeme zaustavljanja trajalo bi oko 3,33 (s). Kako se na fotografijama foto-elaborata i na skici lica mjesta vidi, do probijanja odbojne grede s lijeve strane puta došlo je u tjemenu krivine. Ovaj podatak upućuje na konstataciju da vozač vozila „Golf III 1.6“ reg.ozn. PG .... ,prije ulaska u krivinu, nije reagovao kočenjem-smanjivanjem brzine, već je nastavio kretanje posjedovanom brzinom usled čega je došlo do bočnog horizontalnog zanošenja prema lijevoj strani kolovoza (proklizavanje), a zatim je vozilo lijevim bokom pod pravim uglom udarilo u odbojnu gredu koja nije izdržala udar, već je pukla na sastavu nakon čupanja nosećih stubova. Kroz taj „prolaz“ u dužini od 12 m, došlo je do „sletanja“ vozila s lijeve strane puta. Prema nalazu vještaka, vozač vozila „G. III 1.6“ reg.ozn. PG ....  nezgodu bi izbjegao, da je prije ulaska u krivinu smanjio brzinu na bezbjednu, koja bi trebalo da ima vrijednost brzine ograničenja (do 40 km/h), a bila bi ujedno i prilagođena uslovima puta i saobraćaja. Na kolovozu prije mjesta gubitka kontrole nad vozilom, nema podataka koji ukazuju da je kolovozni zastor bio deformisan ili preliven uljem, naftom, posut šljunkom i sl., a nema ni podataka koji ukazuju da je došlo do bilo koje neispravnosti na vozilu koje bi, inače, ostavili trag na kolovozu, što znači da vozilo i put, kao faktori bezbjednosti, nisu u uzročnoj vezi sa nastalom nezgodom, već je u pitanju greška vozača koji je upravljao vozilom neprilagođenom brzinom uslovima puta i saobraćaja. Iz mišljenja vještaka, na osnovu prethodne analize, proizilazi da je do nezgode došlo usled propusta u vožnji vozača vozila „Golf III 1.6“ reg.ozn. PG ....., koji je upravljao vozilom neprilagođenom brzinom uslovima puta i saobraćaja, usled čega je došlo do horizontalne rotacije vozila (proklizavanja), prelaska preko pune linije na lijevu stranu kolovoza, probijanja metalne odbojne grede s lijeve strane puta i „sletanja“ vozila niz kamenitu strminu. Prema mišljenju vještaka V...., ovakav način upravljanja vozilom posledica je trenutne nepažnje i predstavlja osnovni i jedini uzrok nastanka nezgode, vozilo i put, kao faktori bezbjednosti, nisu u uzročnoj vezi sa nastalom nezgodom. </span>
</p>
<p>
<span class="span1"> </span>
</p>
<p>
<span class="span1">Uvidom u izvod iz kaznene evidencije  za okrivljenog Ministarstva pravde CG od 28.10.2015. godine utvrđeno je da okrivljeni ranije nije osuđivan. </span>
</p>
<p>&nbsp;</p>
<p>
<span class="span1">Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, a u odnosu na odbranu okrivljenog, </span><span class="span1">koji je priznao izvršenje </span><span class="span1">krivičnog djela stavljenog mu na teret i krivicu za isto</span><span class="span2">, </span><span class="span1">sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni E. Č. učinio krivično djelo </span><span class="span1">teško djelo protiv bezbjednosti javnog saobraćaja iz čl. 348 st. 3 u vezi sa krivičnim djelom ugrožavanja javnog saobraćaja iz čl. 339 st. 3 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span1">Ovakvo činjenično stanje sud je utvrdio na osnovu odbrane okrivljenog i iz svih provedenih dokaza, a prvenstveno iz zapisnika o uviđaju saobraćajne nezgode, nalaza i mišljenja vještaka saobraćajne i medicinske struke, kao i iskaza oštećenih S. Č., M. Č. i D. V..</span>
</p>
<p>&nbsp;</p>
<p>
<span class="span1">Naime, na osnovu </span><span class="span1">zapisnika </span><span class="span1">o uviđaju UP CB Budva Ku …/15 od 21.05.2015. godine sa skicom lica mjesta i fotodokumentacijom, sud je nesporno utvrdio da je kritičnog dana, odnosno 21.05.2015. godine došlo do saobraćajne nezgode na magistralnom putu Cetinje-Budva, u mjestu Brajići, a kritično lice mjesta saobraćajne nezgode je lijeva, oštra, nepregledna krivina gledano iz pravca Budve u pravcu Cetinja, na način što je okrivljeni E. Č., upravljajući PMV </span><span class="span1">„</span><span class="span1">Golf III” reg.ozn. PG ….., krećući se iz pravca Cetinja u pravcu Budve, izgubio kontrolu nad vozilom, prešao preko suprotne saobraćajne trake, ostvario kontakt sa metalnom odbojnom gredom, a nakon toga sa vozilom sletio ispod nivoa kolovoza u dubinu oko 80 m, te da su u nezgodi učestvovali okrivljeni, kao vozač vozila reg.ozn. PG ….., i oštećeni S. Č., M. Č. i D. V., kao putnici u tom vozilu.</span>
</p>
<p>&nbsp;</p>
<p>
<span class="span1">Navedeno je u svojoj odbrani potvrdio i okrivljeni Č…., koji je objasnio </span><span class="span1">da se kritičnog dana oko 13:52 časova kretao iz pravca Podgorice vozilom marke „Golf III“ reg.ozn. PG ....., vlasništvo njegove majke, a sa njim u vozilu su bili njegova dva brata od strica S. Č. i M. Č. koji su sjedali na zadnjem sjedištu, a na mjesto suvozača je sjedio njegov drug D. V.. Dodao je da je prilikom kretanja iz Podgorice, počela je da pada lagana kiša  i da je to trajalo sve do kritičnog mjesta kada je, prilikom savlađivanja jedne desne krivine, gledano iz njegovog smjera kretanja, iz njemu neznanih razloga,  izgubio kontrolu nad upravljačem pa je vozilom prešao na suprotnu stranu gdje je udario u odbojnu gredu ali se vozilo tu nije zaustavilo već se isto obrušilo i prevrtalo. Okrivljeni je dalje naveo da se kretao brzinom od nekih 60 km/h ali da smatra da je do nezgode došlo zbog klizavog kolovoza. </span>
</p>
<p>&nbsp;</p>
<p>
<span class="span1">Ovakvu odbranu okrivljenog sud je prihvatio, jer je ista u saglasnosti sa iskazima oštećenih S. Č., M. Č.i D. V., koji su dodali da je okrivljeni prilikom dolaska na kritično mjesto izgubio kontrolu nad vozilom, usled čega je vozilo udarilo u stijenu sa desne strane, gledano iz pravca njihovog kretanja, a potom udarilo u metalnu zaštitnu gredu sa lijeve strane kolovoza koju je istu probilo i sletjelo sa kolovoza.</span>
</p>
<p>&nbsp;</p>
<p>
<span class="span1">Ovakvu odbranu okrivljenog i iskaze oštećenih sud je u potpunosti prihvatio obzirom da su isti u saglasnosti sa nalazom i mišljenjem vještaka saobraćajne struke od 10.06.2015. godine iz kojeg je sud utvrdio da je okrivljeni, kao vozač vozila „Golf III 1.6“ reg.ozn. PG ….., upravljao vozilom desnom kolovoznom trakom iz pravca Cetinja u pravcu Budve, kroz oštru desnu krivinu na dionici puta na kojoj je brzina ograničena na 40 km/h, da je dolaskom na kritično mjesto, zbog mokrog i klizavog kolovoza, a usled relativno velike </span><span class="span1">brzine kretanja, došlo do proklizavanja vozila, koje je bez uticaja vozača, prešlo preko pune linije na lijevu stranu kolovoza, probilo zaštitnu ogradu i „sletjelo“ niz kamenu strminu ispod puta, a zatim se zaustavilo nakon 80 m. Brzina vozila u trenutku probijanja odbojne grede, iznosila je oko 50-55 (km/h). Iz mišljenja vještaka, na osnovu prethodne analize, proizilazi da je do nezgode došlo usled propusta u vožnji vozača vozila „Golf III 1.6“ reg.ozn. PG …., koji je upravljao vozilom neprilagođenom brzinom uslovima puta i saobraćaja, usled čega je došlo do horizontalne rotacije vozila (proklizavanja), prelaska preko pune linije na lijevu stranu kolovoza, probijanja metalne odbojne grede s lijeve strane puta i „sletanja“ vozila niz kamenitu strminu. Prema mišljenju vještaka V….., ovakav način upravljanja vozilom posledica je trenutne nepažnje i predstavlja osnovni i jedini uzrok nastanka nezgode, vozilo i put, kao faktori bezbjednosti, nisu u uzročnoj vezi sa nastalom nezgodom. Navedeni nalaz i mišljenje sud je u cjelosti prihvatio kao potpun i jasan, te dat u skladu sa pravilima struke i nauke. </span>
</p>
<p>&nbsp;</p>
<p>
<span class="span1">Dalje, čl. 35 st. 1 Zakona o bezbjednosti saobraćaja na putevima, je propisano da je vozač dužan da brzinu kretanja vozila prilagodi karakteristikama i stanju puta, vidljivosti, preglednosti, atmosferskim prilikama, stanju vozila i tereta, gustini saobraćaja i drugim saobraćajnim uslovima, tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način kojim ne ugrožava bezbjednost saobraćaja. Imajući u vidu navedeno, okrivljeni E. Č. je postupao suprotno citiranoj zakonskoj odredbi, obzirom da je isti u svojoj odbrani istakao da se kritične prilike kretao brzinom od oko 60 km/h, </span><span class="span1">pa i neposredno prije same nezgode, što je utvrđeno i u nalazu i mišljenju vještaka saobraćajne struke, dok iz istog nalaza i zapisnika o uviđaju nesporno proizilazi da se sa desne strane kolovoza prije mjesta nezgode, gledano iz pravca Cetinja u pravcu Budve, nalazi saobraćajni znak “Ograničenje brzine na 40 km/h”, a na osnovu nalaza i mišljenja vještaka saobraćajne struke sud je utvrdio da je uticajni faktor nastanka nezgode ljudski faktor (vozač)-ovdje okrivljeni, koji je upravljao vozilom neprilagođenom brzinom uslovima puta, jer da je okrivljeni, prije ulaska u krivinu smanjio brzinu na bezbjednu, koja je trebala da ima vrijednost brzine ograničenja (do 40 km/h), a bila bi ujedno i prilagođena uslovima puta i saobraćaja, nezgodu bi izbjegao.</span>
</p>
<p>&nbsp;</p>
<p>
<span class="span1">Dakle, okrivljeni Č….. je postupio suprotno odredbi čl. 35 st. 1 Zakona o bezbjednosti saobraćaja, te je nesporno utvrđeno da je došlo do saobraćajne nezgode na način bliže preciziran u izreci presude, a </span><span class="span1">kojom prilikom su oštećeni S. Č. i D. V. zadobili povrede, i to, oštećeni S. Č. zadobio je nagnječno-razdernu ranu u predjelu pored desne ušne školjke, zahvatajući i desni sljepoočno-potiljačno predio sa krvnim podlivom kože u desnom sljepoočnom predjelu. Prema nalazu vještaka medicinske struke, navedena povreda predstavlja, u vrijeme nanošenja, laku tjelesnu povredu i nastala je usled udara glavom oštećenog u tupo-tvrde predmete u unutrašnjosti motornog vozila u kojem se imenovani nalazio. Oštećeni D. V. zadobio je sledeće tjelesne povrede: nagnječenje lijeve polovine grudnog koša sa oguljotinom kože u predjelu lijeve polovine grudnog koša, u donjoj trećini i rascijep-rupturu slezine sa krvarenjem (prisustvom krvi) u trbušnoj duplji. Navedene povrede predstavljaju u vrijeme nanošenja, skupno procijenjeno, tešku tjelesnu povredu opasnu po život i nastale su usled udara D. V. u tupo-tvrde predmete u unutrašnjosti motornog vozila u kojem se imenovani nalazio. Rascijep-ruptura slezine sa krvarenjem (prisustvom krvi) u trbušnoj duplji predstavlja u vrijeme nanošenja, sam za </span><span class="span1">sebe, pojedinačno procijenjen, tešku tjelesnu povredu opasnu po život, dok nagnječenje lijeve polovine grudnog koša sa oguljotinom kože u predjelu lijeve polovine grudnog koša, u donjoj trećini predstavlja u vrijeme nanošenja, samo za sebe, pojedinačno procijenjeno, laku tjelesnu povredu, što je sve gore navedeno, sud utvrdio na osnovu medicinske dokumentacije, te nalaza i mišljenja vještaka medicinske struke i njegovog dopunskog nalaza. Nalaz i mišljenje vještaka medicinske struke sud je u cjelosti prihvatio kao potpune i jasne, te date u skladu sa pravilima struke i nauke. </span>
</p>
<p>&nbsp;</p>
<p>
<span class="span1">Okrivljeni je kritične prilike postupao sa nehatom, jer je bio svjestan da postupanjem protivno odredbi </span><span class="span1">čl. 35 st. 1 Zakona o bezbjednosti saobraćaja</span><span class="span1">, na način što brzinu kretanja vozila nije prilagodio karakteristikama i stanju puta, atmosferskim prilikama i drugim saobraćajnim uslovima, može učiniti krivično djelo, ali olako držeći da do toga neće doći ili da će to moći spriječiti.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije sud je shodno čl. 42 KZ-a cijenio sve okolnosti koje utiču da kazna bude veća ili manja, pa je kao olakšavajuće okolnosti na strani okrivljenog Č…. cijenio to što je okrivljeni priznao izvršenje krivičnog djela stavljenog mu na teret, njegovu raniju neosuđivanost, te to što se oštećeni nisu pridružili krivičnom gonjenju</span><span class="span1">,</span><span class="span1"> pa mu je utvrdio kaznu zatvora u trajanju od 4 (četiri) mjeseci i istovremeno odredio da se ista neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo. Sud je mišljenja da će se i uz prijetnju kaznom zatvora dovoljno uticati na okrivljenog da više ne vrši ovakva, kao ni slična krivična djela, te da će ubuduće biti obazriviji prilikom upravljanja motornim vozilom,  odnosno da će se ostvariti svrha iz čl. 52 KZ-a u okviru opšte svrhe krivičnih sankcija iz čl. 4 st. 2 KZ-a.</span>
</p>
<p>&nbsp;</p>
<p>
<span class="span1">Na osnovu napred navedenih krivično pravnih odredbi, te odredbi čl. 2, 3, 4, 5, 8, 13, 16, 33, 36, 42, 52, 53 i 54 Krivičnog zakonika i čl.  227, 229, 368 i 374 ZKP-a, sud je odlučio kao u izreci presude.</span>
</p>
<p>&nbsp;</p>
<p>
<span class="span1">Kako je okrivljeni Č.... oglašen krivim, obavezan je da na ime troškova sudskog postupka uplati iznos od 154,00 € (na ime vještačenja po vještacima saobraćajne i medicinske struke i to 49,50 € na ime vještačenja po vještaku medicinske struke i 104,50 € na ime vještačenja po vještaku saobraćajne struke), te da na ime sudskog paušala uplati iznos od 50,00 €, u korist Budžeta Crne Gore, na žiro račun br. 832-16-52, sve u roku od 15 dana od dana pravosnažnosti presude, i dokaz o uplati dostavi ovom sudu s pozivom na broj K.371/15/15.</span>
</p>
<p>&nbsp;</p>
<p>
<span class="span1">Na osnovu svega navedenog, sud je odlučio kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1"> Dana </span><span class="span1">28.10.2015. godine</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A, </span>
</p>
<p>
<span class="span1">Aleksandra Čolan </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     Danijela Samardžić </span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu Podgorica, u roku od 8 dana, od dana prijema iste, a preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
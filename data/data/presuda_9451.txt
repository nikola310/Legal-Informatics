<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:justify;hyphenate:auto;font-family:Times New Roman;font-size:13pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Times New Roman;font-size:13pt;}
.p6{margin-left:0.015277778in;margin-right:0.0034722222in;text-align:justify;hyphenate:auto;font-family:Times New Roman;font-size:13pt;}
.p7{margin-top:0.20347223in;text-align:justify;hyphenate:auto;font-family:Times New Roman;font-size:13pt;}
.p8{margin-left:0.015277778in;margin-right:0.0034722222in;text-align:justify;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 189/12</span>
</p>
<p class="p2"></p>
<p class="p2"></p>
<p class="p3"></p>
<p class="p2"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2">
<span>         </span>
</p>
<p class="p2"></p>
<p class="p4">
<span>U IME CRNE GORE</span>
</p>
<p class="p2"></p>
<p class="p2">
<br>
<span>OSNOVNI SUD U BARU, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu optuženog Đ. D.,  zbog krivičnog djela – nedozvoljeno držanje oružja I eksplozivnih materija iz čl. 403. st.3 u vezi st.1. Krivičnog zakonika, po optužnici  Osnovnog državnog tužilaštva u Baru Kt br. 225/11 od 05.04.2012. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužilaštva u Baru  M. T. I optuženog, dana 18.07.2012. godine donio je, a dana 20.07.2012. godine javno objavio</span>
</p>
<p class="p2"></p>
<p class="p4">
<span>P R E S U D  U</span>
</p>
<p class="p2"></p>
<p class="p2">
<span>Optuženi </span>
</p>
<p class="p2"></p>
<p class="p2">
<span>Đ. D., JMBG, od oca D. I majke Z., rodjene R., rodjen u D., sa prebivalištem u B., državljanin R. S., vozač, oženjen, otac petoro djece, završio srednju školu, lošeg imovnog stanja, </span>
</p>
<p class="p2"></p>
<p class="p4">
<span>K r i v    j e</span>
</p>
<p class="p2"></p>
<p class="p2">
<span>Što je </span>
</p>
<p class="p2"></p>
<p class="p2">
<span>Dana 10.05.2011.godine, u naselju Polje bb, Opština Bar, u porodičnoj kući vlasništvo D. D., gdje živi kao podstanar, suprotno čl.10 a st.1  Zakona o oružju („Sl. List CG“ 20/11) neovlašćeno držao veću količinu municije I to: dva metka za teške mitaljeze kalibra 12,7 x 99 (nato) ,4 metka za puškomitraljeze kalibra 7,62x 39 M 30, 4 puščana metka kalibra 8x57 I 7,9 mm I dva puščana metka kalibra 30-06, kada su ovlašćeni službenici Područne jedinice u Baru izvršili pretres stana, pronašli I oduzeli pomenutu  municiju. </span>
</p>
<p class="p2"></p>
<p class="p2">
<span>-čime je učinio krivično djelo - nedozvoljeno držanje oružja I eksplozivnih materija iz čl. 403. st.3 u vezi st.1. Krivičnog zakonika.</span>
</p>
<p class="p2"></p>
<p class="p2">
<span>pa mu sud primjenom člana 4, 32, 36, 42, 52, 53  i 54 Krivičnog Zakonika i člana 369, 370 i 374 ZKP-a  izriče </span>
</p>
<p class="p2"></p>
<p class="p4">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrdjuje kaznu zatvora u trajanju od 1(jedne) i istovremeno odredjuje da se kazna neće izvršiti ukoliko optuženi  u roku od 2 (dvije) godine po pravosnažnosti presude ne učini  novo krivično djelo. </span>
</p>
<p class="p2"></p>
<p class="p5">
<span>Na osnovu čl. 75. st.1. Krivičnog zakonika, izriče se, </span>
</p>
<p class="p5"></p>
<p class="p4">
<span>MJERA BEZBJEDNOSTI</span>
</p>
<p class="p5"></p>
<p class="p2">
<span>Kojom se od optuženog oduzimaju dva metka za teške mitaljeze kalibra 12,7 x 99 (nato) ,4 metka za puškomitraljeze kalibra 7,62x 39 M 30, 4 puščana metka kalibra 8x57 I 7,9 mm I dva puščana metka kalibra 30-06.</span>
</p>
<p class="p5"></p>
<p class="p2">
<span>Optuženi je dužan da plati troškove krivičnog postupka u iznosu od 150,00 eura, u roku od 15 dana od pravosnažnosti presude, pod prijetnjom izvršenja. </span>
</p>
<p class="p2"></p>
<p class="p2"></p>
<p class="p4">
<span>O b r a z l o ž e n j e</span>
</p>
<p class="p2"></p>
<p class="p2"></p>
<p class="p2">
<span>Optužnicom Osnovnog državnog tužilaštva u Baru Kt br. 225/11 od 05.04.2012. godine, koju je zastupnik optužbe precizirao na glavnom pretresu dana 18.07.2012.godine, stavljeno je na teret optuženom izvršenje krivičnog  djela bliže opisanog u izreci presude.</span>
</p>
<p class="p2"></p>
<p class="p2">
<span>Optuženi Đ. D. je u prethodnom postupku u bitnom naveo da je tačna činjenica da su ovlašćeni službenici UP PJ Bar dana 10.05.2011.godine, u stanu u kome živi kao podstanar kod D. D. u naselju P., došli i da su ga pitali da li ima što od naoružanja, rekao je da ima pištolj marke CZ M 57 kac. 7,62 mm , još jedan pištolj marke C. cal.7,62 mm model 70, lovačku pušku karabin marke C. cal. 12 mm, municiju i to dva protivavionska mitrljeska metka cal. 12,7 mm i deset komada metaka 7,62 mm i nakon što sam im je pokazao ovu municiju i ovo oružje oni su to oduzeli od njega. Takodje je tog dana pokazao oružani list za svo ovo oružje i municju, koji oružani list su mu takodje oduzeli. Nije izvršio krivično djelo koje mu se stavlja na teret, jer ovo oružje nije nosio van kuća, a ima uredno potrebno dokumentaciju za držanje oružja koje je  držao u kući. Na glavnom pretresu dana 18.07.2012. godine je naveo da je sa svojom porodicom u CG došao 1999 godine. Tada su Crna Gora i Srbija bile zajedničke države. Tačno je da su pripadnici Uprave policije kod njega pronašli navedenu municiju koja mu se u optužnom aktu stavlja na teret, a koje oružje i municiju je držao u porodičnoj kući vlasništvo D. D. gdje živi kao postanar, medjutim,  za navedenu municiju i oružje imao je oružne listove. Čak je i pripadnicima policije kada su izvršili pretres pokazao oružne listove za navedeno oružje i municiju. Obzirom da je došao kao odbjeglo lice u periodu kada su Srbija i Crna Gora bile zajednička država, a da je  za navedeno oružje imao oružne listove nije znao da mora da vadi naknadno oružne listove i u Crnoj Gori. Predmetno oružje i municiju za svo ovo vrijeme nikada nije koristio, a navedeno oružje posjeduje jer se ranije bavio lovom, zbog čega je kod sebe i držao toliku količinu oružja. Dakle, tačno je da je pronadjeno oružje i municija njegovo vlasništvo za koje je imao oružne listove iz  R. Srbije  i smatrao je da mu je to dovoljno, da ne treba da vadi naknadno oružne listove od državnih organa u Crnoj Gori. I lovačku pušku i dva pištolja je pribavio tako što ih je kupio u prodavnicu još dok je bio na Kosovu, Dečanu još 1982. godine.</span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: pročitan je iskaz svjedoka Č. A., pročitani su zapisnik Uprave policije - Područne jedinice u Baru, o pretresanju stana i drugih prostorija Đ. D., KU br. 72/11 od 10.05.2011.godine, potvrda Uprave policije-Područne jedinice u Baru, o privremeno oduzetim predmetima Ku br. 72/11   od 10.05.2011. godine, službena zabilješka Osnovnog suda u Baru Ki br.67/11 od 08.02.2012.godine, nalaz i mišljenje vještaka balističara M. M,., br. M 17/12 od 13.03.2012.godine, izvršen je  uvid u kopije oružnih listova: za lovački karabin na ime D. Đ., i dva oružna lista za pištolje na ime D. Đ.a.</span>
</p>
<p class="p2"></p>
<p class="p2">
<span>Svjedok Č. A. je izjavio da se sjeća pretresa koji se obavio u kući Đ., koja se nalazi u naselju P., Opština Bar. Konkretnom prilikom postupali su po naredbi istražnog sudije Osnovnog suda u Baru. Pretresom je rukovodio njegov kolega V. M., dok je on, kao i ostale kolege kojih je bilo 4-5 učestvovao u pregledu prostorija kuće i pomoćnih objekata. Takođe se sjeća da su u  pomenutom objektu pronašli, misli dva pištolja i jednu lovačku pušku, kao i nešto municije. O preduzetim radnjama sačinili su zapisnik, tačnije sačinio ga je kolega M. V., dok su oni, prisutni, isti potpisali. Nađene predmete su oduzeli i za iste su izdali potvrdu o privremeno oduzetim predmetima. Njegov kolega V. M., koji je konkretnom prilikom rukovodio pretresom i koji je nosilac toga predmeta, je u penziji.</span>
</p>
<p class="p2"></p>
<p class="p2">
<span>Iz zapisnika Uprave policije - Područne jedinice u Baru, o pretresanju stana i drugih prostorija Đ. D., KU br. 72/11 od 10.05.2011.godine proizilazi da je pretres stana I drugih prostorija Đ. D. ,izvršen dana 10.05.2011. godine od strane ovlašćenih policijskim službenika i tom prilikom je pronadjeno vatreno oružje puška kabarin “C.” fab. br. 152110, crna, drveni okvir, vatreno oružje - pištolj “C.” M 57 cal 7,62 mm fab. br. 57098,  sa praznim okvirom, niklovan, drvene ručke,  municija dva komada cal 6 i 7, deset komada PPU, šest komada cal. 7,62 mm, SIM kartica za mobilni telefon br. MT S 065--, Telenor--, Telenor--, Cosmo card--,  pištolj “C.” 7,6 model 70, crne boje, sa 2 okvira br. C – 212750 u kutiji.</span>
</p>
<p class="p2"></p>
<p class="p2">
<span>Iz potvrde Uprave policije-Područne jedinice u Baru, o privremeno oduzetim predmetima Ku br. 72/11   od 10.05.2011. godine proizilazi da je dana 10.09.2011. godine od okrivljenog Đ. D. oduzeta puška “C.” fab. br. -,  crna cijev, pištolj “C.” M 57, cal. 762 mm sa praznom okvirom fab. br. -, drvena ručka, niklovan, municija dva komada cal 6 I 7, deset komada za automat I P.PU, SIM kartica za mobilni telefon br. MT S 065--, Telenor --, Telenor --, Cosmo card --,  pištolj “C.” 7,6 model 70, crne boje, sa 2 okvira br. C – 212750 u kutiji.</span>
</p>
<p class="p2"></p>
<p class="p2">
<span>Iz  službene zabilješke Osnovnog suda u Baru Ki br.67/11 od 08.02.2012.godine proizilazi da je sačinjena dana 08.02.2012. godine od strane istražnog sudije, postupajući po zahtjevu za sprovođenje istrage ODT Kt.br. 225/11 od 01.06.2011.godine, u kojoj se konstatuje da je dana 08.02.2012. godine bez poziva u ovaj sud pristupio Đ. D., br. lične karte --izdata od strane PU Đ., koji navodi da su ga zvali iz Uprave policije Bar i da su mu tom prilikom saopštili da dostavi u Osnovni sud Bar fotokopije oružanih listova. Dalje je konstatovano da sud vrši uvid u original oružani list CP --, koji glasi na ime Đ. D., a koji se odnosi na pištolj marke zastava 7,62 kal, fab.br. C-, reg.br. --/84, oružani list SK -, koji glasi na ime Đ. D., a koji se odnosi na pištolj marke crvena zastava, 7,65 mm, fab.br. C-- i oružani list SK -, koji glasi na ime Đ. D., a koji se odnosi na lovački karabin marke C., kal. 7,62 mm, fab.br.M-, reg.broj. -/90, dok fotokopiju pomenutih oružanih listova zadržava u spise predmeta.</span>
</p>
<p class="p2"></p>
<p class="p2">
<span>Iz  nalaza i mišljenja vještaka balističara M. M., br. M 17/12 od 13.03.2012.godine utvrdjeno je da je na vještačenje dostavljeno: lovački karabin marke »C. «, kal. 30-06, fab. br, --, -ovaj lovački karabin spada u red pušaka repetirki, što znači da se svaki ispaljeni metak mora repetirati  kako bi se izbacila ispaljena čaura i ubacio novi metak u cijev. Kapaciteti magacina je 5 metaka.Probno pucanje je izvršeno sa 3-4 metka i odvijalo se bez bilo kakvih problema.Vizuelnim pregledom i praktičnom provjerom je utvrdio da dostavljeno oružje funkcioniše u skladu sa tehničkim karakteristikama predviđenim za tu vrstu oružja. Pištolj marke »C. « model 57, kal. 7,62 mm, fab. br. C-57098 - ovi pištolji spadaju u poluautomatsko vatreno oružje što znači da ga je dovoljno repetirati prije ispaljenja prvog metka, a on svojom automatikom izbacuje čauru i ubacuje novi metak u ležište cijevi. Kapacitet šaržera je 9 metaka. Probno pucanje je izvršeno sa 5-6 metka i odvijalo se bez bilo kakvih problema. Vizuelnim pregledom i praktičnom provjerom je utvrdio da dostavljeni pištolj funkcioniše u skladu sa tehničkim karakteristikama predvidjenim  za tu vrstu oružja. Pištolj nrarke »C. « model 70, kai, 7,65 mm, fab. br.C-, koji je dostavljen u orginalnoj kutiji u kojoj se nalazi i drugi šaržer -ovi pištolji spadaju u poluautomatsko vatreno oružje što znači da ga je dovoljno repetirati prije ispaljenja prvog metka a on svojom automatikom sam izbacuje čauru i ubacuje novi metak u ležište cijevi. Kapacitet šaržera je 8 metaka. Probno pucanje je izvršeno sa 5 – 6 metaka i odvijalo se bez bilo kakvih problema.  Vizuelnim pregledom i praktičnom provjerom je utvrdio da dostavljeni pištolj funkcionišu u skladu sa tehničkim karakteristikama predvidjenim za tu vrstu oružja. Dostavljen je i  metak i to: dva metka za teške mitraljeze kalibra 12,7 x 99 (Nato) i 12,7 x 108; četri metka za puškomitraljeze kalibra 7,62 x 39 M30, četri puščana metka kalibra 8x57 i 7,9 mm. Jedan metak (prvi s lijeve u desno) je deformisan na spoju čaure sa projektilom. Projektil je najvjerovatnije vadjen i ponovo stavljan, dva puščana metka kalibra 30-06.</span>
</p>
<p class="p2"></p>
<p class="p2">
<span>Uvidom u kopije oružnih listova proizilazi da su isti izdati na ime  okrivljenog Dj. D. od strane  nadležnih organa  R. Srbije  i to :oružani list CP -, koji glasi na ime Đ. D., a koji se odnosi na pištolj marke zastava 7,62 kal, fab.br. C-, reg.br. -/84, oružani list SK -, koji glasi na ime Đ. D., a koji se odnosi na pištolj marke C., 7,65 mm, fab.br. C-, i oružani list SK-, koji glasi na ime Đ. D., a koji se odnosi na lovački karabin marke C., kal. 7,62 mm, fab.br.M-, reg.broj. -/90.</span>
</p>
<p class="p2"></p>
<p class="p2">
<span>Sud je donio rješenje da se neće pribavljati izvod iz kaznene evidencije za optuženog Đ. D., obzirom da je rodjen na teritoriji druge države, pa bi pribavljanje ovog dokaza vodilo odugovlačenju krivičnog postupka, a ne bi imalo za rezultat utvrdjivanje drugačijeg činjeničnog stanja. </span>
</p>
<p class="p2"></p>
<p class="p2">
<span>Ocjenom izvedenih  dokaza utvrđeno je da je optuženi učinio krivično djelo koje mu je stavljeno na teret. Članom 10 Zakona o oružju („Sl. List CG“ 20/11) municija za teške mitaljeze kalibra 12,7 x 99 (nato) , za puškomitraljeze kalibra 7,62x 39 M 30, puščane kalibre 8x57 I 7,9 mm I puščanog kalibra 30-06, razvstava se u oružje kategorije A, dok je odredbom čl.10 a st.1  istog zakona, propisano da je  zabranjeno  nabavljanje,držanje, i nošenje oružja kategorije A,osim ako ovim zakonom nije drugačije propisano. </span>
</p>
<p class="p2"></p>
<p class="p2">
<span>Dana 10.05.2011.godine,  optuženi je neovlašćeno držao municiju čije nabavljanje gradjanima nije dozvoljeno, jer je u kući vlasništvo D. D. u naselju P., gdje živi kao podstanar, držao veću količinu municije I to: dva metka za tešku mitaljeze kalibra 12,7 x 99 (nato) ,4 metka za puškomitraljeze kalibra 7,62x 39 M 30, 4 puščana metka kalibra 8x57 I 7,9 mm I dva puščana metka kalibra 30-06,koju municiju su  ovlašćeni službenici Područne jedinice u Baru prilikom pretresa stana, pronašli I oduzeli .</span>
</p>
<p class="p2">
<span> </span>
</p>
<p class="p2">
<span>Naprijed navedeno činjenično stanje utvrđeno je iz iskaza svjedoka Č. A., koji iskaz je sud cjenio kao jasan i objektivan, zatim i iz provedenih pismenih dokaza i to :zapisnika Uprave policije - Područne jedinice u Baru, o pretresanju stana i drugih prostorija Đ. D., KU br. 72/11 od 10.05.2011.godine, potvrde Uprave policije-Područne jedinice u Baru, o privremeno oduzetim predmetima Ku br. 72/11   od 10.05.2011. godine, te iz nalaza i mišljenje vještaka balističara M. M., br. M 17/12 od 13.03.2012.godine,koje dokaze je sud cjenio kao jasne i objektivne pa im je poklonio punu vjeru.U konačnom ni sam optuženi u svojoj odbrani nije sporio da je kritične prilike u porodičnoj kući vlasništvo D. D., gdje živi kao podstanar, držao vatereno oružje I to:pištolj marke “C.” M 57 cal 7,62 mm fab. br. -, pištolj marke “C.” m 70, cal. 7,65 model 70 fab. broj C -, lovačku pušku – karibin marke “C.” cal 30-06 mm, fab br. -, I municiju I to: dva metka za tešku mitaljeze kalibra 12,7 x 99 (nato) ,4 metka za puškomitraljeze kalibra 7,62x 39 M 30, 4 puščana metka kalibra 8x57 I 7,9 mm I dva puščana metka kalibra 30-06,pravdajući se da je za navedeno oružje imao oružne listove koji su izdati od nadležnih organa  iz  R. Srbije , te kako je prebjegao u Crnu Goru 1999 godine,to je smatrao da ne treba da vadi naknadno oružne listove od državnih organa u Crnoj Gori.Odbrana optuženog u djelu da je za navedeno oružje imao oružne listove koji su izdati od nadležnih organa  iz  R. Srbije ,potvrđena je sadržinom oružnih listova za navedeno oružje u koje je sud izvršio uvid. Međutim, optuženi je i neovlašćeno držao municiju čije nabavljanje  i držanje gradjanima nije dozvoljeno,pa je postupao suprotno odredbi Čl. 10 a st.1  Zakona o oružju („Sl. List CG“ 20/11). Dakle ,postupajući na način bliže predstavljen u  izreci presude optuženi je ostvario sva objektivna obilježja krivičnog djela koje mu je stavljeno na teret.Sud je prihvatio pravnu kvalifikaciju krivičnog djela iz optužnog akta jer količina od dva metka za teške mitaljeze kalibra 12,7 x 99 (nato) ,4 metka za puškomitraljeze kalibra 7,62x 39 M 30, 4 puščana metka kalibra 8x57 I 7,9 mm I dva puščana metka kalibra 30-06, predstavlja veću količinu municije.</span>
</p>
<p class="p2"></p>
<p class="p6">
<span>Optuženi je krivično djelo izvršio postupajući sa umišljajem. Naime, optuženi se pravdao da je za pronadjeno oružje imao oružane listove koji su izdati od nadležnih organa R. Srbije, te da je  smatrao  da ne treba da vadi naknadno oružne listove od državnih organa u Crnoj Gori za oružje i municiju koju je držao u kući i koju nije koristio.Medjutim, za sud je očigledno  da je optuženi tim prije morao znati da za vatreno oružje i municiju  koju je držao u porodičnoj kući vlasništvo D. D., gdje živi kao postanar, mora  posjedovati odgovarajuće isprave o oružju i države Crne Gore, i sigurno mu je bilo poznato da takvu dozvolu mora dobiti i u Crnoj Gori . Ta činjenica je optuženom bila poznata   i isti je znao da protivzakonito drži oružje ,te da je zabranjeno držanje  municije koja je pronađena u kući u kojoj je živio kao podstanar sa svojom porodicom. </span>
</p>
<p class="p7">
<span>Optuženom je stavljeno na teret da je  pored municije  držao i vatreno oružje i to: pištolj marke “C.” M 57 cal 7,62 mm fab. br. -, pištolj marke “C.” m 70, cal. 7,65 model 70 fab. broj C -, lovačku pušku – karibin marke “C.” cal 30-06 mm, fab br. -, što u konačnom ni sam optuženi nije sporio,  u bitnom navodeći da je u porodičnoj kući vlasništvo D. D. gdje živi kao podstanar, držao pored municije I napred navedeno oružje. Navedno  oružje razvstava se u kategoruju B shodno čl.10 Zakona o oružju  („Sl. List CG“ 20/11).Međutim,ukoliko neko lice nabavi ili  drži ili nosi oružje  kategorije B bez odgovarajuće isprave o  oružju ,odgovorno je za izvršenje prekršaja iz čl.72 Zakona o oružju  („Sl. List CG“ 20/11).Dakle ,držanje pištolja marke “C.” M 57 cal 7,62 mm fab. br. -, pištolja marke “C.” m 70, cal. 7,65 model 70 fab. broj C -, lovačke puške – karibin marke “C.” cal 30-06 mm, fab br. -,bez odgovarajuće isprave o  oružju nadležnog organa Crne Gore , i pored činjenice što je optuženi imao oružane listove za predmetno oružje R. Srbije, predstavlja prekršaj, a ne krivično djelo nedozvoljeno držanje oružja ili eksplozivnih materija iz čl. 403 st.l. KZ .Zbog navedenog sud je iz izreke presude izostavio dio optužnice koji se odnosi na držanje pištolja marke “C.” M 57 cal 7,62 mm fab. br., pištolja marke “C.” m 70, cal. 7,65 model 70 fab. broj C, lovačke puške – karibin marke “C.” cal 30-06 mm, fab br.,jer optuženi može biti prekršajno,a ne krivično odgovoran.Sud je u izreci presude precizirao i blaketnu dispoziciju krivičnog djela ,navodeći da je optuženi postupao suprotno odredbi čl.10 a st.1  Zakona o oružju („Sl. List CG“ 20/11),a ne suprotno odredbi čl.10 a Zakona o oružju („Sl. List CG“ 20/11),kako je navedeno u optužnici ,jer se pronađena municija shodno čl.10 Zakona o oružju  („Sl. List CG“ 20/11) razvstava  u oružije kategoruje A. Ocijenjeno je da se navedenim preciziranjem ne narušava identitet optužnice  i presude.</span>
</p>
<p class="p8"></p>
<p class="p2">
<span class="s1">Odlučujući se za krivičnu sankciju sud je na strani </span><span>optuženog</span><span class="s1">  cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike </span><span>optuženog </span><span class="s1">jer se radi o čovjeku u ozbiljnim godinama ,njegove porodične prilike jer je oženjen ,otac petoro djece ,imovinske prilike </span><span>optuženog</span><span class="s1"> jer je lošeg imovnog stanja.Otežavajućih okolnosti nije bilo. Imajući u vidu olakšavajuće ,a u nedostatku  otežavajućih okolnosti, </span><span>te činjenicu da  u slučaju efektivne kazne optuženi ne bi radio  i na taj način bi ugrozio egzistenciju brojne porodice,sud je  optuženom izrekao uslovnu osudu kojom mu je utvrđjena kazna zatvora u trajanju od 1(jedne) godine i istovremeno određjeno da se kazna neće izvršiti ukoliko optuženi  u roku od 2 (dvije) godine po pravosnažnosti presude ne izvrši novo krivično djelo.  Ocijenjeno je da prema optuženom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na optuženog da u buduće ne čini krivična djela. </span>
</p>
<p class="p2"></p>
<p class="p2">
<span>Na osnovu čl. 75 st.1 Krivičnog zakonika optuženom je izrečena mjera bezbjednosti oduzimanja dva metka za teške mitaljeze kalibra 12,7 x 99 (nato) ,4 metka za puškomitraljeze kalibra 7,62x 39 M 30, 4 puščana metka kalibra 8x57 I 7,9 mm I dva puščana metka kalibra 30-06</span><span class="s1">, </span><span>kao predmeta koji su upotrijebljeni  za izvršenje krivičnog djela.</span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 229 ZKP-a. </span><span class="s1">O</span><span>ptuženi</span><span class="s1"> </span><span>je dužan da plati troškove krivičnog postupka u iznosu od 150,00 eura, koji troškovi se odnose na troškove vještaka balističke struke u iznosu od 110,00 eura ,kao i  na ime troškova za rad suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude.</span>
</p>
<p class="p5"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 20.07.2012.godine</span>
</p>
<p class="p1"></p>
<p class="p1"></p>
<p class="p5">
<span>Zapisničar                                                                                       S U D I J A  </span>
</p>
<p class="p5">
<span>Amira Nikičić                                                                             Ljiljana Joković</span>
</p>
<p class="p5"></p>
<p class="p5"></p>
<p class="p5">
<span>PRAVNA POUKA: protiv ove presude  može</span>
</p>
<p class="p5">
<span> se izjaviti žalba Višem sudu u Podgorici, a </span>
</p>
<p class="p5">
<span>putem ovog suda u roku od 15 dana od dana</span>
</p>
<p class="p5">
<span> prijema pismenog otpravka. </span>
</p>
<p class="p5"></p>
<p class="p5">
<span>DNA:</span>
</p>
<p class="p5">
<span>1 x spisi</span>
</p>
<p class="p5">
<span>1 x ODT-u</span>
</p>
<p class="p5">
<span>1 x optuženom  </span>
</p>
<p class="p2"></p>
<p class="p9"></p>


</body>
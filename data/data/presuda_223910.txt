<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Arial;}
.p1{text-align:justify;hyphenate:auto;font-family:Arial;font-size:12pt;}
.p2{text-indent:0.375in;text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.375in;text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.375in;text-align:justify;hyphenate:auto;font-family:Times New Roman;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 593/09</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p2">
<span>Osnovni sud u Bijelom Polju, kao prvostepeni krivični i to sudija Rahmo Banda kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog K.H.a iz S. Opština Bijelo Polje,  zbog krivičnog djela uvrede iz čl. 195 st. 1. Krivičnog Zakonika CG, postupajući po privatnoj tužbi privatne tužilje S.R.iz istog mjesta od 07.07.2009.godine, nakon održanog usmenog, glavnog i javnog pretresa, u prisustvu privatne tužilje S.R., punomoćnika privatne tužilje A.V.adv. iz Bijelog Polja, i branioca okrivljenog B.LJ.adv. iz Bijelog Polja, a u odsustvu uredno obaviještenog okrivljenog K.H.a, donio je i javno objavio dana  18.01.2010. godine,</span>
</p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p5">
<span class="s1">Okrivljeni K.H.,</span><span> od oca M. i majke V. rodjene L., rodjen ...godine u S. Opština Bijelo Polje, živi u mjestu rodjenja, Musliman, državljanin Crne Gore, pismen, završio osnovnu Školu, nezaposlen, oženjen, otac četvoro maloljetne djece, vojsku služio u Nišu 1988.godine,  lošeg imovnog stanja, ne osudjivan.</span>
</p>
<p class="p5"></p>
<p class="p4">
<span class="s1">K r i v     j e </span>
</p>
<p class="p2">
<span class="s1">Što  je :</span>
</p>
<p class="p2"></p>
<p class="p6">
<span>- </span><span class="s2">dana 28.06.2009.godine na seoskom putu S. – S.a Opština Bijelo Polje oko 18 h, nakon prepirke i svadje sa S.A., prisutnoj privatnoj tužilji S.R., koja nije učestvovala u svadji okrivljenog K.H.a i S.A.a, bez ikakvog R.loga i povoda uputio uvredljive riječi govoreći joj '' dodji kurvo da i tebe pokažemo'', koje riječi je tužilja shvatila kao uvredljive,</span>
</p>
<p class="p2"></p>
<p class="p2">
<span>- čime je izvršio krivično djelo uvrede iz čl. 195. st. 1. Krivičnog Zakonika Crne Gore. </span>
</p>
<p class="p1"></p>
<p class="p5">
<span>- pa ga sud primjenom citiranih  zakonskih propisa i čl. 2,4,5,13,15,32,39, 42, 45 i 46, st. 1. tač. 7. KZ CG, te čl. 199,202,212  i 364. ZKP-a,</span>
</p>
<p class="p1"></p>
<p class="p3">
<span class="s1">O S U DJ U J E </span>
</p>
<p class="p3"></p>
<p class="p5">
<span>Na novčanu kaznu u iznosu od 600,00 € ( šeststotina eura),  koju je dužna platiti u roku od 3. mjeseca, po pravosnažnosti presude, a ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će se za svakih započetih 25,00 € ( dvadesetpet  eura), odrediti jedan dan zatvora, a ako osudjeni isplati samo dio novčane kazne, ostatak će se sR.mjerno pretvoriti u zatvor, a ukoliko osudjeni isplati ostatak novčane kazne, izvršenje zatvora će se obustaviti.</span>
</p>
<p class="p1"></p>
<p class="p5">
<span>Obavezuje se okrivljeni da plati ovom sudu na ime paušala iznos od 30 € /trideset eura/, kao i na ime troškova krivičnog postupka ( taksa na tužbu i presudu ) u iznosu od 50,00 € ( pedeset eura), kao i troškove privatnoj tužilji u iznosu od 337,50 € ( tristatridesetsedam eura i pedeset centi ), a sve u roku od 15. dana po pravosnažnosti presude.</span>
</p>
<p class="p1"></p>
<p class="p2">
<span>Privatna tužilja S.R.a, radi ostvarivanja imovinsko pravnog zahtjeva upućuje se na parnicu.</span>
</p>
<p class="p1"></p>
<p class="p2"></p>
<p class="p4">
<span class="s1">O b r a z l o ž e nj e</span>
</p>
<p class="p4"></p>
<p class="p2">
<span>Privatna tužilja S.R.a iz S. Opština Bijelo Polje, privatnom tužbom od 07.07.2009. godine, optužila je K.H.a iz istog mjesta, zbog krivičnog djela uvrede iz čl. 195 st. 1.  Krivičnog Zakonika CG.</span>
</p>
<p class="p2"></p>
<p class="p2">
<span>Glavni pretres je održan i zaključen dana 18.01.2010.godine u odsustvu uredno obaviještenog okrivljenog K.H.a, shodno čl. 453. ZKP-a.</span>
</p>
<p class="p1"></p>
<p class="p2">
<span>Punomoćnik privatne tužilje je izjavio, da prije završne riječi želi da nakon provedenih dokaza preciziram privatnu krivičnu tužbu protiv K.H.a koja glasi :</span><span class="s1">'' što je dana 28.06.2009.godine na seoskom putu S. – S.a Opština Bijelo Polje oko 18 h, nakon prepirke i svadje sa S.H., prisutnoj privatnoj tužilji S.R., koja nije učestvovala u svadji okrivljenog K.H.a i S.H.a, bez ikakvog R.loga i povoda uputio uvredljive riječi govoreći joj '' dodji kurvo da i tebe pokažemo'', koje riječi je tužilja shvatila kao uvredljive'',</span><span> -čime je izvršio krivično djelo uvrede iz čl. 195. st. 1. Krivičnog Zakonika CG. U završnoj riječi je izjavio, da je činjenični opis apsolutno potvrdjen izvedenim dokazima a odbrana okrivljenog K.H.a je usmjerena na izbjegavanje krivične odgovornosti pa je tako kroz dogovor sa ostalim svjedocima sa kojime je u rodbinskoj vezi i to K.R., K.H.i K.E., sebe stavio u poziciju da nije bio ni prisutan predmetnom dogadjaju, pa tako navodno nije ni izvršio predmetno krivično djelo. Medjutim, čak i ovi svjedoci ne spore da je tog dana došlo do svadje izmedju S.H.a i prisutnih K.a i to H.a, R., H. i E.a. Nemoguće je da je K.H. kosio na udaljenosti od 100 do 150 m, gdje mu se dogadjaj nalazio u vidnom polju, čuje se vriska i galama, ne reaguje i nastavlja košenje dok se dogadjaj dešava.Da ovi navodi nijesu tačni na jasan i nedvosmislen način su potvrdili saslušani svjedoci, koji ne stoje ni sa jednom stranom u rodbinskoj vezi i to S.S., B.N.i S.H.a koji u podpunosti potvrdjuju kako se dogadjaj desio te da je K.H. bio prisutan na mjestu dogadjanja.S obzirom da je isti bio prisutan u podpunosti se potvrdjuje  činjenica da je kritičnom prilikom S.R. ovdje priv.tužilji izgovorio inkriminisane riječi a to potvrdjuje i saslušani svjedok S.H..Prema tome nesporno je da je okrivljeni izvršio predmetno krivično djelo stavljeno mu na teret, pa traži da sud istog oglasi krivim i osudi po Zakonu i obaveže istog da plati troškove krivičnog postupka i to: 75,00 eura za sastav priv.krivične tužbe, za svaki održani pretres isto toliko i za odloženi 50 % od ovog iznosa kao i troškove takse na tužbu i presudu. </span>
</p>
<p class="p7"></p>
<p class="p5">
<span>Privatna tužilja S.R.a u završnoj riječi je izjavila, da prihvata završnu riječ svog punomoćnika.</span>
</p>
<p class="p2"></p>
<p class="p5">
<span>Okrivljeni K.H. u svojoj odbrani tokom postupka je istakao,  da se sjeća da dana 28.06.2009.godine u mjestu S. Opština Biijelo Polje, gdje on živi, došlo je do svadje izmedju njegovog brata E.a i snahe R. i njegove žene H. sa jedne strane, a sa druge strane izmedju S.R.i S.H.a djevera S.R.. On kritičnom prilikom kada se taj dogadjaj desio nije bio prisutan, kasnije je došao kada je stigla policija i nije izgovorio tada riječi privatnoj tužilji S.R. '' dodji kurvo i tebe da pokažem''. Ističe kada je policija došla On, i svi koji su učestvovali u toj tuči  i svadji su išli u policiju da daju izjavu. Prilikom prilaženja ka mjestu gdje se dogadjao kritični dogadjaj vidio je da njegova supruga H.a i snaha mu R.a, gadjale su se kamenjem u pravcu S.R., a takodje je vidio da je R.a imala u rukama telefon i vršila je slikavanje. Istakao je i to da On prema S.R. nema ništa loše a oni su i komšije a nije trebala da mu podvaljuje da joj je on  toga dana to rekao, jer on to nebi nikom ni rekao takve riječi. Na pitanje punomoćnika skoje je daljine vidio gadjanje, odgovorio je na jedno 80 do 100 m, a nije mogao da čuje dobro sve ko je kome šta rekao i to ga ne interesuje. Na pitanje branioca okrivljenog šta je radio u vrijeme dešavanja, odgovorio je, da je on kosio na jednoj livadi kod njegovog strica, tamo su bili prisutni R.van K. i A. K.. Dalje na pitanje jeli R.a gadjala kamenjem, odgovorio je činimuse da je i ona gadjala njih a i oni su gadjali nju. Dalje na pitanje ko je kome upućivao riječi, odgovorio je zna da su tom prilikom govorili svi učesnici u tuči i svadji. Napominje da je S.A. bio udaljen od mjesta dogadjaja jedno 40 m i isti je išao ka svojoj kući. Dalje na pitanje dali je bilo očevidaca dogadjaja, odgovorio je sem što je naveo lica da su učestvovala u svadji i tuči više nije vidio nikoga drugoga, a dogadjaj se dogadjao ispod stare zgrade kamene koja se nalazi u selu S.. Takodje je dodao da su tom prilikom bila prisutna i njegova djeca E., E. i S. K., a da mjesto gdje se odigrao  dogadjaj udaljen je  jedno 20 m, a od kuće R.ine takodje 20-30 metara. </span>
</p>
<p class="p5"></p>
<p class="p5">
<span>Branilac okrivljenog u završnoj riječi je izjavio, da izmedju porodica K. i S. u toku prošle godine došlo je do teškog narušavanja medjuljudskih odnosa iz kojih odnosa je došlo i do teških posledica zbog čega se protiv supruga privatne tužilje vodi postupak za krivično djelo pokušaj ubistva, a protiv K.a H.a, E.a, R. i H. te S.A.a, takodje krivični postupak koji je u toku kod ovog suda pred sudijom Draganom Mrdakom, zbog kriv.djela lake tjelesne povrede, ugrožavanje sigurnosti i drugih težih krivičnih djela. Ova privatna tužba po njemu smatra da je kontradiktorna jer su navodi u istoj u suprotnosti kako u prvobitnoj privatnoj krivičnoj tužbi tako i u preciziranoj priv.tužbi kako medjusobom tako i sa dokazima na kojima se ista zasniva. Od dokaza iz priv.tužbe iskaz privatne tužilje i njenog djevera S.H.a koji se medjusobno R.likuju. Priv.tužba se i dalje zasniva na iskazu navodno nepristrasnih svjedoka S.S.a, B.N.a i S.H.e. Prema iskazima ovih svjedoka oni su u vrijeme ovog dešavanja bili na udaljenosti od 100 do 200 m,. Iz same te okolnosti logično je da oni sa tolike udaljenosti nijesu mogli vidjeti niti prepoznati lica koja su bila na licu mjesta, niti su mogla prepoznati glasove koji se njegovom štićeniku stavljaju na teret. Nasuprot tome radi se u vrlo ozbiljnoj stvari gdje je došlo do potezanja i bombe i pištolja smatra da ovi svjedoci zbog te udaljenosti nijesu mogli da se prihvate kao vjerodostojan dokaz, te smatra da se opbužba s obzirom na iskaze okrivljenog i danas saslušanih svjedoka  jasna, logična i uvjerljiva, da njegov štićenik odnosnom prilikom nije bio na lice mjesta i da nije mogao da izvrši krivično djelo koje mu se stavlja na teret, pa predlaže da ga sud u nedostatku dokaza oslobodi a priv.tužilju obaveže da mu plati troškove krivičnog postupka i to za svaki održani pretres po 75,00 eura,  a ako je bilo odloženih pretresa jednu polovinu od ovog iznosa.</span>
</p>
<p class="p7"></p>
<p class="p5">
<span>Sud je radi utvrdjivanja pravno relevantnih činjenica, u dokaznom postupku u svojstvu svjedoka saslušao privatnu tužilju S.R.u, saslušao svjedoke S.S.a, B.N.a, S.H.u, S.A.a, K. R.u, K. H.u, K. E.a i izvršio uvid u izvod iz KE na ime okrivljenog izdat od strane Uprave Policije – PJ B.Polje br. 2780 od 09.12.2009.godine.</span>
</p>
<p class="p2"></p>
<p class="p5">
<span>Privatna tužilja S.R.a koja je saslušana u svojstvu svjedoka je navela,  da ostaje pri podnijetoj privatnoj tužbi, stim što dodaje da kada se kritični dogadjaj desio toga dana okrivljeni rekao '' dodji kurvo i tebe da pokažem'' isti je pogodio kamenom i ona je zadobila tjelesne povrede, i isti je prisustvovao kritičnom dogadjaju. Na pitanje punomoćnika da li je ona gadjala koga tom prilikom, odgovorila je, ona tada nije imala vremena nikoga da gadja, i otišla je svojoj kući da vidi djecu jer su isti mali i to jedno 5. godina a drugo 2. godine, a njena djeca su bila ispred kuće. Dalje na pitanje kome su to K.H. nešto pokazali pa su i nju zvali da joj pokažu, odgovorila  je tom prilikom je K.H. gadjao prema njenom djeveru S.H.u i tada je te riječi njoj rekao, i tada je E. K. repertirao pištolj prema S.H.u i tada su K.H. i ostali koji su bili prisutni na strani K.a gadjali u pravcu S.H.a, samo E. nije gadjao jer je držao pištolj u rukama. Tom prilikom kada je ona pošla prema svom djeveru S.H.u čula je da joj okrivljeni govori navedene riječi. Čitav dogadjaj se dešavao ispred njene kuće na udaljenosti 20-tak metara, a kuća K.H.a je udaljena od mjesta kritičnog dogadjaja jedno 200 do 300 m, a kuća E.a K.a je udaljena od mjesta dogadjaja jedno 80 do 100 m. </span>
</p>
<p class="p5"></p>
<p class="p5">
<span>Saslušani svjedok S.S., tokom postupka u bitnom je naveo, da se  sjeća da dana 28.06.2009.godine kada se desio kritični dogadjaj bio je kod svoje kuće i vario je vile za traktor i njegovo dijete E., je u jednom momentu došlo i kazalo mu je '' Babo ubiše H.'' a to se odnosi na S.R.u. On je pitao kako i tada je izašao iz garaže njegove kuće i vidio je da okrivljeni K.H. i njegova žena H.a i njegova snaha R.a tjeraju S.R.u i gadjaju je kamenicama. To je sve gledao ispred njegove kuće a isto mjesto je udaljeno od mjesta dogadjaja jedno 200 m. Sanjim je tada bio i N.B., i on je tada zanjim izašao iz garaže. Nije čuo šta su jedno drugom govorili jer je bila velika galama te o riječima se ne može izjasniti šta su tačno govorili jedno drugom. Na pitanje branioca okrivljenog koliko metara su je okrivljeni i ove žene tjerali da je utjeraju u kuću, odgovorio je nezna tačno samo je S.R.a ubježala u kuću, a zna da su tu bila i neka djeca a nezna gdje su se ista nalazila. Nije vidio da su tada K.H. i ove žene gadjale S.H.a jer se on nalazio na kapiji svoje kuće, koja je udaljena 10 – 15 m, od mjesta dogadjaja, a kuća E.a K.a je udaljena oko 50 m, od mjesta dogadjaja. </span>
</p>
<p class="p5"></p>
<p class="p5">
<span>Saslušani svjedok B.N., tokom postupka u bitnom je naveo, da se  sjeća da je kritičnog dana bio kod S.S.a i nešto su u njegovu garažu varili tj. vile za sijeno i u jednom momentu došlo je S. dijete i kazalo '' Babo ovamo se ubiše''. Odmah je S. izašao a on je malo kasnije izašao i vidio je da je K.H. i njegova snaha i supruga gadjali su u pravcu S.R.. Tada je vidio da je S.H.  bio pred svoju kuću. Mjesto gdje se odvijao dogadjaj do mjesta odakle je on posmatrao je udaljeno jedno 150 m, a čuo je da je tada bilo galame i psovke a nije tačno čuo riječi ko je kome šta govorio, jedino što je čuo tada čuo je S.H.a kako govori a podigao je bio džemper i košulju '' pucaj slobodno tu sam''. Na pitanje branioca okrivljenog koliko su bili udaljeni H. i R.a jedno od drugog, odgovorio je ne može se tačno izjasniti koliko je bila udaljena R.a od H.a a R.a je tada ubježala u svoju kuću. Zna da su tada bila i R.ina djeca koja su mala i ista su se krila iza R.e, a bilo je još druge djece na drugu stranu. Dalje na pitanje sa koje udaljenosti su K.i gadjali R.u, odgovorio je misli da su je gadjali sa udaljenosti jedno 10 m, a da li su gadjali S.H.a neznam, vjerovatno da jesu. </span>
</p>
<p class="p5"></p>
<p class="p5">
<span>SAslušani svjedok S.H.a, tokom postupka u bitnom je naveo,  da se sjeća da je toga dana pošao u S. kod Škole da uzme sa svojim kultivatorom dvoje kolica šljunka koje mu je bilo potrebno radi betoniranja, i u jednom momentu vidio je da K.H. i njega supruga i snaha gadjaju u pravcu S.R.sa nekim kamenjem. Takodje, je tada čuo i galamu, a riječi nije čuo šta je ko kome upućivao. To mjesto gdje se je on nalazio do mjesta gdje se odvijao kritični dogadjaj je udaljeno oko 300 m. Nije vidio da je S.R.a i S.H. gadjali u pravcu K.H.a. U tom momentu kultivator  mu nije radio jer je trebao da tovari šljunak.</span>
</p>
<p class="p5"></p>
<p class="p5">
<span>Saslušani svjedok S.A., tokom postupka u bitnom je naveo,  da se sjeća da toga dana je bio u svojoj kući u S. i vraćao  se sa jedne vode – to je seosko pojilo i kada se vraćao kući vidio je da K.H. i njegova supruga i snaha, gadjaju kamenjem u pravcu S.R.kamenjem, a K. E. je držao pištolj u rukama iza kamene zgrade koja se nalazi tu u blizini i tada je čuo da je H. psovao i da je govorio R.i '' da joj jebe majku, kurvo'', i još neke riječi kojih se ne može sjetiti. Zna da su tada u blizini R.e bilo njeno dvoje djece, ona je tada ušla u kuću sa djecom. Od mjesta gdje se to dešavalo bio je udaljen jedno 10-tak metara a bio je u svoje dvorište a tu je i kuća udaljena oko 10 do 15 m. Tu su bila prisutna i djeca od K.H.a i od njegovog brata E.a a ne može se tačno izjasniti koliko ih je tačno bilo. Zna da su svi tada gadjali u pravcu R.e, izuzev K. E.a. Poslije toga jedno sat vremena je došla policija i isti su ih poveli i dali su izjavu, tada su ga u policiji zadržali 8. dana, a on je tom prilikom bio popijo, a nije bijo pijan. Tom prilikom K.i njega nijesu gadjali već kao što je naprijed naveo. On i R.a tom prilikom su bili udaljeni jedno od drugog 10 -tak metara. Tu su bili prisutni S.S., B.N.ispred kuće S.a Skoka, a isti su bili udaljeni oko 100 m. Zna da je kuća K. E.a udaljena od mjesta dogadjaja jedno 50 do 60 m. </span>
</p>
<p class="p5"></p>
<p class="p5">
<span>Saslušani svjedok K. R.a tokom postupka u bitnom je navela, da se sjeća da je dana 28.06.2009.godine bila u svojoj kući u mjestu S. i u jednom momentu je izašla slučajno iz kuće i vidjela je svoju djecu S.a i S.a i od njenog djevera H.a K.a djecu E., E. i E., i tada je vidjela S.R.u kako je gadjaju kamenjem. Vidjela je i to da je H. S. dolazio iz pravca gdje je kosio njen djever H. K. sa bombom u ruci i tada je psovao njih, tj. upućivao je riječi '' jebaću Vam svijem majku i ubiću Vas sa bombom''.  Zna da je tada S.H. bio udaljen jedno 20. m, od njihove kuće. One je uzela svoju djecu i ušla je u kuću. Tada nije bio prisutan K. H. tj. njen djever već je isti kosio na jednu livadu koja je udaljena odatle jedno 100 do 200 m.  Ona je tada djecu skupljala da ih uvede u kuću a ispred kuće je bio njen muž K. E., pošto je uvela djecu u kuću ona je zvala policiju i obavijestila ih da su napadnuti od strane S.H.a i od S.R.i poslije je došla policija i dok nije došla policija njen djever K.H. nije smio da dodje od mjesta gdje je kosio do kuće. </span>
</p>
<p class="p5"></p>
<p class="p5">
<span>Saslušani svjedok K. H.a, tokom postupka u bitnom je navela, da je ona tog dana čuvala stoku u mjestu S. sa svojom djecom, a to mjesto gdje je čuvala udaljeno je od njene kuće jedno 300 m, i vidjela je kada je S.H. prošao iz prodavnice pored nje gdje je čuvala stoku i otišao je u pravcu njenog muža K.H.a koji je takodje kosio livadu na udaljenosti od njihove kuće jedno 300m. TAda su njen muž K.H., njen amidža R. K. i R.ov sin A. pobjegli iza kule ( starija kuća),  i tada se S.H. vratio put kuće i tada je svija psovao i svim K.ima psovao majku i rekao je da će im  baciti bombu i došao je na dvorište E.a K.a njenog djevera, tu su bila djeca njena i E.ova. Tada je njen djever E. izašao iz kuće i jetrva R.a, tada mu je njen djever E. rekao ''nemoj da ideš ovamo H.e ubiću te''. TAda je došla snaha S.H.a,  R.a i istom je govorila da ide kući, on nije htio, tada je i ona nastavila da se psuje i gadjala je djecu njenu i E.ovu kamenicama, a njen suprug K.H. nije dolazio kući. Ona je bila na lice mjesta i govorila je R.i da uzme djevera i da ga vodi kući, zna da je ona zvala telefonom a vjerovatno policiju. Oni su otišli kući a oni su ostali u dvorište E.ovo. Zna da tada K.H., R. i A. nijesu dolazili na mjesto dogadjaja dok nije došla policija. Na pitanje punomoćnika privatne tužilje dali se vodi kakav postupak protiv nje, njenog djevera H.a i H., odgovorila je ne. Dalje na pitanje koliko je H. bio daleko od mjesta gdje se dogadjaj desio, odgovorila je isti je bio udaljen od 150 do 200 m. Dalje na pitanje jeli mogao sa mjesta gdje je bio da vidi mjesto dogadjaja, odgovorila je isti je mogao da vidi mjesto dogadjaja ali nezna dali je mogao da čuje. Na pitanje branioca okrivljenog, jeli sudjeno kod sudije Dragana Mrdaka protiv nje, odgovorila je nije ona nezna. Dalje na pitanje u kakvim su odnosima bili K.i i S. prije ovog dogadjaja, kazala je ranije se desio dogadjaj da je muž privatne tužilje izubadao nožem E.a K.a prije 2. mjeseca. Zna i to da je isti bio pijan i da nije znao šta je radio. Dalje na pitanje dali su ih i dalje napadali S., odgovorila je poslije ovog dogadjaja nije ih više niko napadao. </span>
</p>
<p class="p7"></p>
<p class="p5">
<span>Saslušani svjedok K. E., tokom postupka u bitnom je naveo, da je kritičnog dana njegov brat H. H. kosio je livadu sa R.om i A.om u livadi koja je udaljena jedno 150 do 200 m, od kuće, a njegova djeca i djeca njegovog brata su čuvala stoku a isto mjesto je udaljeno od kuće jedno 50 m, po njegovoj procjeni. I ta djeca su došla kod njega kući da mu kažu da se S.H. napio i da je isti psovao govoreći ''da će da nas pobiti, da će im baciti bombu'', i on je tada iz dvorišta njegove kuće rekao S.H.u da ne dolazi kod njegove kuće, a isti je bio udaljen od njega jedno 30 do 40 m,. On je tada takodje govorio ''da će nas pobiti'', zna da je bio u pijanom stanju, a njegov brat se nalazio u livadi gdje je kosio i on ga tada nije vidio. Zna da je tada S.R.a bila blizu S.H.a, i zna da je tada S.R.a psovala njegovu ženu R.u i njegovu snahu H.u. Zna i to da je njegova žena javila policiji, tada su S.R.a i S.H. otišli kući S.R.. Na pitanje branioca okrivljenog, kazao je, da je muž S.R.njega izbo nožem i ima 5. uboda nožem, a protiv njega se ne vodi nikakav krivični postupak, jer je zaključen glavni pretres kod sudije Dragana Mrdaka. </span>
</p>
<p class="p7"></p>
<p class="p2">
<span>Cijeneći izvedene dokaze pojedinačno i u kontekstu i dovodeći ih u vezu sa odbranom okrivljenog shodno čl. 360. st. 2. ZKP-a, sud je utvrdio činjenično stanje kao u izreci ove presude. </span>
</p>
<p class="p2"></p>
<p class="p2">
<span>Naime, iz izvedenih dokaza, tačnije odbrane okrivljenog koju je sud djelimično prihvatio i iskaza privatne tužilje S.R., te iskaza svjedoka S.A.a koje je sud u podpunosti prihvatio, utvrdjeno je, da je kritičnog dana u mjestu S. Opština Bijelo Polje, došlo do svadje izmedju porodica S. i K., koji su komšije, u kojoj je učestovalo više lica. U toj svadji kada se privatna tužilja S.R.a nalazila ispred svoje kuće na udaljenosti od oko 20 m, i pošla prema S.A.u, svom djeveru, okrivljeni K.H. joj je tom prilikom uputio rijieči '' dodji kurvo da i tebe pokažemo'', i takodje joj uputio još neke uvredljive riječi. A tada su okrivljeni kao i svjedokinje K. H.a i R.a gadjali kamenicama u pravcu iste. </span>
</p>
<p class="p2"></p>
<p class="p2">
<span>Predhodno izloženo upodpunjeno je iskazima svjedoka B.N.a, S.S.a i S.H.e i to u pogledu odlučne činjenice da su vidjeli kritične prilike da okrivljeni K.H. i njegova supruga H.a i snaha R.a, gadjaju u pravcu privatne tužilje S.R.kamenicama, i da su tada čuli galamu i psovke, a riječi šta je ko kome govorio nijesu čuli. Inače, sud je iskaze ovih svjedoka cijenio kao objektivne i realne i kao takve neusmjerene na otežavanje ili olakšavanje bilo kod od učesnika u postupku ( okrivljenog ili privatne tužilje).</span>
</p>
<p class="p2"></p>
<p class="p2">
<span>Ovaj sud nije prihvatio navode odbrane okrivljenog u dijelu u kojem tvrdi da kritičnom prilikom kada se desio dogadjaj nije bio prisutan te da nije govorio navedene riječi privatnoj tužilji, jer je kosio na livadi kod strica. Ovo sa R.loga što su ovi navodi okrivljenog, po ocjeni ovog suda usmjereni u cilju izbjegavanja ili pak umanjenja sopstvene krivice. Pored toga opovrgnuti su izvedenim dokazima – iskazima svjedoka B.N.a, S.S.a, S.H.e i S.A.a i privatne tužilje, koji su posvjedočili, da je okrivljeni bio prisutan kritičnom dogadjaju.</span>
</p>
<p class="p2"></p>
<p class="p2">
<span>Sud je cijenio i iskaze svjedoka K. R., H. i E.a, pa iste nije prihvatio, imajući u vidu da su ovi svjedoci u svom svjedočenju izmedju ostalog istakli, da okrivljeni nije bio prisutan kritičnom prilikom te su njihovi iskazi u suprotnosti sa ostalim izvedenim dokazima – iskazima svjedoka koje je sud prihvatio. Naime, ovi svjedoci i to K. E. je brat, a K. H.a supruga i K. R.a snaha okrivljenog, te je jasno da su svjedočenjem na taj način željeli da olakšaju – pomognu krivičnom položaju okrivljenog.  </span>
</p>
<p class="p2"></p>
<p class="p2">
<span>Dakle, kod ovakvog stanja stvari nesporno je da je okrivljeni kritičnom prilikom uputio ( verbalne uvrede), naznačene inkriminacije privatnoj tužilji. Te prilikom pravne kvalifikacije utvrdjenog činjenja okrivljenog isti je uvrijedio privatnu tužilju na način bliže opisan u izreci presude, vrijedjajući je naznačenim inkriminacijama u namjeri da se tim riječima napadne čast i ugled privatne tužilje. Sud zaključuje da se na osnovu subjektivnog shvatanja oštećene – privatne tužilje i objektivnog kriterijuma shvatanja časti i ugleda preduzetim činjenjem u naznačeno vrijeme i na opisan način okrivljeni je imao namjeru da privatnu tužilju uvrijedi i da ona to osjeti kao povredu svog dostojanstva. Po mišljenju ovog suda u preduzetim radnjama su sadržani svi elementi bića kriv.djela uvrede iz čl. 195. st. 1. KZ CG. A zaključak slijedi iz činjeničnog opisa inkriminacije tj. upućivanjem navedenih riječi gdje je okrivljeni postupao sa umišljajem u namjeri vrijedjanja privatne tužilje, zbog čega je i oglašen krivim. </span>
</p>
<p class="p2"></p>
<p class="p2">
<span>Za konkretno krivično djelo u Krivičnom Zakoniku CG, propisano je da će se učinilac kazniti novčanom kaznom od 1.200  do 4.000. eura. </span>
</p>
<p class="p2"></p>
<p class="p2">
<span>Prilikom odlučivanja o vrsti i visini kazne, sud je imao u vidu sve okolnosti koje su od uticaja da kazna bude veća ili manja shodno čl. 42. KZ CG, pa je na strani okrivljenog našao olakšavajuće okolnosti, da se radi o relativno mladjoj  porodičnoj osobi, ocu četvoro maloljetno djece, lošeg imovnog stanja, nezaposlen,  koji nije osudjivana, a što ukazuje da do sada nije dolazio u sukob sa Zakonom, kod nenalaženja posebno otežavajućih okolnosti. Sud je navedene olakšavajuće okolnosti u njihovoj sveukupnosti cijenio kao naročito olakšavajuće, te je okrivljenog osudio na novčanu kaznu preciziranu izrekom presude, a ovo primjenom čl. 45 i 46. st. 1. tač. 7. KZ CG. Sud smatra da će se i sa ublaženom kaznom u konkretnom slučaju postići svrha kažnjavanja predvidjena čl. 32. u vezi čl. 4. st. 2. KZ CG.</span>
</p>
<p class="p2"></p>
<p class="p5">
<span>Sud je obavezao okrivljenog da plati ovom sudu na ime paušala iznos od 30 € /trideset eura/, shodno čl. 199. ZKP-a, kao i na ime troškova krivičnog postupka ( taksa na tužbu i presudu ) u iznosu od 50,00 € ( pedeset eura), kao i troškove privatnoj tužilji u iznosu od 337,50 €, a koji troškovi se odnose na ime pisanja tužbe, zastupanja na održane i odložene glavne pretrese,  shodno čl. 202. ZKP-a. </span>
</p>
<p class="p5"></p>
<p class="p5">
<span>Shodno čl. 212. ZKP-a, privatna tužilja S.R.a, radi ostvarivanja imovinsko pravnog zahtjeva upućuje se na parnicu.</span>
</p>
<p class="p1"></p>
<p class="p2">
<span>Sa iznijetih R.loga a shodno čl. 364. ZKP-a, odlučeno je kao u izreci presude.</span>
</p>
<p class="p5"></p>
<p class="p1"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p8">
<span class="s1">Dana :  18.01.2010. godine</span>
</p>
<p class="p8"></p>
<p class="p8"></p>
<p class="p5">
<span class="s1">Zapisničar,							       S u d i j a,</span>
</p>
<p class="p5">
<span class="s1">Ljiljana Popović     		              		  Rahmo Banda </span>
</p>
<p class="p5"></p>
<p class="p5"></p>
<p class="p9"></p>
<p class="p10"></p>


</body>
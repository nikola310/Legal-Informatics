<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.p1{text-align:end;hyphenate:auto;font-family:R;font-size:13pt;}
.p2{text-align:center;hyphenate:auto;font-family:R;font-size:13pt;}
.p3{text-indent:0.5in;text-align:justify;hyphenate:auto;font-family:R;font-size:13pt;}
.p4{text-align:justify;hyphenate:auto;font-family:R;font-size:13pt;}
.p5{text-indent:0.375in;text-align:justify;hyphenate:auto;font-family:R;font-size:13pt;}
.p6{text-indent:0.5in;margin-right:0.058333334in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p9{text-align:justify;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:R;font-size:13pt;}
.p13{text-align:start;hyphenate:auto;font-family:R;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 448/10</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N. i P. M., kao članova vijeća, sa zapisničarom M. M., u krivičnom predmetu optuženog </span><span class="s1">Z. N.</span><span>, zbog krivičnog djela građenje objekta bez građevinske dozvole iz čl. 326 a Krivičnog zakonika, po optužnici Osnovnog državnog tužilaštva u Baru Kt.br. 654/09 od 23.02.2010. godine, nakon održanog glavnog, javnog pretresa u prisustvu zamjenika Osnovnog državnog tužioca N. A. i branioca optuženog po službenoj dužnosti Đ. J., advokata iz B., dana 13.12.2010. godine donio je i javno objavio</span>
</p>
<p class="p4"></p>
<p class="p2">
<span class="s1">P R E S U D U</span>
</p>
<p class="p4"></p>
<p class="p3">
<span>Optuženi </span><span class="s1">Z. N.</span><span>, JMBG ..., od oca H., rođen ... godine u B. P., sa prebivalištem u B., ..</span>
</p>
<p class="p2"></p>
<p class="p2">
<span class="s1">K r i v  j e :</span>
</p>
<p class="p4"></p>
<p class="p3">
<span>Što je:</span>
</p>
<p class="p3"></p>
<p class="p3">
<span>Neutvrđenog dana u toku decembra 2009. godine u naselju Topolica III, kao investitor protivno odredbi čl. 69. Zakona o uređenju prostora i izgradnji objekata („Sl. list CG“ br. 51/08) započeo gradnju objekta bez prethodno pribavljene građevinske dozvole, na način što je na objektu spratnosti P+1, površine 180 m2, započeo zidanje spoljnih zidova od giter bloka i sazidao dva sprata i ošalovao i izlio stepenište od prizemlja do drugog sprata,</span>
</p>
<p class="p4"></p>
<p class="p3">
<span>- čime je učinio krivično djelo - </span><span class="s1">građenje objekta bez građevinske dozvole iz čl. 326 a Krivičnog zakonika,</span>
</p>
<p class="p3"></p>
<p class="p3">
<span>pa ga sud primjenom članova 4, 32, 36, 42 Krivičnog zakonika i čl 359, 360 i 364 ZKP-a</span>
</p>
<p class="p4"></p>
<p class="p2">
<span class="s1">O S U Đ U  J E</span>
</p>
<p class="p4"></p>
<p class="p3">
<span class="s1">Na kaznu zatvora u trajanju od 6 (šest) mjeseci.</span>
</p>
<p class="p4"></p>
<p class="p3">
<span>Optuženi je dužan da plati troškove krivičnog postupka u iznosu od 500,00 €, u roku od 15 dana od dana pravosnažnosti pod prijetnjom izvršenja.</span>
</p>
<p class="p4"></p>
<p class="p2"></p>
<p class="p2">
<span class="s1">O b r a z l o ž e n j e</span>
</p>
<p class="p4"></p>
<p class="p3">
<span>Optužnicom Osnovnog državnog tužilaštva u Baru Kt.br. 654/09 od 23.02.2010. godine stavljeno je na teret optuženom izvršenje krivičnog djela bliže opisanog u izreci presude.</span>
</p>
<p class="p3"></p>
<p class="p3">
<span>Glavni pretres je održan u odsustvu optuženog Z. N.a, na osnovu rješenja Kv  br. 109/10 od 15.03.2010. godine.</span>
</p>
<p class="p4"></p>
<p class="p3">
<span>U dokaznom postupku na saglasan prijedlog stranaka pročitan je iskaz svjedoka S. S.iz prethodnog postupka, pročitani su zapisnik o inspekcijskoj kontroli Ministarstva uređenja prostora i zaštite životne sredine br. 1005-8/152 od 04.12.2009. godine, zapisnik o inspekcijskoj kontroli Ministarstva uređenja prostora i zaštite životne sredine br. 1005-SL/182 od 10.12.2009. godine, rješenje Ministarstva uređenja prostora i zaštite životne sredine br. 1005-242/9 od 11.12.2009. godine, dopis Ministarstva uređenja prostora i zaštite životne sredine br. 1005-35/2 od 18.01.2010. godine, nalaza i mišljenje vještaka geometra Đ. D. od 07.05.2010. godine, izvršen je uvid u foto dokumentaciju od 04.12.2009. godine i u žalbu kojom je optuženi Z. N. uložio protiv Ministarstva uređenja prostora i zaštite životne sredine </span><span class="s2">od 16.12.2009. godine, dopis Uprave policije PJ Bijelo Polje br. 32-03-205/10-4816/2 od 12.11.2010. godine i izvod iz kaznene evidencije na ime optuženog PJ Bjelo Polje br. 2745 od 7.12.2010. godine.</span>
</p>
<p class="p3"></p>
<p class="p3">
<span>Iz iskaza svjedoka </span><span class="s1">S. S. </span><span>utvrđeno je da je dana 04.12.2009. godine bila na objektu koji se nalazi u naselju Topolica 3, preko puta marketa „Maxi“ u Baru. Na objektu je zatekla otprilike 6 radnika, uključujući i njihovog poslovođu Lj. I. Svi radnici kao i njihov poslovođa su bili nerezidenti, odnosno nisu imali prebivalište u Crnoj Gori. U momentu kada je bila ti radnici su izvodili radove na zidanju potkrovlja, na spratnosti P +1, površine cca 120 m2. Vidjela je jasno da su možda dan dva ranije izvršili šalovanje i izlivanje betonskog vanjskog stepeništa i to od prizemlja do potkrovlja, a u prilogu čega dostavlja fotografije koje su sačinjene dana 04.12.2009. godine. Radnici su prvo izjavili da ne znaju za koga rade, a kasnije su naveli da rade za izvjesnog N.a navodeći da mu ne znaju prezime. Toga dana je ostavila poziv da se investitor N. javi inspekciji, ostavljajući službeni broj telefona. Poslije dan je pozvao N. koji je rekao da živi u Švajcarskoj i da bi trebao da dođe oko Nove godine u Crnu Goru i da će se javiti. Tada joj je saopštio prezime i rekao joj, odnosno dao izjavu preko telefona šta je ona konstatovala zapisnikom od 10.12.2009. godine da se par puta obraćao Sekretarijatu za urbanizam Opštine Bar da mu se izda građevinska dozvola, obzirom da na potezu puta gdje gradi kuću postoji DUP, međutim, dozvolu nije dobio i da ne zna iz kojeg razloga. Obavijestila ga je da mora da zaustavi radove i da mora porušiti dio objekta koji je radio u periodu kada ga je zatekla. Takođe mu je rekla da je građenje bez građevinske dozvole krivično djelo i da će protiv njega biti podnijeta krivična prijava. Dana 10.12.2009. godine, je ponovo izašla na licu mjesta i konstatovala da je on ipak dalje nastavio sa gradnjom objekta. Dana 11.12.2009. godine je donijela rješenje o rušenju i isto je ostavila na objektu tog istog dana u 13,50 časova, jer mu se rješenje nije moglo uručiti lično. Na ovo rješenje o rušenju podnio je žalbu preko advokata, to je nesporno da je primio rješenje. Postupak je još u toku pred Ministarstvom. Pokušala je provjeriti zašto nije dobio dozvolu i dobila je nezvaničnu informaciju da je on taj objekat izgradio na dijelu gdje je predviđena lokalna saobraćajnica, te da iz tog razloga ni on nikad neće dobiti dozvolu.</span>
</p>
<p class="p3"></p>
<p class="p3">
<span>Iz zapisnika o inspekcijskoj kontroli Ministarstva uređenja prostora i zaštite životne sredine br. 1005-8/152 od 04.12.2009. godine utvrđeno je da je kontrolom terena na teritoriji Opštine Bar evidentiran objekat u izgradnji spratnosti P+1, površine u osnovici oko120m2, sa desne strane objekta se radi stepenište, šalovano i dijelom izliveno, započeto zidanje sprata. Na objektu zatečeno otprilike 6 radnika, uključujući i njihovog poslovođu Lj. I., svi nerezidenti i nisu upućeni da li investitor ima građevinsku dozvolu. Izvođaču ostavljen poziv da se javi inspekciji.</span>
</p>
<p class="p3">
<span>Iz zapisnika o inspekcijskoj kontroli Ministarstva uređenja prostora i zaštite životne sredine br. 1005-SL/182 od 10.12.2009. godine utvrđeno je da investitor Z. N. nije dostavio građevinsku dozvolu za objekat koji je u izgradnji. U telefonskom razgovoru sa inspekcijom izjavio da se obraćao Sekretarijatu za urbanizam, ali da nije dobio potrebnu dokumentaciju i nije mu poznato iz kog razloga. Upozoren da bez prethodno pribavljene dozvole ne može započeti gradnju objekta, te da je isto kvalifikovano kao krivično djelo, investitor je nastavio gradnju objekta.</span>
</p>
<p class="p3"></p>
<p class="p3">
<span>Iz rješenja Ministarstva uređenja prostora i zaštite životne sredine br. 1005-242/9 od 11.12.2009. godine utvrđeno je da je Z. N.u kao investitoru, nastanjenom u Švajcarskoj, naređeno da poruši objekat u izgradnji površine u osnovi cca 120m2, spratnosti P+2, spoljne zidove II sprata od giter bloka, AB stubove na spratu, stepenište od prizemlja do II sprata, na lokaciji u naselju Topolica 3 - Opština Bar, u roku od 3 dana.</span>
</p>
<p class="p3"></p>
<p class="p3">
<span>Iz dopisa Ministarstva uređenja prostora i zaštite životne sredine br. 1005-35/2 od 18.01.2010. godine utvrđeno je Z. N.a kao investitor nije podnosio Ministarstvu uređenja prostora i zaštite životne zahtjev za dobijanje građevinske dozvole te stoga Ministarstvo nije izdalo rješenje za dobijanje građevinske dozvole za navedeni objekat.</span>
</p>
<p class="p3"></p>
<p class="p3">
<span>Iz nalaza i mišljenja vještaka geometra Đ. D. od 07.05.2010. godine, utvrđeno je da je izlaskom na lice mjesta izvršena identifikacija parcela 3712/12 iz LN 3196 KO Novi Bar u vlasništvu Z. N.a i B. Ž. ukupne površine od 317 m2. Nakon izlaska na lice mjesta izvršeno je snimanje parcela površine 317 m2, i objekta 118 m2, kao i zauzeće urbanističke parcele 37 u površini od 55 m2. </span>
</p>
<p class="p3"></p>
<p class="p3">
<span>U foto dokumentaciji od 04.12.2009. godine predstavljene su dvije fotografije od 04.12.2010. godine iz na kojima se vide radnici koji rade na izgradnji objekta, i jedna fotografija objekta od 11.12.2009. godine. </span>
</p>
<p class="p3"></p>
<p class="p3">
<span>Iz žalbe koju je optuženi Z. N. uložio protiv rješenja Ministarstva uređenja prostora i zaštite životne sredine utvrđeno je da isto nije uručeno lično Z. N.u kao investitoru obzirom da je nastanjen u Švajcarskoj i da u rješenju nije navedeno od kojeg datuma počinje teći rok za rušenje od 3 dana, kao i da inspektor nije utvrdio da li Z. N. posjeduje građevinsku dozvolu, kao i da je rok za žalbu na pomenuto rješenje 8 dana, ali se ne navodi kome de dostavlja žalba i tumačeći pravnu pouku, rješenje može biti pravosnažno tek kada bude lično dostavljeno Z. N.u.</span>
</p>
<p class="p4"></p>
<p class="p3">
<span class="s2">Iz dopisa Uprave policije PJ Bijelo Polje br. 32-03-205/10-4816/2 od 12.11.2010. godine utvrđeno je da ta Uprava obavijestila sud da optuženi ima JMBG ..., od oca H., rođen u B. P., sa prebivalištem u B., ... </span>
</p>
<p class="p3"></p>
<p class="p3">
<span class="s2">Iz izvoda iz kaznene evidencije na ime optuženog PJ Bjelo Polje br. 2745 od 7.12.2010. godine utvrđeno je da nije osuđivan. </span>
</p>
<p class="p4"></p>
<p class="p3">
<span>Ocjenom izvedenih dokaza utvrđeno je da je optuženi Z. N. učinio krivično djelo koje mu se stavlja na teret, na način opisanim u izreci presude. </span>
</p>
<p class="p3"></p>
<p class="p3">
<span>Činjenično stanje utvrđuje se iz iskaza svjedoka S. S., koji iskaz je u saglasnosti sa pismenim dokazima u prvom redu zapisnicima o kontroli objekta optuženog. Kontrolom objekta optuženog utvrđeno je da je započeo izgradnju objekta kojom prilikom je na objektu spratnosti P+1, površine 180 m, započeo zidanje spoljnih zidova od giter bloka i sazidao dva sprata i ošalovao i izlio stepenište od prizemlja do drugog sprata. Kontrola objekta optuženog izvršena je u dva navrata i to dana 04.12.2009. godine i dana 10.12.2009. godine, kada je konstatovano da su i pored upozorenja radnika koji su radili na izgradnji objekta nastavljeni radovi na izgradnji objekta. </span>
</p>
<p class="p3"></p>
<p class="p3">
<span>Optuženi je postupao suprotno odredbi čl. 69 Zakona o uređenju prostora i izgradnji objekata kojim je propisano da se objekat može graditi na osnovu građevinske dozvole i tehničke dokumentacije. Optuženi je krivično djelo učinio sa direktnim umišljajem, jer je bio svjestan da je započeo građenje objekta bez prethodno pribavljene građevinske dozvole i tehničke dokumentacije. Iz dopisa Ministarstva uređenja prostora i zaštite životne sredine utvrđeno je da optuženom nije izdata dozvola za građenje objekta, a iz iskaza svjedoka S.S. utvrđeno je da je izgradnja predmetnog objekta započeta na dijelu na kome je predviđena lokalna saobraćajnica.</span>
</p>
<p class="p4"></p>
<p class="p3">
<span>Sud je precizirao optužnicu navodeći u izreci presude da je površina objekta optuženog 180 m2, što je utvrđeno iz nalaza i mišljenja vještaka geometra D. Đ., koji je sud prihvatio kao jasan i stručan. Sud je ocijenio da je ovako precizirana izreka presude preciznije predstavlja utvrđeno činjenično stanje, a da se navedenim preciziranjem ostaje u okviru istog životnog događaja i da se ne narušava identitet optužnice i presude.</span>
</p>
<p class="p3"></p>
<p class="p5">
<span>Sud je radnje optuženog pravno kvalifikovao kao krivično djelo građenje objekta bez građevinske dozvole iz čl. 326 a Krivičnog zakonika, a ne kao krivično djelo građenje objekta bez građevinske dozvole iz čl. 326 a Zakona o izmjenama i dopunama Krivičnog zakonika, jer izmjene i dopune jednog zakonika, nakon stupanja na snagu,  predstavljaju sastavni dio tog zakonika. </span>
</p>
<p class="p5"></p>
<p class="p6">
<span>Odlučujući se za krivičnu sankciju prema optuženom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani optuženog sud je cijenio raniji život jer optuženi nije osuđivan. Od otežavajućih okolnosti na strani optuženog sud je cijenio upornost koju je optuženi pokazao prilikom izvršenja rkivičnog djela, jer je nakon prve izvršene kontrole nastavio sa građenjem objekta, i pored upozorenja na posledice. Izrečena kazna po ocjeni suda odgovara težini izvršenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p3"></p>
<p class="p5">
<span>Odluka o troškovima zasniva se na odredbi čl. 202 ZKP-a, a ista se odnosi na troškove branioca po službenoj dužnosti J.Đ. u iznosu od 250,00 €, troškove vještaka geodetske struke u iznosu od 148,50 €, , kao i troškove rada suda u iznosu od 100,00 €, koji troškovi se odredjeni na ime sudskog paušala definisanog zavisno od složenosti postupka, njegovog trajanja i imovinskih prilika optuženog. O troškovima branioca po službenoj dužnosti koji su nastali nakon ponovnog otvaranja glavnog pretresa sud će odlučiti rješenjem, jer u vrijeme objavljivanja presude sud nije raspolagao sa troškovnikom branioca koji bi se odnosio na navedene troškove. </span>
</p>
<p class="p5"></p>
<p class="p7">
<span>Na osnovu izloženog odlučeno je kao u izreci presude</span>
</p>
<p class="p8"></p>
<p class="p8">
<span class="s1">OSNOVNI SUD U BARU</span>
</p>
<p class="p8">
<span class="s1">Dana 13.12.2010. godine</span>
</p>
<p class="p9"></p>
<p class="p9"></p>
<p class="p10">
<span class="s1"> ZAPISNIČAR,				      PREDSJEDNIK VIJEĆA-SUDIJA</span>
</p>
<p class="p9">
<span class="s1">M. M.				                                                        G. Š. </span>
</p>
<p class="p9"></p>
<p class="p9"></p>
<p class="p11">
<span class="s1">PRAVNA POUKA</span><span>:Protiv ove presude može se </span>
</p>
<p class="p11">
<span>izjaviti žalba Višem sudu u Podgorici u roku od</span>
</p>
<p class="p11">
<span>15 (petnaest) dana od dana prijema pismenog otpravka.</span>
</p>
<p class="p11">
<span>Žalba se predaje ovom sudu u dva primjerka.</span>
</p>
<p class="p12"></p>
<p class="p12">
<span class="s1">DNA</span><span>  - ODT</span>
</p>
<p class="p12">
<span>           - optuženom preko oglasne table  </span>
</p>
<p class="p12">
<span>           -  braniocu Đ. J.</span>
</p>
<p class="p12">
<span>            - u spise   </span>
</p>
<p class="p13"></p>
<p class="p13"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">K. 159/14/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud po sudiji Momirki Marović, uz učešće zapisničara Ana Marije Petković, u krivičnom predmetu protiv okrivljenog M J zbog krivičnog djela falsifikovanja isprave u produženom trajanju iz člana 412 stav 1 u vezi sa članom 49 Krivičnog zakonika, koji se vodi po optužnom predlogu ODT Kotor Kt. broj 688/13 od 23.05.2014 godine, nakon glavnog i javnog pretresa održanog dana 17.10.2014 godine u prisustvu zamjenika ODT Kotor Tanje Čolan Deretić i odsustvu okrivljenog M J shodno članu 457 Zkp-a, istoga dana donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span><span class="span1">OKRIVLJENI M J, JMBG …., od oca N i majke H, rođene R, rođen ….. godine u P, stalno nastanjen u P, ulica …. sa završenom SSS, student, osnivač i vlasnik privrednog društva DOO ,,Uzor'', neoženjen, bez djece, srednjeg imovnog stanja, neosuđivan, protiv koga se ne vodi postupak za drugo krivično djelo, </span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je dana 07.05.2013 godine u Kotoru kod Direkcije za uređenje i izgradnju K, upotrebio lažne isprave i to 2 izvoda navodno izdata od Centralnog registra privrednih subjekata Crne Gore koje izvode je prethodno preinačio i to tako što je u jednom naveo da je pretežna djelatnosti DOO ,,Uzor" iz P, čiji je on osnivač i Izvršni direktor ,,izgradnja puteva i autoputeva šifre 4211", a u drugom da je pretežna djelatnost istog privrednog drušva ,,ostali napomenuti specificirani građevinski radovi šifre 4399", a koji navodi su neistiniti jer je na dan 07.05.2013 godine pretežna djelatnost DOO ,,Uzor" ostali završni radovi, šifre 4339", a koje je lažne isprave je predao u dokumentaciji prilikom dostavljanja dvije ponude Direkciji za uređenje i izgradnju Kotora na Zahtjev za dostavljanje ponuda shoping-metodom za nabavku usluga broj 16/13 i Zahtjev za dostavljanje ponuda shoping - metodom za nabavku radova broj 13/13, pri čemu je bio uračunljiv i svjestan svoga djela i njegove zabranjenosti, a čije izvršenje je htio.</span>
</p>
<p>&nbsp;</p>
<p>
<span class="span1">- čime je učinio krivično djelo falsifikovanja isprave u produženom trajanju iz člana 412 stav 1 u vezi sa članom 49 Krivičnog zakonika CG.</span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivičnopravne odredbe i člana 3, 5, 8, 13, 15, 36, 42, 52, 53. i 54. KZ CG i člana 368. i 374 Zkp-a  i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni da na ime sudskog paušala uplatiti iznos od 50,00 eura, u roku od tri mjeseca od dana pravosnažnosti presude, na žiro račun broj 832-16-52 u korst budžeta Crne Gore i dokaz o uplati dostaviti ovom sudu s pozivom na broj K. 159/14/14.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor aktom Kt. broj 668/13 od 23.05.2014 godine stavilo je na teret Marković Jovana izvršenje krivičnog djela falsifikovanja isprave u produženom trajanju iz člana 412 stav 1 u vezi sa članom 49 Krivičnog zakonika.</span>
</p>
<p>&nbsp;</p>
<p>
<span class="span1">Sud je održao glavni pretres u odsustvu uredno pozvanog okrivljenog shodno članu 457 Zkp-a, obzirom da je isti ranije saslušan a njegovo prisustvo nije bilo nužno.</span>
</p>
<p>&nbsp;</p>
<p>
<span class="span1">Okrivljeni M J je u svojoj odbrani </span><span class="span1">naveo da ne priznaje djelo koje mu se stavlja na teret, niti krivicu za isto.</span><span class="span1"> </span><span class="span1">On je osnivač i izvršni direktor privrednog društva DOO ,,Uzor" P, koja firma se bavi izvođenjem građevinskih radova, tako da se javljaju i na raspisane tendere i šalju svoje ponude. Tačno je da je dana 07.05.2013 godine Direkciji za uređenje i izgradnji Kotora predao dvije ponude za raspisani tender. Međutim nije tačno da je upotrebio lažne isprave, a to misli na dva izvoda izdata od Centralnog registra privrednih subjekata, već da su u pitanju bili original izvodi iz Centralnog registra, koji su nakon što su izdati i ovjereni kod opštine P, odnosno fotokopije su ovjerene da su vjerne originalu. Ova dva izvoda kod Centralnog registra Privrednog suda je preuzeo njegov otac N koji radi u njegovoj firmi, na poslovima obrade dokumentacije i pripreme iste za javljanje na tendere. Takođe je njegov otac i ova dva izvoda i ovjerio kod opštine P. Nije se radilo samo o dvije foto - kopije koje su ovjerene, već je tom prilikom ovjereno još fotokopija, obzirom da se javljaju na više tendera sa ponudama. U konačnom pošto ovaj jedan izvod važi 6 mjeseci i isti kao original upotrebe kada predaju neku od ponuda, tako da sada nije siguran da li se original ovih izvoda nalazi i dalje sačuvan u njegovoj firmi ili su upotrebljeni uz ponude. Njegovoj firmi su od strane Centralnog registra izdati ovi izvodi, te ne predstavljaju lažne isprave. Njegova firma je osnovana 2005 godine i u periodu od 2005 godine do danas više puta mijenjala osnovna djelatnost privrednog društva, kada je firma osnovana osnovna djelatnost privrednog društva je bila ,,ostali završni radovi". Nije se mogao izjasniti koja osnovna djelatnost Privrednog društva je bila registrovana na dan 07.05.2013 godine, obzirom da se više puta ista mijenjala ali sve se može provjeriti uvidom u spise predmeta za privredno društvo DOO ,,Uzor " koji se nalazi kod Privrednog suda. Misli da je ove dvije ponude Direkciji za uređenje i izgradnju Kotora, predao lično on i da je on bio prisutan prilikom otvaranja istih, ali svakako je da je dokumentaciju koja se odnosi na ponude sastavio njegov otac kako je to naprijed naveo u saradnji sa inžinjerom koji je tada radio u njihovom privrednom društvu.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice okrivljenog sud je proveo sledeće dokaze: saslušao svjedoka V M, izvršio uvid u zapisnik  o javnom otvaranju ponuda Uprave za javne nabavke Ministarstva finansija Crne Gore za naručioca D za uređenje i izgradnju Kotora broj 02-2020 od 08.05.2013 godine, uvid u zapisnik o javnom otvaranju ponuda Uprave za javne nabavke Ministarstva finansija Crne Gore za naručioca Direkcije za uređenje i izgradnju Kotor broj 02-2076 od 09.05.2013 godine, uvid u ponudu DOO ,,Uzor" Podgorica Direkcije za uređenje i izgradnju Kotora broj 42/13 od 07.05.2013 godine, uvid  u ponudu DOO ,,Uzor" Podgorica Direkcije za uređenje i izgradnju Kotora broj 44/13 od 07.05.2013 godine, uvid u izvode iz Centralnog registra privrednih subjekata Poreske uprave za DOO ,,Uzor" za proizvodnju, promet i usluge, export-import Podgorica od 14.05.2013 godine / 6 komada/ i uvid u uvjerenje Ministarstva pravde od 17.07.2014 godine na ime J M.</span>
</p>
<p>&nbsp;</p>
<p>
<span class="span1">Svjedok V M je naveo </span><span class="span1">da radi u Direkciji za uređenje i izgradnju K i u kritičnom periodu je bio službenik zadužen za javne nabavke, odnosno upravo je on otvorio predmetne dvije ponude, koje je okrivljeni dostavio direkciji. Otvaranje ovih ponuda je izvršeno u dva dana i kako je njemu bilo poznato prethodno je okrivljeni dostavljao i druge ponude, a pritom dostavljajući izvode iz CRPS sa drugom pretežnom djelatnošću, pa je vidio da su u ove dvije predmetne ponude bile navedene druge šifre, pa je stupio u kontakt sa ovlašćenim službenikom CRPS-a Podgorica i tom prilikom je dobio informaciju da pretežna djelatnost firme okrivljenog nije ona koja je navedena  u ovim predmetnim ponudama nakon čega su zatražili da ih CRPS pismeno obavjesti o prednjem pa kako nisu dobili pismeno obavještenje to je njihov službenik direkcije išao u Centralni registar i tamo je dobio izvod iz CRPS i sve informacije vezano za prednje. Nakon ovoga uslijedilo je podnošenje krivične prijave zbog falsifikovanja isprave. </span>
</p>
<p>&nbsp;</p>
<p>
<span class="span1">Uvidom u zapisnik o javnom otvaranju ponuda Uprave za javne nabavke Ministarstva finansija Crne Gore za naručioca Direkciju za uređenje i izgradnju Kotora broj 02-2020 od 08.05.2013 godine utvrđeno je da je službenik za javne nabavke M V otvorio ponude odnosno prijave za nabavku usluga broj 13/13, te je konstatovano da je između ostalih, pristigla i ponuda DOO ,,Uzor'' iz Podgorice, uz koju su dostavljena i sledeća dokumenta: 1. izvod iz CRPS-a od 12.03.2013 godine-ovjerena kopija originala, šifra pretežne djelatnosti 4399 Ostali nepomenuti specifični građevinski radovi, Ovjerio: Opština Podgorica 07.05.2013 godina; i 2. Dokaz da je ranije izvodio radove na spomenicima kulture (sličnih karakteristika). </span>
</p>
<p>&nbsp;</p>
<p>
<span class="span1">Uvidom u zapisnik o javnom otvaranju ponuda Uprave za javne nabavke Ministarstva  finansija Crne Gore za naručioca Direkcije za uređenje i izgradnju Kotor broj 02-2076 od 09.05.2013 godine utvrđeno je službenik za javne nabavke M V otvorio ponude odnosno prijave za nabavku radova broj 16/13, te je konstatovano da je između ostalih, pristigla i ponuda DOO ,,Uzor'' iz P, uz koju su dostavljena i sledeća dokumenta: 1. izvod iz CRPS-a od 12.03.2013 godine-ovjerena kopija originala, šifra pretežne djelatnosti 4211 Izgradnja puteva i autoputeva- ovjereno od strane Opštine Podgorica 07.05.2013 godine.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Uvidom u ponudu DOO ,,Uzor" Podgorica Direkcije za uređenje i izgradnju Kotora broj 42/13 od 07.05.2013 godine utvrđeno je da je Marković Jovan dostavio ponudu po pozivu broj 16/13 naručioca Direkcije za uređenje i izgradnju Kotora, te da je uz ponudu dostavio izvod iz CRPS Poreske uprave od 12.03.2013 godine u kome je navedeno da je pretežna djelatnost DOO ,,Uzor'' Izgradnja puteva i autoputeva  šifra 4211. Navedeni izvod je pri dnu ovjeren pečatom DOO ,,Uzor'' i potpisom okrivljenog Marković Jovana, dok se na poleđini nalazi pečat Glavnog grada Podgorice sa datumom 07.05.2013 godine, kojim se potvrđuje da je prepis istovjetan izvorniku.</span>
</p>
<p>&nbsp;</p>
<p>
<span class="span1">Uvidom  u ponudu DOO ,,Uzor" Podgorica Direkcije za uređenje i izgradnju Kotora broj 44/13 od 07.05.2013 godine utvrđeno je da je M J dostavio ponudu po pozivu broj 13/13 naručioca Direkcije za uređenje i izgradnju K, te da je uz ponudu dostavio izvod iz CRPS Poreske uprave od 12.03.2013 godine u kome je navedeno da je pretežna djelatnost DOO ,,Uzor'' Ostali nepomenuti specifični građevinski radovi šifra 4399. Navedeni izvod je pri dnu ovjeren pečatom DOO ,,Uzor'' i potpisom okrivljenog M J, dok se na poleđini nalazi pečat Glavnog grada P sa datumom 07.05.2013 godine, kojim se potvrđuje da je prepis istovjetan izvorniku.</span>
</p>
<p>&nbsp;</p>
<p>
<span class="span1">Uvidom iz izvode iz Centralnog registra privrednih subjekata Poreske uprave za DOO ,,Uzor" za proizvodnju, promet i usluge, export-import Podgorica od 14.5.2013 godine / 6 komada/ utvrđeno je da je da je okrivljeni M J. izvršni direktor privrednog društva, te da su u periodu od 30.05.2006 godine do 30.05.2010 godine šest puta mijenjani podaci za privredno društvo, te da je za svo vrijeme kao pretežna djelatnost društva 45450 Ostali završni radovi. Navedeni izvodi su izdati dana 14.05.2013 godine.</span>
</p>
<p>&nbsp;</p>
<p>
<span class="span1">Uvidom u uvjerenje Ministarstva pravde od 17.07.2014 godine na ime Jovana Markovića utvrđeno je da okrivljeni ranije nije osuđivan.</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbranu okrivljenog, sud je utvrdio činjenično stanje kao u izreci presude.</span>
</p>
<p>&nbsp;</p>
<p>
<span class="span1">Činjenično stanje sud je utvrdio na osnovu ocjene odbrane okrivljenog Marković Jovana, te provedenih pisanih dokaza. </span>
</p>
<p>&nbsp;</p>
<p>
<span class="span1">Prije svega, na osnovu odbrane okrivljenog, te ponuda DOO ,,Uzor'' Podgorica broj 42/13 i 44/13 od 07.05.2013 godine i zapisnika o javnom otvaranju ponuda Uprave za javne nabavke Ministarstva finansija Crne Gore za naručioca Direkciju za uređenje i izgradnju Kotora broj 02.2020 od 08.05.2013 godine i broj 02-2076 od 09.05.2013 godine, utvrđeno je da je okrivljeni kao izvršni direktor DOO ,,Uzor'' dana 07.05.2013 godine predao, kod Direkcije za uređenje i izgradnju Kotora, prilikom dostavljanja ponuda shoping-metodom za nabavku usluga broj 16/13 i ponuda shoping-metodom za nabavku radova broj 13/13, dva izvoda Centralnog registra privrednih subjekata Crne Gore, u kojima je u jednom navedeno da je pretežna djelatnost privrednog društva ,,izgradnja puteva i autoputeva šifre 4211'', a u drugom </span><span class="span1">da je pretežna djelatnost privrednog društva ,,ostali napomenuti specificirani građevinski radovi šifre 4399''. </span>
</p>
<p>&nbsp;</p>
<p>
<span class="span1">Ono što se postavilo kao sporno, imajući u vidu odbranu okrivljenog Marković Jovana jeste okolnost da li je isti kritične prilike predao prave ili lažne isprave odnosno da li je predmetne izvode prethodno preinačio ili nije.</span>
</p>
<p>&nbsp;</p>
<p>
<span class="span1">S tim u vezi, navod odbrane okrivljenog M J da nije tačno da je upotrijebio lažne isprave (dva izvoda izdata od CRPS-a), već da su bili u pitanju original izvodi iz Centralnog registra, koji su nakon što su izdati i ovjereni kod opštine Podgorica odnosno fotokopije koje su ovjerene da su vjerne originalu, te da stoga ne predstavljaju lažne isprave, sud nije prihvatio jer je iz izvoda CRPS-a Poreske uprave za DOO ,,Uzor'' od 14.05.2013 godine utvrdio da je u periodu od 30.05.2006 godine do 14.05.2013 godine pretežna djelatnost DOO ,,Uzor'' bila 45450 Ostali završni poslovi, dakle i na dan 07.05.2013 godine, pa imajući u vidu da su u predmetnim izvodima kao pretežne djelatnosti privrednog društva navedeni ,,izgradnja puteva i autoputeva šifre 4211'' odnosno ,,ostali napomenuti specificirani građevinski radovi'' ( koji izvodi su navodno izdati dana 12.03.2013 godine), to je za sud očigledno da je okrivljeni prethodno preinačio predmetna dva izvoda i takve lažne isprave je upotrijebio kao prave prilikom dostavljanja dvije ponude Direkciji za uređenje i izgradnju Kotora. Sadržinu provedenih pisanih dokaza sud je prihvatio, jer ista nije osporena na bilo koji način.</span>
</p>
<p>&nbsp;</p>
<p>
<span class="span1">Imajući u vidu naprijed navedeno sud nalazi da su se u radnjama okrivljenog M J ostvarili svi bitni elementi bića krivičnog djela falsifikovanje isprave u produženom trajanju iz člana 412 stav 1 u vezi sa članom 49 Krivičnog zakonika, jer je okrivljeni postupajući na naprijed opisani način bio svjestan da upotrebljava lažne isprave tj. dva izvoda koja je prethodno preinačio, što je u konkretnom slučaju i htio, pa se njegov subjektivni odnos prema izvršenom krivičnom djelu manifestuje kao direktna umišljaj. Opisane radnje okrivljenog predstavljaju produženo krivično djelo, jer je okrivljeni preduzeo dvije radnje izvršenja krivičnog djela i napravio dvije lažne isprave, u prostorno vremenskom kontinuitetu u njihovom preduzimanju, korišćenjem iste situacije i istog trajnog odnosa, te sa jedinstvenim umišljajem.</span>
</p>
<p>&nbsp;</p>
<p>
<span class="span1"></span><span class="span1">Sud je cijenio i navode odbrane okrivljenog da je dokumentaciju koja se odnosi na ponude sastavio njegov otac, ali iste nije prihvatio jer smatra da su usmjereni na izbjegavanje sopstvene krivice, ovo stoga što je okrivljeni u svojoj odbrani potvrdio da je predmetne izvode lično predao, te da nije tačno da je upotrijebio lažne isprave, jer je njegova firma više puta mijenjala osnovnu djelatnost, a sve pri činjenici da je sud </span><span class="span1">uvidom iz izvode iz Centralnog registra privrednih subjekata Poreske uprave za DOO ,,Uzor" za proizvodnju, promet i usluge, export-import P od 14.5.2013 godine utvrdio da DOO ,,Uzor'' nije mjenjao djelatnost, pa je za sud očigledno da je ovakva odbrana okrivljenog neistinita.</span>
</p>
<p>&nbsp;</p>
<p>
<span class="span1">Sud je cijenio i iskaz svjedoka V M, pa je kod utvrđenog činjeničnog stanja našao da je bez uticaja na drugačije presuđenje.</span>
</p>
<p>&nbsp;</p>
<p>
<span class="span1"></span><span class="span1">Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo u Kz-u propisana kazna zatvora u trajanju do tri godine. U smislu člana 42. Kz-a sud je na strani okrivljenog kao </span><span class="span1">olakšavajuće okolnosti cijenio njegovu mladost, te da isti ranije nije osuđivan, dok otežavajućih okolnosti na strani okrivljenog nije našao, </span><span class="span1">pa je sud, cijeneći navedene olakšavajuće okolnosti, </span><span class="span1">primjenom člana 53 i 54 okrivljenom izrekao uslovnu osudu kao u izreci presude, nalazeći da će se i prijetnjom izvršenja utvrđene kazne zatvora, te vremenom provjeranja okrivljenog u periodu od jedne godine u dovoljnoj mjeri uticati na okrivljenog da ubuduće ne vrši krivična djela čime će se ostvariti svrha uslovne osude iz člana 52 stav 2 Krivičnog zakonika u okviru opšte svrhe krivičnih sankcija iz člana 4 stav 2 Krivičnog zakonika.</span>
</p>
<p>&nbsp;</p>
<p>
<span class="span1">Na osnovu naprijed navedenih krivičnopravnih odredbi, te odredbi člana </span><span class="span1">3, 5, 8, 13, 15, 36, 42, 52, 53. i 54. KZ CG i člana 368. i 374 Zkp-a, sud je odlučio kao u izreci.</span>
</p>
<p>&nbsp;</p>
<p>
<span class="span1">Kako je okrivljeni oglašen krivim, obavezan je da na ime sudskog paušala uplati iznos od 50,00 eura, u roku od tri mjeseca od dana pravosnažnosti presude, na žiro račun broj 832-16-52 u korist budžeta Crne Gore i dokaz o uplati dostavi ovom sudu s pozivom na broj K. 159/14/14.</span>
</p>
<p>&nbsp;</p>
<p>
<span class="span1"></span><span class="span1">Na prednjim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 17.10.2014 godine</span>
</p>
<p>&nbsp;</p>
<p>
<span class="span1">    Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> Sudija,</span>
</p>
<p>
<span class="span1">   Ana Marija Petković</span><span class="span1"></span><span class="span1"></span><span class="span1"></span><span class="span1">                           Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
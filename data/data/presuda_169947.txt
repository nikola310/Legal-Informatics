<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.875in 0.01875in 1.25in;}
.p1{text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{margin-left:2.0in;text-align:justify;hyphenate:auto;font-family:Verdana;font-size:11pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{text-align:end;hyphenate:auto;font-family:Times New Roman;font-size:14pt;}
.p7{margin-left:5.0in;text-align:justify;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Verdana;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
.s2{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	   K. br. 354/10</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao prvostepeni krivični sud sudija Dragan Mrdak, sudija pojedinac, uz učešće zapisničara Sonje Marković, u krivičnom predmetu protiv okrivljenog B.P.a iz Bijelog Polja,  zbog krivičnog djela šumska kradja iz čl. 324 st. 2 u vezi st. 1 Krivičnog zakonika, postupajući po optužnom predlogu ODT-a iz B. Polja, KT. br. 545/09 od 20.05.2010. godine, nakon održanog usmenog, glavnog i javnog pretresa, u prisustvu  savjetnika u ODT-u B. Polje Smolović Slavenka i  okrivljenog B.P.a, a u odsustvu prestavnika oštećene U. za Š.P., dana  05.04.2011. godine, donio je i javno objavio:</span>
</p>
<p class="p2"></p>
<p class="p3"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Okrivljeni B.P. JMBG ..., od oca R. i majke D. rodjene P. rodjenog ... godine u Bijelom Polju, sa prebivalištem u selu B., opština Bijelo Polje, nezaposlen, neoženjen, pismen, sa završenom srednjom školom, srednjeg imovnog stanja, osuđivanog i to: presudom Osnovnog suda u Bijelom Polju K. br. 53/99 od  01.04.1999. godine, zbog krivičnog djela iz čl. 136 st. 2 KZ RCG na kaznu zatvora u trajanju od 30 dana, presudom Osnovnog suda u Bijelom Polju K. br. 9/99 od  11.03.1999. godine zbog krivičnog djela iz čl. 136 st. 2 KZ RCG na kaznu zatvora u trajanju od  3 mjeseca uslovno za jednu godinu, presudom Osnovnog suda u Bijelom Polju K. br. 562/01 od 15.11.2002. godine zbog krivičnog djela iz čl. 136 st. 2 KZ RCG, na 30 dana zatvora, presudom Osnovnog suda u Bijelom Polju K. br. 38/03 od  24.03.2003. godine zbog krivičnog djela iz čl. 233 st. 3 u vezi st. 1 KZ RCG na 4 mjeseca zatvora uslovno za jednu godinu, presudom Višeg suda u Bijelom Polju Kž. br. 626/03 od  21.11.2003. godine zbog krivičnog djela iz čl. 195 st. 1 KZRCG na kaznu zatvora u trajanju od  30 dana, presudom Osnovnog suda  u Bijelom Polju K. br. 4/04  od 19.02.2004. godine, zbog krivičnog djela iz čl. 136 st. 2 KZ RCG na 50 dana zatvora, presudom Osnovnog suda u Bijelom Polju K. br. 300/03 od 06.06.2005. godine zbog  krivičnog djela iz čl. 399 st. 1 KZ RCG na kaznu zatvora  u trajanju od  3 mjeseca uslovno za dvije godine, presudom Osnovnog suda u Bijelom Polju K. br. 727/05 od  30.03.2006. godine  zbog krivičnog djela iz čl. 324 st. 1 KZ RCG na 45 dana zatvora, presudom Osnovnog suda u Bijelom Polju K. br. 746/06 od  25.04.20007. godine  zbog krivičnog djela iz čl. 324 st. 1 KZCG na kaznu zatvora u trajanju od  3 mjeseca kao glavnu kaznu i novčanu kaznu u iznosu od 800 € kao sporednu kaznu i presudom Osnovnog suda u Bijelom Polju K. br. 1/09 od 07.07.2009. godine zbog krivičnog djela iz čl. 324 st. 1 KZ CG na kaznu zatvora u trajanju od deset mjeseci.</span>
</p>
<p class="p2"></p>
<p class="p2"></p>
<p class="p3">
<span>K r i v  j e</span>
</p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>	</span>
</p>
<p class="p2">
<span>	- dana 14.06.2009. godine, oko 16,00 časova, u državnoj šumi u mjestu Košućevci, u odjeljenju broj 85 GJ Rudo Polje, radi kradje oborio 5 komada smrčevih stabala ukupne drvne mase od 6,10 m</span><span class="s1">3</span><span> i time oštećenoj U.i za Š.P., Područnoj jedinici Bijelo Polje pričinio štetu, </span>
</p>
<p class="p2"></p>
<p class="p2">
<span> 	-čime je izvršio krivično djelo šumska kradja iz čl. 324 st. 2 u vezi st. 1 Krivičnog zakonika, </span>
</p>
<p class="p2"></p>
<p class="p2">
<span>	- pa ga  sud primjenom citiranog zakonskog propisa, te čl. 2, 4, 5, 13, 15, 32, 36, 39, 42 Krivičnog zakonika i čl. 199, 212 i 364 Zakonika o krivičnom postupku, </span>
</p>
<p class="p2"></p>
<p class="p3">
<span>O S U D J U J E</span>
</p>
<p class="p4"></p>
<p class="p2">
<span>	 Na kaznu zatvora od  6 ( šest )  mjeseci,   kao glavnu kaznu.</span>
</p>
<p class="p2">
<span>	</span>
</p>
<p class="p2">
<span>	i</span>
</p>
<p class="p2"></p>
<p class="p2">
<span>	Na novčanu kaznu u iznosu od 400,00 (četiristotine) eura, kao sporednu kaznu, koju kaznu je okrivljeni dužan da plati ovom sudu u roku od tri mjeseca, od dana pravnosnažnosti presude, a ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora tako što će za svaki započetih 25,00 €, novčane kazne, odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p2"></p>
<p class="p2">
<span>	Okrivljeni se obavezuje da ovom sudu na ime paušala plati iznos od  30,00 €, kao i da na ime troškova krivičnog postupka plati iznos od 600,00 € koje iznose će uplatiti na depozit novčanih kazni troškova i paušala ovog suda  žiro račun br. 832 - 151 - 35, u roku od 15 dana, od dana pravnosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	Oštećena U.a za Š.P. - Područna jedinica Bijelo Polje, radi ostvarivanja imovinsko pravnog zahtjeva upućuje se na parnični postupak.</span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnim predlogom ODT-a, iz Bijelog Polja KT. br. 545/09 od 20.05.2010.  godine, optužen je B.P. iz Bijelog Polja, da je izvršio krivično djelo šumska kradja iz čl. 324 st. 2 u vezi st. 1 Krivičnog zakonika, sa činjeničnim i pravnim opisom, kao u izreci presude.</span>
</p>
<p class="p2"></p>
<p class="p2">
<span>	Glavni pretres je održan i zaključen dana 05.04.2011. godine u prisustvu savjetnika u ODT-u u B. Polju Slavenka Smolovića i okrivljenog B.P.a, a u odsustvu uredno obaviještenog predstavnika oštećene U. za Š.P..  </span>
</p>
<p class="p2"></p>
<p class="p2">
<span>	Okrivljeni B.P. u svojoj odbrani u toku istražnog postupka je istakao da posjeduje vozilo marke ''Uaz'', ali da ga kritičnog dana reonski lugar nije zatekao u izvlačenju trupaca iz bespravne sječe u kojoj sječi nije učestvovao. Kritičnog dana radio je u kafani u Rakonjama kao konobar, koju kafanu je držao u zakup od početka marta 2009. godine, a kritičnog dana u kafani su bili prisutni svjedoci J.D., S.B., V.Ž.i njegov brat B.O.. Istakao je da nije izvršio sječu jer je svakog dana radio u kafani u prvoj smjeni. Na glavnom pretresu dodao je da sa lugarom B.D.nije u dobrim odnosima zadnjih dvije godine i to iz vremena kada ga je lugar prijavio za 1,5 kubik dajući lažne podatke, te je potom pred sudom vodjen postupak i donijeta osudjujuća presuda. Medjutim, poslije te presude on protiv lugara nije pokretao postupak za lažno prijavljivanje, ni za lažno svjedočenje. Nije mu poznato zašto lugar B. piše ove prijave na njega i da li lugara neko iz šumarstva nagovara, a sa lugarom B.em se samo preko telefona preporečkao, oni nijesu imali nekih svadja i tuča, već je samo lugaru preko telefona kazao ''doći će djelo na vidjelo, bio si i ti u zatvoru i ležaćeš u zatvor, zbog istog djela''. Kritičnog dana nije bio u Baricama, već u lokalu ''Gril'' u Rakonja koji je držao u zakup i u lokalu je radio do 16,00 časova, kada je drugu smjenu predao B.G.radnici u lokalu, a on je i dalje ostao u lokalu. Nije mu poznato koji je to bio dan u sedmici, a lokal je držao od februara do avgusta 2009. godine i ni jedan dan nije izostao s posla. U februaru, martu i aprilu je imao radnice, a poslije aprila ostala mu je samo jedna radnica B.G.a. Nije se mogao sjetiti šta je bio obukao tog dana, uobičajeno nosi kožnu jaknu, farmerke i patike, s tim što u lokalu ne nosi jaknu. U lokalu su tog dana boravili stalni gosti R.G.i drugi, a u društvu za stolom je sjedio sa G.R., D.J.i Ž.V.. Njegov brat O., Ž.V.i B.S.su sjedjeli sto do njih. Ova lica su u kafani boravila nekih tri do četiri sata, a u kafanu su došli izmedju deset i jedanaest sati. D. i G. su bili obučeni u radničko odijelo, V. je na sebi imao duksericu i pantalone crne boje, a na nogama cipele. V. i S. i R. su pili vinjak, a J. kafu i kisjelu, a on je tog dana pio sokove. Po dolasku B.G.e, njoj je predao smjenu i ostao da sjedi za stolom sa V. Ž. do nekih 18,00 do 19,00 sati popodne, a V. je negdje oko 19,00 sati otišao iz kafane i nije bio u alkoholisanom stanju. Poslije 19,00 časova otišao je u Lješnicu gdje stanuje. Tog ljeta u Baricama je boravio samo na Petrovdan kada je bio vašir, a u Baricama je boravio i na Djurdjevdan, kada je bio na slavi kod kuma M.M.a i u vremenu izmedju Djurdjevdana i Petrovdana nije boravio u Baricama, niti je tog ljeta kosio u Baricama, a oko 20. jula je otišao na more i boravio desetak dana. </span>
</p>
<p class="p2">
<span>    </span>
</p>
<p class="p2">
<span>	U završnoj riječi B.P. je izjavio da se ne osjeća krivim, smatra da lugarov zapisnik nije dokazan i da je lugar ovo namjerno prijavio, pošto su njih dvojica u lošim odnosima. Tražio je da ga sud oslobodi od optužbe koja nije dokaza, jer se Uazom ne mogu vući trupci od mjesta sječe do njegove kuće. </span>
</p>
<p class="p2">
<span>	</span>
</p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo sledeće dokaze: saslušao svjedoke  B. D.a, J. D.a, S. M.a i V. Ž.a, pročitao  zapisnik o procjeni štete U. za Š.P. PJ B. Polje Škr. br. 28/09 od 17.06.2009.  godine, pročitao zapisnik o izvršenom kontrolnom pregledu U. za Š. PJ b. Polje broj 9/2009 od 14.06.2009. godine, izvršio uvid u izvod iz kaznene evidencije na ime okrivljenog. </span>
</p>
<p class="p2"></p>
<p class="p2">
<span>	Cijeneći odbranu okrivljenog i dokaze pojedinačno i u medjusobnoj vezi, shodno čl. 360 st. 2 Zakonika o krivičnom postupku,  sud je utvrdio činjenično stanje, i na osnovu istog zaključio da je optuženi  izvršio krivično djelo stavljeno mu na teret javnom optužbom i da je za isto kriv i odgovoran. </span>
</p>
<p class="p2"></p>
<p class="p2">
<span>	Odbranu okrivljenog sud je cijenio kao isključivo usmjerenu na izbjegavanje sopstvene krivice te istu nije prihvatio a ovakva njegova odbrana je u suprotnosti sa iskazom svjedoka B. D.a i zapisnikom o izvršenom kontrolnom pregledu, koje dokaze je sud u potpunosti prihvatio.   Naime, iz iskaza saslušanog svjedoka B. D.a -lugara U. za Š. PJ B. Polje proizilazi    da je dana 14.06.2009. godine, obilazeći odjeljenje broj 85, koje pripada GJ ''Rudo Polje'' koje se nalazi u mjestu Košućevci, zatekao B.P.a zv. Dale, kako sa vozilom marke Uaz braon boje, bez registarskih tablica izvlači trupce iz bespravne sječe. B.u je naložio da otkači zakačene trupce, medjutim, isti to nije uradio. On je potom pošao tragom vuče do mjesta sječe, gdje je premjerio panjeve i udario svoj žig ''ŠŠ'' broj 11 i koji prečnici panjeva su u potpunosti odgovarali trupcima koje je zatekao otkačene na livadi udaljenoj 300 m od mjesta sječe. Bespravno je posječeno 5 smrčevih stabala, ukupne drvne mase 6,10 m</span><span class="s1">3</span><span>. Na glavnom pretresu dodao je da je vozilo koje je kritičnog dogadjaja koristio okrivljeni kampanjola marke ''Uaz'' ili ''Gaz'', ne zna tačno. Teren kuda je okrivljeni vukao trupce je niza stranu, a okrivljeni je bio vlačegom zavezao trupac, a koliko se sjeća drugi kraj vlačega je zakačio za kuku od ''Uaza''. U momentu kontrole nije posjedovao primjerke zapisnika, pa je u službenu zabilješku zapisao panjeve i podatke o trupcima, a potom je u toku dana sačinio zapisnik i u isti unio podatke iz zabilješke. B.P.a je upozorio da će napraviti zapisnik o kontrolnom pregledu i predati ga U.i za Š., s tim što se ne sjeća šta mu je on na to kazao. Ovi trupci su ostali na imanju B.a, misli da se ne radi o imanju okrivljenog, već da se radi o imanju B. B.a, na kom imanju su trupci stajali jedno vrijeme i njemu nije poznata dalja sudbina trupaca. O kontrolnom pregledu je obavijestio U.u za Š. i pitao ih da li će da vrše zaplenu trupaca i u momentu kada je pristupio kontroli većina trupaca iz bespravne sječe bila je odvučena do ove livade, a na mjestu sječe su stajala neka dva do tri trupca. B.P. je bio sam u momentu kada ga je zatekao u izvlačenju trupaca. Ne sjeća se dužine trupaca, s tim što zna da je jedan imao šest metara. Trupci su bili okresani i isprekraćivani. Prilikom kontrole B.P. se sa njim nije svadjao niti se ljutio, a sa B.P.om uglavnom ne govori i to zbog njegovih službenih radnji, kada je postupajući kao lugar zaticao B.P.a sa trupcima iz bespravne sječe. Kritičnog dana je bio u redovnom obilasku terena i kontroli, a teren Barica od početka juna do kritičnog dogadjaja obišao je nekih dva do tri puta, a koliko se on razumije u sječu i pilotinu, sječa predmetnih stabala je izvršena istog dana, kada je on vršio kontrolu - 14.06.2010. godine. Na mjestu sječe nije primijetio motornu testeru, a u junu mjesecu prije kritičnog dogadjaja pri obilascima terena Barica nije sretao okrivljenog B.P.a. Izvučene trupce i zatečene na livadi i to dozemke je premjerio metrom sa čeone strane, da provjeri da li se poklapaju sa panjevima i u iste je udario žig ŠŠ broj 11, a takodje i u panjeve. Od mjesta obaranja stabala u šumi, do mjesta gdje su trupci bili lagerovani na livadi, bili su vidljivi tragovi od vuče, bila je formirana vlaka, mali dio ove vlake je vodio kroz šumu, a ostali trag je išao kroz livadu i bez obzira što je bilo suvo vrijeme, po ovom vlaku kroz livadu je bilo tragova izrovane zemlje, a na mjestu izvlačenja trupaca iz Š. bilo je isčupanog busena. Na glavnom pretresu od 05.04.2011. godine dodao je da se tačno ne može sjetiti, a misli da je okrivljeni trupce kačio vlačegom za ''Uaz''. Ne sjeća se tačnih dužina trupaca, a misli da su bili izmedju 4 i 6 metara, a kada je zatekao okrivljenog u izvlačenju trupaca za vozilo okrivljenog ''Uaz'' bio je zakačen jedan trupac. Iskaz ovog svjedoka sud je u potpunosti prihvatio, kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a u potpunosti potvrdjen sadržinom pisanog dokaza - zapisnikom o izvršenom kontrolnom pregledu U. za Š. PJ B. Polje broj 9/2009 od 14.06.2009. godine. Prilikom ocjene iskaza ovog svjedoka sud  je imao u vidu i činjenicu da je ovaj svjedok prilikom suočenja  sa okrivljenim  u potpunosti ostao  pri  svom  iskazu.</span>
</p>
<p class="p2"></p>
<p class="p2">
<span>	Iz iskaza svjedoka J. D.a proizilazi da on povremeno svrati u kafanu, a da alkohol uopšte ne konzumira. S B.P.om se poznaje zdravo za zdravo i mnogo se ne druže. Poznato mu je da je B.P. u Rakonjama u kući M.a C.a držao kafanu, a on je imao običaj ponekad da svrati sa kolegom i da popije kafu, pošto radi kao mehaničar i saradjuje sa G.R., koji u blizini kafane ima mehaničarsku radnju, pa mu se dešavalo da sa G.R. svrati u kafanu. Koliko mu je poznato B. je ovu kafanu držao 2009. godine i dok je B. držao kafanu u kafanu je svratio nekih 15-tak puta. Ne sjeća se prilikom ovih boravaka u kafani s kim je bio u društvu i šta je pio jedino je siguran da je u kafanu svraćao sa G.R., a takodje se ne sjeća ko su prilikom ovih njegovih boravaka bili ostali gosti u kafani. Ne zna da li je dana 14.06.2009. godine bio u ovoj kafani, možda je i bio, ali ne zna. Uglavnom kad je boravio u kafani pio je kafu. Ne bi želio ni od koga da se ogriješi, poznaje B.P.a, ali ne zna šta je juče bilo, a ne prije godinu i po dana. Ne sjeća se da li je tog dana bio u kafanu i ako je bio s kim je bio u kafani i šta je pio i ko su još bili gosti u kafani i ne sjeća se da li je tog dana u kafani bio okrivljeni ili ne. B.P. je bio gazda kafane, a istovremeno je i radio u kafani. Ne sjeća se da li je kritičnog dana u kafani bio B.P., pošto je nekad u kafani radio B., a nekad jedna djevojka. U kafanu je uglavnom svraćao prije podne i tada je radio B., a popodne nije svraćao u kafanu. U kafanu je obično ulazio oko 08,00 časova, popio bi kafu do 09,00 ili do 10,00 časova i otišao da radi i u toku dana ne bi više svraćao u kafanu. Iskaz ovog svjedoka sud je u u potpunosti prihvatio, kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog.</span>
</p>
<p class="p2"></p>
<p class="p2">
<span>	Iz iskaza svjedoka S. M.a proizilazi da mu je poznato da je B.P. u Rakonjama držao kafanu u koju  kafanu je  on skoro svakodnevno svraćao iz razloga što ništa nije radio kući i bio je dokon, do momenta dok nije kupio kamion. U kafanu je najčešće svraćao sa G.R.. U kafani je pretežno bio i B.P. i koliko se on sjeća dana 14.06.2009. godine je bio u kafani koju je držao B.. Tog dana u kafanu je došao oko pola deset, a sa njim su bili D. J. i Ž.o V., a ne sjeća se koja još lica. U kafani su bili do nekih četiri - pet sati popodne, a u kafanu su se opet vratili oko pola osam ili osam. Za vrijeme njegovog prvog boravka u kafani kritičnog dana u periodu izmedju pola deset i četiri popodne B.P. je bio u kafani i dva - tri puta je sjedio sa njima za sto. Ne sjeća se koji je to bio dan u sedmici. U kafani kritičnog dana je pio vinjak, a B.P. kafu i sok. Bio je obučen u farmerice, cipele i duksericu crne boje, a ne sjeća se u šta je bio obučen B.P.. U kafanu kod B.a je svraćao skoro svakodnevno i u većini slučajeva u kafani je bio B., jer je tu radio, a dana 14.06.2009. godine u kafani je bila i konobarica. Ne sjeća se kakvo je vrijeme bilo tog dana, a B. je radio prvu smjenu, do tri sata i služio piće do dolaska konoB.. Datum 14.06.2009. godine nije ništa poseban u njegovom životu, ali je on ubijedjen da je tog dana B. bio u kafani, a misli da je konobarica kod B.a u kafani počela da radi 13.06.2009. godine. Sa B.P.om je u dobrim odnosima, a kritičnog dana je Ž.V.dosta popio i pričao o odlasku za Budvu. U kafani je bio J.D. i to u radnom odijelu, kratko je sjedio sa njima, pa je potom otišao, a u kafani je bio i G. R.. Ne sjeća se u šta je bio obučen B.P., a kritičnog dana, dok je boravio u kafani popio je nekih desetak vinjaka. Prihvatajući u potpunosti  iskaz  svjedoka  B. D.a sud  nije  prihvatio  iskaz  ovog  svjedoka i isti je  cijenio  kao  isključivo usmjeren  na olakšavanje krivično pravnog  položaja okrivljenog. </span>
</p>
<p class="p2"></p>
<p class="p2">
<span>	Iz iskaza svjedoka V. Ž.a proizilazi da on živi u mjestu Rakita, opština B. Polje i da povremeno dolazi do grada. Okrivljenog B.a poznaje zadnjih 4 do 5 godina i sa njim se svremena na vrijeme druži. Poznato mu je da je B.P. držao kafanu u kući C.a u mjestu Rakonje u koju kafanu je svraćao i ostavio dosta para. Misli da je 14. juna 2009. godine bio u kafani B.a sa S.B.m. Oni su u kafani boravili dva do tri sata i pili su. U prvoj smjeni u kafani je služio B.P.. On i S. su potom pošli do grada. Nakon dva sata su se opet vratili u kafani,  gdje su zatekli B.a i u kafani su ostali jedno vrijeme. Nije siguran u pogledu datuma, možda je bio četrnaesti, možda šesnaesti i ne zna koji je dan bio u sedmici. B. rijetko kad pije i kritičnog dana je pio sok. Kod B.a je u kafanu dolazio svaki dan ili svaki drugi dan u prolazu, jer mu je ta kafana usput. Kritičnog dana bio je u društvu sa B. S.em, u kafani je bio B.P. zvani Dale i neko od njegove braće, kojih ima sedam, a u kafanu je bilo gostiju koji su dolazili i odlazili i on se ne sjeća ostalih gostiju.  Prihvatajući u potpunosti  iskaz  svjedoka  B. D.a sud  nije  prihvatio  iskaz  ovog  svjedoka i isti je  cijenio  kao  isključivo usmjeren  na olakšavanje krivično pravnog  položaja okrivljenog.  </span>
</p>
<p class="p2"></p>
<p class="p2">
<span>	Iz zapisnika o izvršenom kontrolnom pregledu U. za Š.P. PJ B. Polje broj 9/2009 od 14.06.2009. godine utvrdjuje se da je lugar B. D.o redovnim obilaskom terena dana 14.06.2009. godine zatekao B.P.a zvanog Dale, kako iz odjeljenja broj 85 vrši izvlačenje bespravno posječenih smrčevih stabala, koja je posjekao  istog dana. Izvlačenje stabala B. je vršio vozilom marke ''Uaz'' kafene boje, bez tablica kojim vozilom je vršio vuču cjelokupnih i iskraćenih trupaca stabla. B.u je kazao da otkači zakačeni trupac, ali ga on nije poslušao, te je lugar potom otišao da premjeri i žigoše panjeve, a B.P. je došao i zakačio još jedan trupac od panja. U panjeve je udario žig ŠŠ broj 11, a u trupce suvi žig 11. Trupci su ostavljeni na privatnom posjedu - livadi vlasništvo B.a. Zapisnik o izvršenom kontrolnom pregledu sud je u potpunosti prihvatio, jer je isti sačinjen od strane službenog lica pri vršenju službene radnje.</span>
</p>
<p class="p2"></p>
<p class="p2">
<span>	Iz zapisnika o procjeni štete proizilazi da je okrivljeni oštećenoj U.i za Š. pričinio štetu . Na ovaj  pisani  dokaz okrivljeni je prigovorio.  </span>
</p>
<p class="p2"></p>
<p class="p2">
<span>	Na glavnom pretresu od 08.02.2011. godine prilikom suočenja okrivljenog i svjedoka B. D.a, svjedok B. je ostao pri svom iskazu, dok je okrivljeni B.P. negirao navode iz svjedokovog iskaza i istakao da se na ''Uaz'' ne može vući trupac, posebno ne trupac dužine 6 m. Međutim svjedok B. D.o je  detaljno opisao  teren kuda su vučeni trupci od mjesta obaranja do mjesta  lagerovanja na livadi B.a opisujući da je  teren niza stranu, i koliko se mogao sjetiti trupci  su bili dimenzija četiri i šest metara, pa  kod  činjenice da okrivljeni posjeduje vozilo Uaz potvrđene odbranom okrivljenog, činjenice da je  vuča  trupaca  vršena niza stranu i opštepoznate činjenice da se  trupci dužine  šest metara ili duži  prerezuju od tanjeg dijela stabla a samim tim i lakšeg to je sud i u ovom dijelu prihvatio iskaz  svjedoka  B. D.a i utvrdio   da je kritičnog događaja okrivljeni  terenskim vozilom '' Uaz'' između ostalih vukao  i  trupce  dužine  šest  metara.  </span>
</p>
<p class="p2"></p>
<p class="p2">
<span>	Okrivljeni B. se neuvjerljivo branio da on kritičnog dana i dogadjaja nije bio u Baricama, i da ga je lugar B. D.o prijavio iz razloga što su njih dvojica u lošim odnosima od vremena kada je lugar protiv njega podnosio prijave za bespravnu sječu i davao lažne podatke, za koju sječu je on potom osudjen.  Istakao je da ne zna zašto lugar B. piše ove prijave na njega i da li ga neko iz šumarstva nagovara. Medjutim, okrivljeni je takodje istakao da on nije podnosio protiv lugara B.a prijavu za lažno prijavljivanje ili pak za lažno svjedočenje, i da se sa lugarom B.D.samo sporečkao preko telefona a da njih  dvojica  nijesu imali svađa i tuča pa po ocjeni suda poremećenost odnosa izmedju okrivljenog B.P.a i lugara B. D.a koju nije sporio ni lugar B. D.o,  nije bila takva i u tolikoj mjeri da bi u konkretnom slučaju lugar B. kako je to okrivljeni u svojoj odbrani predstavio - izmislio predmetni događaj, i sačinio lažni zapisnik o izvršenom kontrolnom pregledu broj 9/2009 od 14.06.2009. godine. </span>
</p>
<p class="p2"></p>
<p class="p2">
<span>	 Od svjedoka ''navodnih očevidaca'', boravka okrivljenog u kafani u Rakonjama dana 14.06.2009. godine sud je prihvatio samo iskaz svjedoka J. D.a, dok je iskaz ostalih svjedoka sud cijenio kao isključivo usmjerene na olakšavanje krivično pravnog položaja okrivljenog i usmjerene na davanje alibija okrivljenom, a navodi iz  njihovih iskaza su međusobno protivrječni i u  suprotnosti sa kazivanjima okrivljenog. Naime,  okrivljeni je  tvrdio da  su kritičnog dana i događaja u kafani za  jednim stolom sjedjeli svjedoci V., S. i njegov  brat  B.O. što nije potvrđeno od  strane    svjedoka  S.a i V.a koji  u  svojim iskazima  nijesu tvrdili da  je  sa  njima u  kafani za stolom sjedio  B.O.. Okrivljeni je  tvrdio da je  nakon  predaje smjene jedno  vrijeme do  18  odnosno   19 časova sjedio  sa  svjedokom  V.em i da je  oko  19 časova pošao  iz kafane ka svom stanu u Lješnici, a da je V. u trijeznom stanju iz  kafane otišao oko 19,00 časova što je u suprotnostima  sa iskazom  svjedoka  S.a koji je  tvrdio  da su on i  V. u kafani  bili do  četiri odnosno pet  časova popodne, potom pošli do  grada i u  kafanu  se  zajedno vratili oko osam odnosno  20 časova, i da je  V.  kritičnog  dana  bio dosta popio a  svjedok  V. je  tvrdio da su po drugi put on i  S. zajedno došli u kafanu u  kojoj  su zatekli  B.a i  da  su u kafani ostali jedno vrijeme i da je on  tog  dana  sa  S.em pio.</span>
</p>
<p class="p2"></p>
<p class="p2">
<span>	 Imajući u vidu  navedene suprotnosti iz iskaza ovih svjedoka sa navodima  iz odbrane okrivljenog i činjenicu da  svjedocima V.u i S.u datum 14. 06. 2009 godine nije ništa posebno značajan i bitan, da ovi  svjedoci  nijesu mogli da se sjete koji je dan u sedmici bio datum 14. 06. 2009 godine i kako je  vrijeme bilo a  da su se navodno sjećali detalja u pogledu pića koja su pili, garderobe  koju su nosili, vremena  dolaska i odlaska u kafanu, lica prisutnih u kafani, da svjedok  V. nije  bio  siguran  u pogledu  datuma,</span><span class="s2"> </span><span>njegovog  boravka u kafani sud je prihvatajući u potpunosti iskaz  svjedoka  B. D.a svjedočenje  svjedoka V.a i S.a cijenio kao životno neutemeljeno i nelogično i isključivo usmjereno na olakšavanje krivično pravnog položaja  okrivljenog.   </span>
</p>
<p class="p2"></p>
<p class="p2">
<span>	Saslušavši svjedoka B. D.a i provjerivši odbranu okrivljenog saslušanjem  svjedoka S.a, V.a i J.a i izvevši pisane dokaze  sud je ocijenio da je  činjenično stanje u dovoljnoj  mjeri utvrđeno te sa navedenih razloga nije  izveo dokaz saslušanje brata  okrivljenog B.O.a na okolnosti boravka okrivljenog u Rakonjama  kritičnog  događaja jer bi  njegovo  saslušanje  po ocjeni suda  vodilo odugovlačenju postupka i uvećanju troškova.</span>
</p>
<p class="p2">
<span>	</span>
</p>
<p class="p2">
<span>	Iz iskaza svjedoka B. D.a, koji je  prilikom  suočenja  sa  okrivljenim u potpunosti ostao pri svom iskazu, potvrdjenog zapisnikom o izvršenom kontrolnom pregledu U. za Š.P. broj 9/2009 od 14.06.2009. godine, sud je utvrdio činjenično stanje da je okrivljeni B.P., dana 14.06.2009. godine, oko 16,00 časova, u državnoj šumi u mjestu Košućevci, u odjeljenju broj 85 GJ Rudo Polje, radi kradje oborio 5 komada smrčevih stabala ukupne drvne mase od 6,10 m</span><span class="s1">3</span><span> i time oštećenoj U.i za Š.P., Područnoj jedinici Bijelo Polje pričinio štetu. </span>
</p>
<p class="p2">
<span>	   </span>
</p>
<p class="p2">
<span>	Postupajući na opisani način okrivljeni je ovakvim svojim ponašanjem ostvario obilježja krivičnog djela šumska krađa iz čl. 324 st. 2 u vezi st. 1 Krivičnog zakonika, pri čemu je okrivljeni bio svjestan da je obaranje stabala izvršio u državnoj šumi bez odobrenja i doznake i odvlačenjem stabala vozilom ''Uaz'' sa mjesta sječe pokazao je  namjeru da prisvoji oborena stabla a okrivljeni je takođe bio svjestan da je ukupna oborena  bruto drvna masa preko 5m</span><span class="s1">3</span><span> te je krivično djelo  izvršio s umišljajem i  za isto je kriv i odgovoran.</span>
</p>
<p class="p2"></p>
<p class="p5">
<span>Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog B.P.a od olakšavajućih okolnosti našao da se radi o mladom licu, a od otežavajućih da je isti više puta osuđivan za istorodno krivično djelo, da je povratnik u vršenju krivičnog djela  šumske krađe pa je istom izrekao kaznu zatvora u trajanju od šest mjeseci, kao glavnu kaznu smatrajući se da će se istom dovoljno uticati na okrivljenog da ubuduće  ne vrši krivična djela da će se ostvariti svrha kažnjavanja iz čl. 32 Krivičnog zakonika, u pogledu specijalne prevencije, i da će  izrečena zatvorska kazna uticati na ostale potencijalne izvršioce  da ne vrše ova i slična krivična djela, i da će se na taj način ostvariti ciljevi generalne prevencije. Istovremeno sud je okrivljenog B.P.a osudio da plati novčanu kaznu u iznosu od 400,00 €, kao sporednu kaznu smatrajući da će se na taj način, ostvariti svrha izricanja krivičnih sankcija.</span>
</p>
<p class="p2"></p>
<p class="p2">
<span>	Shodno čl. 199 Zakonika o krivičnom postupku, odlučeno je da okrivljeni na ime paušala plati iznos od 30,00 € pri čemu je sud vodio računa o dužini trajanja postupka i imovinskim prilikama okrivljenog. </span>
</p>
<p class="p2"></p>
<p class="p2">
<span>	Shodno čl. 202 Zakonika o krivičnom postupku sud je okrivljenog obavezao da na ime troškova krivičnog postupka plati iznos od 600,00 €, a isti troškovi se odnose na troškove dovodjenja okrivljenog na održane glavne pretrese iz ZIKS-a Spuž.</span>
</p>
<p class="p2"></p>
<p class="p2">
<span>	Pošto je okrivljeni na glavnom pretresu oštećenoj U.i za Š.P., Područna jedinica Bijelo Polje, osporio da je pričinio  štetu to je sud oštećenu U.u za Š.  P.a - Područna jedinica Bijelo Polju,  uputio da imovinsko pravni zahtjev u cjelini ostvari u parničnom postupku, a sve prednje u smislu čl. 212 st. 2 Zakonika o krivičnom postupku.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Sa iznijetih razloga shodno čl. 364 Zakonika o krivičnom postupku odlučeno je kao u izreci presude.</span>
</p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 05.04.2011. godine</span>
</p>
<p class="p6"></p>
<p class="p7">
<span>    </span>
</p>
<p class="p2">
<span>ZAPISNIČAR,						              S U D I J A,</span>
</p>
<p class="p2">
<span>Sonja Marković					                     Dragan Mrdak </span>
</p>
<p class="p2"></p>
<p class="p6"></p>
<p class="p6"></p>
<p class="p8"></p>
<p class="p8"></p>
<p class="p8"></p>
<p class="p6"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:14pt;}
.p2{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:14pt;}
.p3{margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p4{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:14pt;}
.p5{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:14pt;}
.p6{margin-bottom:0.1388889in;text-align:start;hyphenate:auto;font-family:Arial;font-size:11pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>K.br.11/235</span>
</p>
<p class="p3">
<!--Image link to '0.jpg' can be here-->
</p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI,po sudiji Đuković Goranu,uz učešće namještenika Maraš Ane, kao zapisničara,u krivičnom predmetu protiv okrivljene K. S. iz Podgorice,zbog krivičnog djela iz čl. 220.st.2 Krivičnog zakonika,odlučujući po optužnom predlogu Osnovnog državnog tužilaštva Kt.br. 743/10 od 15.03.2011 godine(izmjenjenog na glavnom pretresu),koji je zastupao savjetnik Osnovnog državnog tužioca K. B., nakon glavnog,javnog pretresa održanog dana 10.04.2013 godine u prisustvu stranaka, donio je i istog dana javno objavio </span>
</p>
<p class="p5"></p>
<p class="p4">
<span>PRESUDU</span>
</p>
<p class="p4"></p>
<p class="p5">
<span>Okrivljena : K. S.,od ca U. i majke H., rođene B., rođene B., rođena ... godine u P., sa prebivalištem u P., ul. A. P. br.1...,državljanka Crne Gore,udata,majka troje djece,pismena,za završena četiri razreda Osnovne škole,srednje imovnog stanja,nosuđivana,</span>
</p>
<p class="p5"></p>
<p class="p5">
<span>Na osnovu čl. 373.tač.1 Zakonika o krivičnom postupku </span>
</p>
<p class="p5"></p>
<p class="p5"></p>
<p class="p4">
<span>OSLOBAĐA SE OD OPTUŽBE</span>
</p>
<p class="p1">
<span>Da je: </span>
</p>
<p class="p1"></p>
<p class="p5">
<span>Dana 20.05.2010 godine oko 18,00 časova u P. odbijajući od sebe istovremeni protivpravni napad od oštećenog B. A. koji je prišao okrivljenoj dok je sjedjela na terasi porodične kuće i uputio joj riječi “Zašto si išla kod komšinice kurvo, istjeraću te iz kuće“, a zatim uzeo plastičnu stolicu kojom je udario dva puta u predjelu glave,kada je okrivljena skočila sa stilice u kom trenutku je došlo do međusobnog guranja,na način što je nakon prepirke sa oštećenim istog rukama ogrebala u predjelu grudi ,a zatim ga udarila u predjelu glave staklenom flašom, sredstvom podobnim da se tijelo teško povrijedi ili zdravlje teško naruši i tom prilikom mu nanijela laku tjelesnu povredu u vidu prskotine u predjelu desne strane čela i desnog tjemenog predjela, oguljotine u predjelu lijeve strane grudnog koša,desne strane vrata i u predjelu desnog ramena,svjesna svog djela čije izvršenje je htjela,</span>
</p>
<p class="p5"></p>
<p class="p5">
<span>-čime bi izvršila krivično djelo nasilje u porodici ili u porodičnoj zajednici iz čl. 220.st.2 u vezi st.1 Krivičnog zakonika, jer je postupala u nužnoj odbrani u smislu čl. 10.st.1 i 2 Krivičnog zakonika,</span>
</p>
<p class="p5"></p>
<p class="p5">
<span>Troškovi postupka u iznosu od 176,00 eura,padaju na teret bužetskih sredstava suda.</span>
</p>
<p class="p5"></p>
<p class="p4">
<span>Obrazloženje</span>
</p>
<p class="p4"></p>
<p class="p5">
<span>Optužnim predlogom Osnovnog državnog tužilaštva Kt.br.743/10 od 15.03.2011 godine,okrivljenoj K. S. stavljeno je na teret krivično djelo nasilje u porodici ili porodičnoj zajednici iz čl. 220.st.2 Krivičnog zakonika.Prije završne riječi zastupnik optužbe izmjenio je činjenični opis optužnog akta,na način što je u prvom redu poslije riječi „u P.“,dodao riječi „svjesna svog djela čije je izvršenje htjela“.U konačnom,zastupnik optužbe je ostao pri izmjenjenom optužnom aktu i predložio je sudu da okrivljeni oglasi krivom i osudi po zakonu.</span>
</p>
<p class="p5"></p>
<p class="p5">
<span>Okrivljena se na glavnom pretresu i tokom čitavog postupka branila da je kritičnog dana sjedjela na terasi porodične kuće kada je došao nevjenčani suprug B. A., koji je izgovorio riječi“zašto si išla kod komšinice,kurvo,istjeraću te iz kuće“,a zatim je prišao uzeo plastičnu stolicu kojom je udario dva ili tri puta u predio glave.Zatim je skočila sa stolice pogurala se sa istim,pa je uzela flašu i istog odgurnula,te je sa stola uzela pivsku flašu kojom je gađala u pogodila B. A. u predio glave. Pojasnila je da je u predmetnom događaju zadobila povredu glave koja se manifestovala kao“čvoruga“,ali se nije javljala ljekaru.</span>
</p>
<p class="p5"></p>
<p class="p5">
<span>U završnoj riječi okrivljena je ostala pri navodima svoje odbrane na glavnom pretresu.</span>
</p>
<p class="p5"></p>
<p class="p5">
<span>Sud je u dokaznom postupku saslušao svjedoka oštećenog B. A.,saslušao je svjedoke B. V. i B. P.,na saglasan predlog stranaka pročito je izjašnjenje sudskog vještaka medicinske struke-Psihijatra dr. G. Ž.,pročitao je nalaz i mišljenje sudkog vještka medicinske struke specijaliste sudske medicine dr. Š. M.,pročitao je izvještaj Zavoda za Hitnu medicinsku pomoć na ime B. A. i pročitao je izvod iz KE za okrivljenu izdat od UP PJ Podgorica broj 29-245/11-152 7/2-2403 od 09.06.2011 godine. </span>
</p>
<p class="p5"></p>
<p class="p5">
<span>Ocjenom navoda optužbe i odbrane,provedenim dokazima na glavnom pretresu, kako pojedinačno, tako u međusobnoj povezanosti, sud je utvrdio da djelo koje se izmjenjim optužnim aktom tužioca okrivljenoj stavlja na teret po zakonu nije krivično djelo, jer je okrivljena kritičnom prilikom postupala u nužnoj odbrani,pa je sud okrivljenu oslobodio od optužbe, primjenom odredbe čl. 373.tač.1 Zakonika o krivičnom postupku iz sledećih razloga:</span>
</p>
<p class="p5"></p>
<p class="p5">
<span>Saslušan na glavnom pretresu svjedok oštećeni B. A. koristio je blagodeti čl. 109.st.1 tač.1 Zakonika o krivičnom postupku nije svjedočio.</span>
</p>
<p class="p5"></p>
<p class="p5">
<span>Saslušan na glavnom pretresu svjedok B. V. je takođe koristio blagodeti čl. 109.st.2 tač.2 Zakonika o krivičnom postupku i nije svjedočio.Takođe svjedok B. Pramvera nije željela da svjedoči u postupku osnovom čl. 109.st.1 tač.2 Zakonika o krivičnom postupku.</span>
</p>
<p class="p5"></p>
<p class="p5">
<span>Iz citirnog izvještaja Hitne medicinske pomoći  od 20.05.2010 godine proizilazi da je istog dana dr. R. Lj. pregledala lice B. A. i da su konstatovane dijagnoze na latinskom jeziku: VLC Rg. R dex frontalis satura No 11(3-0) i VLC Rg.frontalis 1 dex 2x4cm sutura No II(2-0).</span>
</p>
<p class="p5"></p>
<p class="p5">
<span>Iz citiranog zaključka i mišljenja vještaka  medicinske struke,specijliste sudske medicine dr. Š. M. proizilazi da je pregledao Uvjerenje Službe Hitne pomoći JZU Doma zdravlja u Podgorici na ime B. A. koji je pregledan dana 20.05.2010 godine, od strane dežutnog ljekara. Iz navedenog uvjerenja se vidi da su dati savjeti,primjenjene mjere liječenja,data terapija, a navedenu su dijagnoze na latinskom jeziku koje u prevodu znače: Rana razderina desne strane čela promjera 3x1 cm;rana razderina desnog tjemenog predjela,promjera 2x0,5 cm;crvenilo sa oguljotinom lijeve strane grudnog koša, promjera 4x5 cm i oguljotina sa crvenilom u predjelu desnog ramena,promjera 4,2 cm.Vještak je mišljenja da je u predmetnom događaju B. A. zadobio sledeće povrede: Rane prskotine u predjelu desne strane čela i desnog tjemenog predjela;oguljotine u predjelu lijeve strane grudnog koša,desne strane vrata i u predjelu desnog ramena.Da,crvenilo predstavlja simptom, a ne povredu. Navedene  povrede predstavljaju ,i pojedinačno i u svom zbiru, laku tjelesnu povredu.Dakle,u vrijeme odgiravanja predmetnog događaja B. A. je zadobio laku tjelesnu povredu.</span>
</p>
<p class="p5"></p>
<p class="p5">
<span>Iz izjašnjenja vještaka sudske medicine specijaliste Psihijatra dr. G. Ž.  koji je obavio intervju sa okrivljenom proizilazi  da je okrivljena u intevjuu navela da nikada nije liječena kod psihijatra i da ranije nije imala psihičke smetnje. Ne uočavaju se vidni znaci psiho-patologije kod okrivljene.Djelo koje joj se stavlja na teret opisuje da je suprug napao iz čista mira, da je verbalno vrijeđao,da je udario tvrdim predmetom i da je mahinalno  uzela bocu kojom je gađala i pogodila svog supruga i nanijela mu povredu.Nadalje pošto se radi o osobi koja se može smatrati duševno zdravom osobom a u momentu predmetnog djela došlo je do afektivnog razdraživanja u smislu bijesa i straha srednjeg stepena,s obzirom na činjenicu da događaj opisuje i da nema ispada pamćenja na okolnosti događaja,što znači da je usled aktivnog razdraženja srednjeg stepena došlo do smanjenja uračunjivosti,ali ne bitno.</span>
</p>
<p class="p5"></p>
<p class="p5">
<span>Iz citiranog izvoda iz KE za okrivljenu koji je izdat od Uprave policije PJ Podgorica dana 09.06.2011 godine proizilazi da okrivljena nije evidntirana u KE navedene Područne jedinice.</span>
</p>
<p class="p5"></p>
<p class="p5">
<span>Okrivljena je iznoseći odbranu na glavnom pretresu kao i tokom čitavog postupka negirala izvršenje krivičnog djela, navodeći u bitnom da je kritične zgode napadnuta od vanbračnog supruga ovdje oštećenog B. A..Istakla je da je sjedjela na terasi porodične kuće, kada je B. A. došao i uputio uvrjedljive riječi  i to da je kurva i da će je istjerati iz kuće,pa je uzeo plastičnu stolicu i udario je dva ili tri puta u predjelu glave,kada je ustala sa stolice pogurala se sa istim i odgurnula ga ,pa da bi se odbranila sa stola je uzela flašu kojom je gađala i pogodila oštećenog u predjelu glave.Dakle,iz konstalacije odbrane okrivljne proizilazi da se branila da je postupala u nužnoj odbrani.Odbranu okrivljene sud cijeni kao istinitu,objektivnu i logičnu i ista je potvrđena nalazom i mišljenjem vještaka medicinske struke Psihijatra dr. G. Ž. koji sud cijeni kao stručan i koji je upravo nakon intervjua izjavio je ova okrivljena odvijanje događaja predstavila na način koji je istovjetan njenoj odbrani tokom postupka koja je kozistentna i uvjerljiva. Svjedok oštećeni kao svjedoci očevidici događaja, takozvani privilegovani svjedoci su koristili blagodeti Zakonika o krivičnom postupku i nijesu svjedočili. Okrivljna u navodima svoje odbrane nije sporila da je kritičnom prilikom flašom u predjelu glave gađala i pogodila oštećenog koji je zadobo laku tjelesnu povredu opisnu izrekom presude  i koju je sud utvrdio iz citirane medicinske dokumentacije i nalaza i mišljenja vještaka medicinske struke dr. Š. M. koji sud cijeni kao jasan, stručan i objektivan. Međutim,okrivljena se branila da je postupala u nužnoj odbrani i takva njena odbrana nije obesnažena ni jednim dokazom provedenim na glavnom pretresu. Naime, pošto se u ovom predmetu postavilo pravno pitanje, i to da li je okrivljena postupala u nužnoj odbrani ili nije,to je sud dužan račistiti isto. Naime,odrdbom čl. 10.st.1 Krivičnog zakonika propisano je da nije krivično djelo ono djelo koje je učinjeno u nužnoj odbrani,a odredbom čl. 10.st.2 Krivičnog zakonika propisano da je nužna odbrana ona koja je neophodno porebna da učinilac od svog dobra ili dobra drugog odbije istovremen ili neposredno predstojeći protivpravni napad.U konkretnom slučaju ispunjeni su svi uslovi napada kao elementa nužne odbrane i to: da je poticao od čovjeka, da je je stvaran,upravljen  protiv pravnog dobra - života i tijela ovdje okrivljene i  protivpravan. Dok su takođe ispunjeni uslovi odbrane ovdje okrivljene kao konstitutivnog elementa nužne odbrane to: da je odbrana upravljena protiv napadača, istovremena sa napadom i neophodno potrebna. Dakle, odbrana ovdje okrivljene po stanovištu suda je bila neophodna, iako je ovdje okrivljena ovdje oštećenog gađala i pogodila bocom u predjelu glave i nanijela mu tjelesne povrede bliže opisane izrekom presude, ali je to jedino sredstvo koje se nalazilo na stolu i koje je moglo poslužiti njenoj obrani od ovdje oštećenog koji je napao, vrijeđao govoreći da je kurva, a zatim plastičnom stolicom udario dva puta u predio glave, (i pritom valja napomenuti da napadnuti nije dužan da izmiče napadaču), pri činjenici da je ovdje oštećeni  korpulentan, srednjih godina, punoj životnoj snazi, pa se u konkretnom slučaju ne može govoriti o eventualnom prekoračenju nužne odbrane od strane okrivljene,već je ista kritične zgode  reagovala na opisan način, upravo kako bi to učinila svaka prosječna žena da se našla u istoj ili sličnoj životnoj situaciji.</span>
</p>
<p class="p5"></p>
<p class="p5">
<span>Nadalje valja istaći da je sud izmjenio činjenični opis krivčnog djela na način što je u izreci presude opisao realne radnje ovdje oštećenog koje je preduzeo prema okrivljenoj, koja izmjena je nužna kako bi se izbjegla nerazumljivost izreke presude, pa na navedeni način nije povrijeđen objektivni identitet optužbe i presude.</span>
</p>
<p class="p5"></p>
<p class="p5">
<span>Kako je u postupku utvrđeno da je okrivljena postupala u nužnoj odbrani, to je sud istu osnovom čl.373.tač.1 Zakonika o krivičnom postupku oslobodio od optužbe.</span>
</p>
<p class="p5"></p>
<p class="p5">
<span>Sud je odluku o troškovima postupka donio shodno odredbi čl. 230.st.1 Zakonika o krivičnom postupku.Troškovi postupka u iznosu od 176,00 eura, (koji se odnose na ime nagrada vještacima medicinske struke), padaju na teret budžetskih sredstava suda.</span>
</p>
<p class="p5"></p>
<p class="p5">
<span>Imajući u vidu navedeno,primjenom citiranih Zakonskih propisa,odlučeno je kao u izeci presude.</span>
</p>
<p class="p5"></p>
<p class="p5"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana 10.04.2013 godine.</span>
</p>
<p class="p2">
<span>SUDIJA</span>
</p>
<p class="p2">
<span>Đuković Goran s.r.</span>
</p>
<p class="p2"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 8 dana od dana prijema pismenog otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Maraš Ana</span>
</p>
<p class="p5"></p>
<p class="p5"></p>
<p class="p5"></p>
<p class="p6"></p>


</body>
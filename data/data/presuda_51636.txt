<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-top:0.16666667in;text-align:justify;hyphenate:auto;font-family:Arial;font-size:12pt;}
.p5{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<!--Image link to '0.png' can be here-->
</p>
<p class="p1"></p>
<p class="p2">
<span>K.br.301/13</span>
</p>
<p class="p1"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće zapisničara Vukašinović Valentine, u krivičnom postupku protiv okrivljenog B. M., iz Podgorice, zbog krivičnog djela teška krađa iz čl.240 st.1 tač.1 Krivičnog zakonika, postupajući po optužnici Osnovnog Državnog Tužilaštva Podgorica Kt.br.231/13 od 20.03.2013 godine, koju je na glavnom pretresu zastupala Bošković Ana, zamjenik ODT-a Podgorica, nakon glavnog i javnog pretresa održanog u prisustvu zastupnika optužbe, okrivljenog i njegovog branioca po službenoj dužnosti adv. Ivanović Marka, iz Podgorice, dana 12.07.2013 godine, donio je, a dana 16.07.2013 godine, javno objavio,</span>
</p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p3">
<span>OKRIVLJENI:</span>
</p>
<p class="p3"></p>
<p class="p3">
<span>B.  M.,  od oca M. i majke T., rođene B., rođen ... u Podgorici, sa prebivalištem u P., ul..., državljanin Crne Gore, pismen, završio srednju školu, nezaposlen, neoženjen, bez djece, srednjeg imovnog stanja, osuđivan i to: presudom Osnovnog suda Podgorica K.br.367/10 od 18.06.2010 godine zbog krivičnog djela krađa iz čl.239 st.1 KZ-a na kaznu zatvora u trajanju od 45 dana, presudom Osnovnog suda Podgorica K.br.764/12  od 08.11.2012 godine zbog krivičnog djela razbojništvo iz čl. 242 st.1 KZ-a na kaznu zatvora u trajanju od jedne godine i jednog mjeseca, presudom Osnovnog suda Podgorica K.br.1278/12 od 01.04.2013 godine zbog krivičnog djela teška krađa iz čl.240 st.1 tač.1 KZ-a u sticaju sa krivičnim djelom oduzimanje vozila iz čl.248 st.1 KZ-a na kaznu zatvora u trajanju od jedne godine i dva mjeseca, u pritvoru od 21.02.2013  godine od 09,00 časova pa nadalje,</span>
</p>
<p class="p3"></p>
<p class="p1">
<span>K r i v   j e </span>
</p>
<p class="p1"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 11. januara 2013 godine, u večernjim satima, na parkingu pored poslovnog centra „P.“, u P., svjestan svog djela čije je izvršenje htio, znajući da je isto zabranjeno, obijanjem tuđu pokretnu stvar oduzeo drugom, u namjeri da njenim prisvajanjem sebi pribavi protivpravnu imovinsku korist na način što je uz upotrebu podesnog sredstva, odvalio bravu na vratima putničkog vozila marke„ Volkswagen Golf III“ registarskih oznaka PG ..., vlasništvo oštećenog S. LJ.  nakon čega je ušao u vozilo, stavio ga u pogon i odvezao, sa namjerom da ga proda, na koji način je sebi pribavio protivpravnu imovinsku korist u iznosu od 1.430,00 Eura,</span>
</p>
<p class="p3"></p>
<p class="p3">
<span>-čime je izvršio krivično djelo teška krađa u iz čl. 240 st.1 tač.1  Krivičnog Zakonika,</span>
</p>
<p class="p3"></p>
<p class="p3">
<span>- pa ga Sud, primjenom citirane zakonske odredbe, te čl.2, 3, 4, 5, 13, 15, 32, 36, 42 i 51  KZ-a, te čl. 226, 227, 229 i 374 ZKP-a,</span>
</p>
<p class="p3"></p>
<p class="p3"></p>
<p class="p1">
<span>O S U Đ U J E</span>
</p>
<p class="p1"></p>
<p class="p3">
<span>Na KAZNU ZATVORA u trajanju od 1 (jedne) godine  i 6 (šest) mjeseci, u koju kaznu se ima uračunati vrijeme provedeno u pritvoru počev od 21.02.2013 godine od 09,00 časova, pa nadalje.</span>
</p>
<p class="p3"></p>
<p class="p3">
<span>Obavezuje se okrivljeni da na račun Budžetskih sredstava Crne Gore, na ime troškova krivičnog postupka uplati iznos od 252,50 € (dvijestotinepedesetdvaeurapedesetcenti), te na ime paušala iznos od 50,00 € (pedeseteura), kao i troškove službene odbrane o kojima će Sud odlučiti posebnim rješenjem, sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p class="p3"></p>
<p class="p3">
<span>Sud okrivljenom u smislu čl.71 KZ-a i z r i č e i </span>
</p>
<p class="p3"></p>
<p class="p1">
<span>MJERU BEZBJEDNOSTI</span>
</p>
<p class="p1"></p>
<p class="p3">
<span>OBAVEZNO LIJEČENJE NARKOMANA koja se ima sprovesti u penalnoj ustanovi i može trajati duže od izrečene kazne zatvora ali njeno ukupno trajanje ne može biti duže od 3 (tri) godine.</span>
</p>
<p class="p3"></p>
<p class="p3"></p>
<p class="p1">
<span>O b r a z l o ž e nj e </span>
</p>
<p class="p3"></p>
<p class="p3">
<span>Optužnicom ODT-a Podgorica Kt.br. 231/13 od 20.03.2013 godine  koju je na glavnom pretresu zastupala Ana Bošković, zamjenik ODT-a, okrivljenom  B. M. stavljeno je na teret da je izvršio  krivično djelo teška krađa iz čl. 240 st.1 tač.1 Krivičnog zakonika, kako je to bliže opisano izrekom ove presude.</span>
</p>
<p class="p3"></p>
<p class="p3">
<span>Zastupnik optužbe je do kraja glavnog pretresa u svemu ostala pri podignutoj optužnici, predlažući u završnoj riječi Sudu da okrivljenog oglasi krivim i osudi po Zakonu, te da mu nakon izricanja presude produži pritvor.</span>
</p>
<p class="p3">
<span> </span>
</p>
<p class="p3">
<span>Okrivljeni je u navodima svoje odbrane kako u prethodnom postupku, tako i na glavnom pretresu naveo da je negdje u januaru 2013 godine u večernjim satima pješke prolazio pored parkinga koji se nalazi uz poslovni prostor “P.”, te da je kada je prolazio pored vozila “Golf III”, koje je bilo parkirano na tom parkingu, primijetio da su ručice za zaključavanje podignute, odnosno da je vozilo bilo otključano. Pojasnio je da je nakon toga rukom uhvatio bravu vozačevih vrata i tako ih otvorio, da bi nakon toga odlučio da uđe u vozilo kako bi pogledao da li u njemu ima vrijednih stvari. Izjavio je da je nakon toga sjeo na sjedište vozača, a zatim otvorio policu ispod sjedišta vozača kako bi vidio da li u njoj ima vrijednih stvari, da bi, obzirom da nije ništa pronašao nastavio sa pretraživanjem i da je u jednom trenutku, ispod ručice mjenjača pronašao ključ i njim startovao vozilo. Napomenuo je da ga je tom prilikom zaustavila patrola saobraćajne policije, kao i da im je dao svoju vozačku dozvolu, kao i saobraćajnu od otuđenog vozila koje je pronašao umetnutu u štitnik za sunce, pojašnjavajući kako se sjeća da su mu policajci tom prilikom napisali prekršajni nalog zbog nevezivanja sigurnosnog pojasa, ali da ga nijesu ništa pitali o porijeklu vozila. Nakon toga se vozilom uputio prema zgradi gdje živi, u ul…, gdje je vozilo ostavio na parkingu sa namjerom da ga i dalje koristi za svoje lične potrebe, napominjući da nije imao dogovorenu prodaju ovog vozila, ali da bi ga, da je imao, sigurno prodao, budući  da je u tom periodu bio bez novca. Izjavio je da je sjutradan, kada se probudio pošao prema parkingu na kojem je prethodno ostavio vozilo, ali da se tom prilikom uvjerio da nema vozila, pretpostavljajući da ga je neko otuđio.Dodao je da je moguće da je predmetne večeri koristio nešto od narkotika, budući da je i ranije bio zavisnik od heroina, navodeći da se  nakon liječenja na K. G., dobrovoljno prijavio da služi kaznu zatvora, kao i mjeru bezbjednosti obavezno liječenje u D., ali da je stavljen na spisak za čekanje, što je uslovilo da se ponovo vrati narkomaniji, pojašnjavajući da se i 2006 godine liječio u sličnoj ustanovi u S.</span>
</p>
<p class="p4">
<span>Branilac okrivljenog adv. Ivanović Marko je u završnoj riječi predložio da Sud ukine pritvor okrivljenom, obzirom da je isti proveo u pritvoru skoro 5 mjeseci, navodeći da više ne stoji pritvorski osnov iz čl. 175 st.1 tač.3 ZKP-a, odnosno nema opasnosti da će puštanjem na slobodu okrivljeni ponoviti krivično djelo ili izvršiti slično, sa razloga što se za nepunih 5 mjeseci koliko je proveo u pritvoru “skinuo sa heroina”, usljed kojeg je i vršio krivična djela protiv imovine. Dalje je istakao da je pritvor njegovom branjeniku  neophodno  ukinuti i obzirom na nalaz i mišljenje vještaka neuropsihijatra dr. Golubović Željka, kao i njegovo pojašnjenje dato na glavnom pretresu da je potrebno primijeniti mjeru bezbjednosti obavezno liječenje od narkomanije u Centru za mentalno zdravlje ili u drugoj ustanovi, čemu je vještak dao veliku prednost u odnosu na dalji boravak u zatvoru i eventualno liječenje u penalnoj ustanovi.U odnosu na krivično djelo koje se njegovom branjeniku stavlja na teret izjavio je da u spisima predmeta ne egzistira ni jedan dokaz da je okrivljeni izvršio obijanje predmetnog vozila, već da je nasuprot tome i oštećeni izjavio da je prije predmetnog događaja nepoznato lice odvalilo uložak na bravi vrata vozača nakon čega je to lice iz vozila otuđilo CD plejer, te da predmetno vozilo nikada nije pronađeno, tako da nema ni jednog dokaza u smislu postojanja osnovnog elementa bića krivičnog djela teška krađa iz čl. 240 st.1 KZ-a, koje je izvršeno obijanjem, odnosno provaljivanjem u ukradeno vozilo od strane okrivljenog, već da postoje dokazi u odnosu na krivično djelo krađe iz čl. 239 KZ-a.U konačnom ukazao je Sudu na niz olakšavajućih okolnosti  kao što su njegova mladost u vrijeme izvršenja djela, priznanje krivičnog djela, stav oštećenog koji se nije pridružio krivičnom gonjenju, kao i da Sud prilikom odmjeravanja kazne uzme u obzir stanje teške toksikomanske zavisnosti o heroinu okrivljenog usljed kojih je izvršio predmetno i prethodna krivična djela, i na taj način njegovom branjeniku izrekne kaznu ispod zakonom propisanog minimuma, kako bi uz adekvatno liječenje u zdravstvenoj ustanovi pomogao njegovom branjeniku da izađe iz pakla droge.</span>
</p>
<p class="p3"></p>
<p class="p3">
<span>U završnoj riječi okrivljeni je prihvatio završnu riječ svog branioca i ponovio da priznaje izvršenje krivičnog djela stavljenog mu na teret, istovremeno izražavajući iskreno kajanje zbog učinjenog.Zamolio je Sud da ga uputi na K. G. gdje bi imao mogućnost najprije  adekvatne apstinencije, a potom i resocijalizacije, da bi nakon toga izašao kao normalan čovjek, napominjući da se trenutno nalazi u pritvoru u neuslovnoj sobi sa osam zatvorenika.</span>
</p>
<p class="p3"></p>
<p class="p3">
<span>Sud je u dokaznom postupku: na saglastan predlog stranaka pročitao iskaz svjedoka-oštećenog S. LJ. sa zapisnika o glavnom pretresu od 23.05.2013. godine, pročitao patrolni list UP PJ Podgorica br.314 od 11.01.2013. godine, pročitao nalaz i mišljenje stalnog sudskog vještaka ekonomsko-finansijske struke Đurašković Duška od 02.03.2013. godine, pročitao nalaz i mišljenje stalnog sudskog vještaka medicinske struke specijaliste psihijatra dr. Golubović Željka od 08.07.2013. godine i saslušao istog vještaka na glavnom pretresu 12.07.2013. godine, te pročitao izvod iz KE za okrivljenog izdat od UP PJ Podgorica pod br.29-245/13-5619/2-988 od 28.03.2013. godine, te izvršio uvid u presudu Ovog suda K.br.1278/12 od 01.04.2013 godine i presudu Višeg suda u Podgorici Kž.br.924/13 od 19.06.2013 godine.</span>
</p>
<p class="p3"></p>
<p class="p3">
<span>Ocjenom navoda optužbe, odbrane okrivljenog, te svih provedenih dokaza kako pojedinačno, tako i u njihovoj međusobnoj vezi Ovaj sud je utvrdio da je okrivljeni izvršio krivično djelo koje mu se optužbom stavlja na teret,  i to na način, u vrijeme i na mjestu kako je to bliže naznačeno izrekom ove presude, sa kojih razloga je okrivljenog oglasio krivim i osudio ga na kaznu zatvora kao u dispozitivu presude.</span>
</p>
<p class="p3"></p>
<p class="p3">
<span>Svjedok-oštećeni S. LJ. je kako u prethodnom postupku, tako i na glavnom pretresu naveo da je on vlasnik putničkog motornog vozila marke “VW Golf III” reg. oznaka PG, koje je kupio od N. Dž. Pojasnio je da je vozilo uvijek parkirao na parkingu iza zgrade gdje živi u ul… u P. Istakao je da je negdje prije Nove godine nepoznato lice odvalilo uložak na bravi vozača, a nakon toga ušlo u njegovo vozilo odakle je uzelo CD plejer marke “Pionir”, ali da tu krađu nije prijavio obzirom da je smatrao da neće uspjeti da pronađu otuđeni plejer, te da je u prodavnici kupio novi uložak i popravio bravu na vozačevim vratima.Pojasnio je da je vozilo moglo da se zaključava, ali da mu se činilo da brava koju je ugradio nije baš najbolja, odnosno da se može otvoriti bilo kojim ključem. Sa tih razloga je nakon tog događaja, vozilo često parkirao na parkingu pored poslovnog centra “P.” obzirom da je isti osvijetljen, pa je mislio da je sigurnije da vozilo bude na tom parkingu.Tako je i bilo i 11 januara 2013 godine, kada je preparkirao vozilo i doveo ga sa suprugom na parking ispred "P.", napominjući da se sjeća da je prethodno u vozilo natočio gorivo i pripremio ga za put, jer je planirao da sa suprugom putuje narednog dana. Pojasnio je da je kada je sjutradan došao do parkinga vidio da nema vozila na mjestu gdje ga je prethodno parkirao, nakon čega je događaj prijavio policiji. Izjavio je da se u vozilu nalazila dokumentacija od predmetnog vozila, njegova zdravstvena knjižica, vozačka dozvola i ručni alat koji je po njegovoj procjeni vrijedio oko 300 eura.Naveo je da je u noći kada je na parkingu ostavio auto koliko se sjeća zaključao vozilo, te da u vozilu nikada ne drži ključeve, jer samo on posjeduje ključ od predmetnog vozila, tako da ne postoji mogućnost da je u vozilu bio ključ od istog, pojašnjavajući da se radi o vozilu sa petoro vrata, proizvedenom 1994 godine, koje je platio 2.450 eura.</span>
</p>
<p class="p3">
<span>Nije se pridružio krivičnom gonjenju, niti je postavio imovinsko-pravni zahtjev.</span>
</p>
<p class="p3"></p>
<p class="p3">
<span>Sud je cijenio iskaz oštećenog i našao da je isti istinit,jasan, te saglasan ostalim provedenim dokazima,pa mu je poklonio svoju punu vjeru.</span>
</p>
<p class="p3"></p>
<p class="p3">
<span>Iz patrolnog  lista UP PJ Podgorica br.314 od 11.01.2013. godine, kojeg potpisuju ovlašćeni policijski službenici Miličković Milovan i Minić Božimir, proizilazi da su navedeni službenici policije na patrolnom reonu M 218 Podgorica-Kolašin, vršili svoje redovne aktivnosti kontrole  vozila i vozača u skladu sa planom akcije “Alkohol”, te da je u okviru tih aktivnosti  između ostalih izvršena i kontrola lica B. M. koji je upravljao motornim vozilom marke Golf  reg. oznaka PG … zbog prekršaja iz čl. 324 st.1. tač.4.</span>
</p>
<p class="p3"></p>
<p class="p3">
<span>U svom nalazu i mišljenju vještak komercijalne struke Đurašković Duško od 02.03.2013. godine je nakon što je prethodno proučio spise predmeta ,  izvršio procjenu predmetnog vozila i našao da putničko motorno vozilo marke “ Volkswagen Golf III” Tdi, zapremine motora 1896 cm3, snage motora 55 KW-metalik plave boje, proizvedeno 1994 godine, kupoprodajne cijene 14.300,00 eura, na dan izvršenja krivičnog djela ima vrijednost od 1.430,00 eura, a koja cijena je utvrđena i data na osnovu kataloške cijene cjenovnika Auto Moto Saveza Crne Gore. Dalje proizilazi iz nalaza da je procjena predmetnog vozila izvršena na osnovu datih podataka od strane oštećenog vlasnika, primjenom adekvatne stope amortizacije shodno Pravilniku o amortizaciji za putnička motorna vozila Auto Moto Saveza Crne Gore, po kome za putničko motorno vozilo staro deset godina, stopa amortizacije izražena procentualno iznosi 80%, a za svaki mjesec naredne godine uvećava  se stopa amortizacije u procentu za 0,2%, tako da bez obzira na starost vozila  stopa amortizacije može iznositi u procentu najviše 90%, što je u skladu sa Zakonom o Amortizaciji Crne Gore.</span>
</p>
<p class="p3"></p>
<p class="p3">
<span>Cijeneći nalaz i mišljenje vještaka komercijalne struke Sud je našao da je isti precizan, jasan te u svemu sačinjen u skladu sa pravilima struke, pa ga je kao takvog u cjelosti prihvatio.</span>
</p>
<p class="p3"></p>
<p class="p3">
<span>Iz nalaza i mišljenja stalnog sudskog vještaka psihijatra dr.Golubović Željka, od 08.07.2013. godine proizilazi da je analizom medicinske dokumentacije ovaj vještak utvrdio da je okrivljeni B. M. osoba prosječnih intelektualnih sposobnosti, bez evidentnih simptoma trajnog duševnog oboljenja, koja pokazuje neurotske simptome u vidu aksiozno depresivnog ispoljavanja koje su posljedica porodičnih okolnosti, te dugogodišnje zloupotrebe psihoaktivnih supstanci, prevashodno heroina. Dalje proizilazi da je po nalaženju ovog vještaka, kod okrivljenog prisutno dugogodišnje konzumiranje heroina koje ima karakteristike toksikomanske zavisnosti o heroinu. Prilikom neposrednog pregleda od okrivljenog su dobijeni podaci koji se odnose da je konzumirao dnevnu dozu heroina od 1 do 5 grama ušmrkivanjem, a venskim putem prosječne doze koje je naveo su jedan do tri grama dnevno, te da je uobičajena doza osoba koje konzumiraju heroin od 0,5 do 1 grama, nekada i 2 grama što zavisi od čistoće heroina.Vještak je dalje našao da je u momentu izvršenja krivičnog djela okrivljeni B. M. mogao da shvati značaj svog djela i da upravlja svojim postupcima, odnosno da je bio uračunljiv, te da okrivljeni Bulatović Matija pokazuje toksikomansku zavisnost o heroinu, kao i politoksikomansko ispoljavanje (korišćenje više nedozvoljenih supstanci), pa je vještak saglasno navedenom, mišljenja da je s medicinske strane potrebno primijeniti mjeru bezbjednosti liječenje od narkomanije iz preventivnih i medicinskih razloga, i to u Centru za mentalno zdravlje u mjestu boravka, ili u drugoj ustanovi zavisno od stava Suda.</span>
</p>
<p class="p3">
<span>U svom neposrednom izjašnjenju na glavnom pretresu 12.07.2013. godine, ovaj vještak je, odgovarajući na pitanja Suda i stranaka naveo da se  prilikom predlaganja mjere bezbjednosti liječenja od narkomanije opredijelio za medicinsku ustanovu tipa Centra za mentalno zdravlje u kojem po njemu postoje stručnjaci koji se bave isključivo narkomanijom, pa bi u konkretnom slučaju najoptimalnije liječenje okrivljenog bilo u pomenutoj ustanovi, a na to bi u bitnom uticalo prethodno liječenje, odnosno medicinska dokumentacija  okrivljenog koja datira u periodu unazad 6 godina. </span>
</p>
<p class="p3"></p>
<p class="p3">
<span>Cijeneći nalaz i mišljenje  stalnog sudskog vještaka psihijatra dr. Golubović Željka, te njegovo neposredno izjašnjenje na glavnom pretresu   Sud je našao da su isti precizni, jasni i  u svemu dati na pravilima nauke.</span>
</p>
<p class="p3"></p>
<p class="p3">
<span>Iz izvoda iz KE za okrivljenog  izdatog od UP PJ Podgorica pod br.29-245/13-5619/2-988 od 28.03.2013. godine, te iz  presude Ovog suda K.br.1278/12 od 01.04.2013 godine i presude Višeg suda u Podgorici Kž.br.924/13 od 19.06.2013 godine, proizilazi da je okrivljeni B. M. ranije osuđivan, i to: presudom Osnovnog suda Podgorica K.br.367/10 od 18.06.2010 godine zbog krivičnog djela krađa iz čl.239st.1 KZ-a na kaznu zatvora u trajanju od 45 dana, presudom Osnovnog suda Podgorica K.br.764/12  od 08.11.2012 godine zbog krivičnog djela razbojništvo iz čl. 242 st.1 KZ-a na kaznu zatvora u trajanju od jedne godine i jednog mjeseca, presudom Osnovnog suda Podgorica K.br.1278/12 od 01.04.2013 godine zbog krivičnog djela teška krađa iz čl.240 st.1 tač.1 KZ-a u sticaju sa krivičnim djelom oduzimanje vozila iz čl.248 st.1 KZ-a na kaznu zatvora u trajanju od jedne godine i dva mjeseca.</span>
</p>
<p class="p3"></p>
<p class="p3">
<span>Dakle, nakon provedenog dokaznog postupka, ocjenom navoda optužbe, odbrane, te svih dokaza provedenih u dokaznom postupku, cijeneći ih pojedinačno i u medjusobnoj povezanosti, Ovaj sud je utvrdio da je okrivljeni B. M. tog 11 januara 2013 godine, u večernjim satima, na parkingu pored Poslovnog centra „P.“,u P., obijanjem tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist na način što je uz upotrebu podesnog sredstva, odvalio bravu na vratima putničkog vozila marke„ Volkswagen Golf III“ registarskih oznaka PG... ,vlasništvo oštećenog S. LJ.  nakon čega je ušao u vozilo, stavio ga u pogon i odvezao, sa namjerom da ga proda , na koji način je sebi pribavio protivpravnu imovinsku korist u iznosu od 1.430,00 Eura.</span>
</p>
<p class="p3"></p>
<p class="p3">
<span>Prednje je utvrđeno najprije iz svjedočkog iskaza oštećenog koji je detaljno opisao gdje je i u kom stanju ostavio svoje vozilo,ističući da je brava bila zamijenjena nakon ranijeg obijanja tog vozila, te da je predmetnog dana kada je parkirao svoje vozilo na parking prostoru „P.“ koliko se sjeća isto zaključao i u vozilu nije bio nikakav drugi ključ osim tog jednog koji je bio kod njega, a kojem iskazu je sud poklonio svoju punu vjeru; potom iz patrolnog lista ovlašćenih policijskih službenika koji su predmetnog dana prilikom redovne kontrole na putu M218 Podgorica - Kolašin zaustavili okrivljenog B. M. koji je upravljao motornim vozilom marke "Golf"  reg. oznaka PG … zbog prekršaja iz čl. 324 st.1. tač.4. I sam okrivljeni u navodima odbrane ne spori da je predmetnog dana sa navedenog mjesta otuđio predmetno vozilo (doista na drugačiji način i sa namjerom korišćenja za vožnju), te da je i bio zbog nevezivanja sigurnosnog pojasa zaustavljen i kažnjen od strane policijske patrole dok je upravljao predmetnim vozilom. Vrijednost predmetnog vozila u iznosu od 1.430,00 eura na dan izvršenja krivičnog djela je utvrđena iz preciznog, jasnog i u svemu na pravilima struke zasnovanog nalaza i mišljenja stalnog sudskog vještaka komercijalne struke, koji je Sud prihvatio.</span>
</p>
<p class="p3">
<span>Nadalje je iz nalaza i mišljenja stalnog sudskog vještaka neuropsihijatra dr. Golubović Željka i njegovog neposrednog izjašnjenja utvrđeno da je okrivljeni B. M. osoba prosječnih intelektualnih sposobnosti, bez evidentnih simptoma trajnog duševnog oboljenja, koja pokazuje neurotske simptome u vidu aksiozno depresivnog ispoljavanja koje su posljedica porodičnih okolnosti, te dugogodišnje zloupotrebe psihoaktivnih supstanci, ali da je  u momentu izvršenja krivičnog djela okrivljeni B. M. mogao da shvati značaj svog djela i da upravlja svojim postupcima, odnosno da je bio uračunljiv, sa kojih razloga  je vještak mišljenja da je s medicinske strane potrebno primijeniti mjeru bezbjednosti liječenje od narkomanije iz preventivnih i medicinskih razloga, i to u Centru za mentalno zdravlje u mjestu boravka, ili u drugoj ustanovi zavisno od stava Suda, a koji nalaz i mišljenje, te neposredno izjašnjenje je sud cijenio kao stručne, jasne, precizne i u svemu zasnovane na pravilima nauke. </span>
</p>
<p class="p3">
<span>Navode odbrane koji se odnose na činjenicu da u konkretnom slučaju i na osnovu svih provedenih dokaza nema elemenata krivičnog djela teška krađa iz čl.240 st.1. tač.1 KZ-a, Sud nije prihvatio, prije svega sa razloga što je okrivljeni odnosnom prilikom preduzeo radnju izvršenja obijanjem predmetnog vozila,  upotrebom fizičke snage i podesnim sredstvom radi nasilnog uklanjanja prepreka u cilju ulaska u zatvoreni prostor - automobil, što mu je, po stanovištu Ovog suda, dovodeći tu činjenicu u međusobnu logičku vezu sa iskazom svjedoka-oštećenog koji ističe da brava koju je prethodno ugradio nije bila baš najbolja, te da se ista mogla otvoriti bilo kojim ključem, bilo znatno olakšano. Nadalje, isticanja odbrane da predmetno vozilo nije nikada pronađeno, tako da nije moguće utvrditi da li je, i na koji način predmetno vozilo otuđeno, te da ne stoje elementi krivičnog djela koji su okrivljenom stavljeni na teret, Sud takođe nije prihvatio, jer se činjenica da predmetno vozilo nije pronađeno ne može tretirati kao okolnost koja isključuje preduzimanje radnji od strane okrivljenog na način kako su one definisane optužnim aktom, budući da je i sam okrivljeni u svojoj odbrani naveo da bi, da je imao pravu  ponudu, sigurno prodao otuđeno vozilo, obzirom da mu je trebao novac, to nepronalaženje predmetnog vozila, po nalaženju Ovog suda, jedino može ići u prilog stanovištu optužbe da je to vozilo otudjeno, pritom imajući u vidu da je u postupku neosporno utvrdjeno da je okrivljeni osoba koja je zavisna o konzumiranju  opojne droge - heroina, za koju potrebu mu je, a kako je i sam u više navrata naveo, u navedenom periodu bio potreban novac. </span>
</p>
<p class="p3"></p>
<p class="p3">
<span>Dakle u takvim naprijed utvrđenim radnjama okrivljenog su se ostvarila bitna obilježja bića krivičnog djela  teška krađa u iz čl. 240 st.1 tač.1  Krivičnog Zakonika,u odnosu na koje je isti postupao sa direktnim umišljajem odnosno bio je svjestan svog  djela i htio je njegovo izvršenje.</span>
</p>
<p class="p3"></p>
<p class="p3">
<span>Prilikom izbora krivične sankcije, Sud je cijenio sve okolnosti predviđene čl. 42 Krivičnog zakonika, pa je  kao otežavajuću okolnost na strani okrivljenog cijenio njegovu raniju osuđivanost, obzirom da se radi o više istovrsnih krivičnih djela što upućuje na zaključak da je u pitanju specijalni povratnik, dok je kao olakšavajuće okolnosti na strani okrivljenog cijenio njegovu mlađu životnu dob, te njegovo korektno držanje pred Sudom, izraženo kajanje zbog učinjenog, kao i stav oštećenog koji se nije pridružio krivičnom gonjenju niti je postavio odštetni zahtjev, pa ga je Sud osudio na kaznu zatvora u trajanju od jedne godine i šest mjeseci, u koju kaznu mu se ima uračunati i vrijeme provedeno u pritvoru, počev od 21.02.2013 godine od 09,00 časova, pa nadalje. Sud je mišljenja da će se upravo ovako odmjerenom kaznom zatvora u svemu ostvariti svrha kažnjavanja, a u okviru opšte svrhe izricanja krivičnih sankcija iz čl. 4 st.2 KZ-a, te da će se njom u svemu postići kako svrha specijalne, tako i generalne prevencije.</span>
</p>
<p class="p3"></p>
<p class="p3">
<span>Imajući u vidu nalaz i mišljenje vještaka neuropsihijatra, dr. Golubović Željka, iz kog proizilazi da je okrivljeni B. M. osoba koja pokazuje neurotske simptome u vidu anksiozno depresivnog ispoljavanja koje su posljedica porodičnih okolnosti, te dugogodišnje zloupotrebe psihoaktivnih supstanci, prevashodno heroina, te da je kod istog prisutno dugogodišnje konzumiranje heroina koje ima karakteristike toksikomanske zavisnosti o heroinu, te da okrivljeni B. M. pokazuje toksikomansku zavisnost o heroinu, kao i politoksikomansko ispoljavanje (korišćenje više nedozvoljenih supstanci), gdje je vještak saglasno navedenom iznio mišljenje da je s medicinske strane potrebno primijeniti mjeru bezbjednosti liječenje od narkomanije iz preventivnih i medicinskih razloga, i to u Centru za mentalno zdravlje u mjestu boravka, ili u drugoj ustanovi zavisno od stava Suda, to je Ovaj sud shodno čl. 71 KZ-a izrekao i mjeru bezbjednosti obavezno liječenje narkomana koja se ima sprovesti u penalnoj ustanovi, koja je po nalaženju Suda adekvatna za sprovođenje navedenog liječenja, i  ista može trajati duže od izrečene kazne zatvora, ali njeno ukupno trajanje ne može biti duže od tri godine. Sud se prilikom odlučivanja o penalnoj ustanovi kao o mjestu sprovodjenja predmetne mjere obaveznog liječenja narkomana, vodio prevashodno činjenicom da je B. M. lice koje je višestruki povratnik i za koje bi, ukoliko se nadje na slobodi, a što bi bio slučaj, kada bi Sud kao ustanovu za sprovodjenje navedene mjere odredio Centa za mentalno zdravlje Podgorica, postojala sumnja da bi isti ponovo izvršio neko od krivičnih djela kao u dosadašnjem životu; a pritom imajući u vidu i činjenicu da je vještak Sudu ostavio na izbor po procjeni instituciju u kojoj će se sprovesti navedena mjera. </span>
</p>
<p class="p3"></p>
<p class="p3">
<span>Sud je okrivljenog obavezao na plaćanje troškova krivičnog postupka , shodno čl. 226, 227 i 229 ZKP-a, a isti se odnose na troškove komercijalnog vještačenja u iznosu od 60,50 eura, troškove vještačenja po vještaku-neuropsihijatru u iznosu od 192,50 eura, kao i na sudski paušal u iznosu od 50,00 eura, koji je odmjeren shodno dužini trajanja postupka, složenosti predmeta i imovnom stanju okrivljenog; kao i na troškove službene odbrane, o kojima će Sud odlučiti posebnim rješenjem. </span>
</p>
<p class="p3"></p>
<p class="p3">
<span>Na osnovu izloženog, a shodno čl. 374 ZKP-a, odlučeno je kao u izreci presude.</span>
</p>
<p class="p3"></p>
<p class="p1"></p>
<p class="p1"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 16.07.2013 godine</span>
</p>
<p class="p3"></p>
<p class="p3"></p>
<p class="p3">
<span>      ZAPISNIČAR                                                                                 SUDIJA</span>
</p>
<p class="p3">
<span>Valentina Vukašinović                            		 	 Larisa Mijušković-Stamatović</span>
</p>
<p class="p3"></p>
<p class="p3"></p>
<p class="p3">
<span>DN-a:</span>
</p>
<p class="p3">
<span>Primjerak presude dostaviti:</span>
</p>
<p class="p3">
<span>- ODT-u Podgorica</span>
</p>
<p class="p3">
<span>- Okrivljenom</span>
</p>
<p class="p3">
<span>- Braniocu okrivljenog</span>
</p>
<p class="p3">
<span>	 SUDIJA,</span>
</p>
<p class="p3">
<span>________________________</span>
</p>
<p class="p3"></p>
<p class="p3">
<span>Postupljeno dana_____________</span>
</p>
<p class="p3">
<span>Namještenik_________________</span>
</p>
<p class="p5"></p>
<p class="p1"></p>
<p class="p6"></p>
<p class="p6"></p>
<p class="p6"></p>


</body>
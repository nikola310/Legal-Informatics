<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{color:black;}
.p1{text-align:start;hyphenate:auto;font-family:Times New Roman;font-size:11pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<title> 
</title>
<meta content="Korisnik" name="author">
</head>
<body class="b1 b2">
<p class="p1">
<span class="s1"> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2"></p>
<p class="p3">
<span>OSNOVNI SUD U PLAVU </span>
</p>
<p class="p3">
<span>K. br. 4/2013 </span>
</p>
<p class="p2"></p>
<p class="p2"></p>
<p class="p4">
<span>U IME CRNE GORE </span>
</p>
<p class="p4"></p>
<p class="p4"></p>
<p class="p2"></p>
<p class="p5">
<span>	OSNOVNI SUD U PLAVU, sudija Hilmija Sujković, sa zapisničarem Senadom Radončić , u krivičnom predmetu optuženog B. A., iz G.  , opština P.,   zbog krivičnog djela iznošenje ličnih i porodičnih prilika iz čl. 197. st. 1.  Krivičnog zakonika, po privatnoj krivičnoj tužbi tužioca T.  D., iz V.S., opština Plav,  po održanom usmenom, glavnom, javnom pretresu u prisustvu  optuženog i privatnog  tužoca , donio je i javno objavio dana 21.02.2013 godine </span>
</p>
<p class="p5"></p>
<p class="p4"></p>
<p class="p4">
<span>P R E S U D U</span>
</p>
<p class="p4"></p>
<p class="p4"></p>
<p class="p5">
<span>	Optuženi B. A., JMBG ..., od oca O. i majke V. rodj. R., rodjen ... godine, u P., sa prebivalištem u G., opština P., državljanin Crne Gore, nezaposlen, oženjen, otac jednog djeteta, završio srednju saobraćajnu školu IV stepen, lošeg imovnog stanja, osudjivan presudom Osnovnog suda Plav K.br. 82/08 od 18.08.2008 godine, na kaznu zatvora u trajanju od 4 mjeseca, zbog krivičnog djela iz čl. 151. st. 1. KZ CG. </span>
</p>
<p class="p5"></p>
<p class="p5"></p>
<p class="p4">
<span>K r i v   j e</span>
</p>
<p class="p5"></p>
<p class="p5">
<span>	</span>
</p>
<p class="p5">
<span>	Što je: </span>
</p>
<p class="p5"></p>
<p class="p5">
<span>	Dana 03.02.2013. godine, u 11,30 časova, za privatnog tužioca T. D. iznosio nešto iz njegovog ličnog života što može škoditi njegovoj časti i ugledu, na način što mu je u prostoriji  Područnog organa za prekršaje u Plavu, u prisustvu sudije za prekršaje Kolašinac Vejsa, zapisničara Bošković Darke, okrivljenih, R. E. i F. M. i službenika Uprave policije Dj. B., L. S., T. N.  i A. V., uputio riječi : "Ti si alkoholičar, ti uvijek više piješ od mene, svake subote se od alkohola oduzmeš,  ti si teški alkoholičar a pored  toga pušiš travu, ja sam te zatekao u školsko dvorište gdje pušiš travu sa Č. E. iz G." . </span>
</p>
<p class="p5">
<span>	</span>
</p>
<p class="p5">
<span>	- čime je izvršio krivično djelo iznošenje ličnih i porodičnih prilika iz čl. 197. st. 1. KZ .  </span>
</p>
<p class="p5">
<span>	</span>
</p>
<p class="p5">
<span>	Pa ga sud za izvršeno krivično djelo na osnovu navedenog zakonskog propisa, te primjenom čl: 4, 32, 39, 42, 45. i 46 KZ i čl. 374 ZKP.</span>
</p>
<p class="p5"></p>
<p class="p5"></p>
<p class="p4">
<span>O S U D J U J E</span>
</p>
<p class="p5"></p>
<p class="p5"></p>
<p class="p5">
<span>	Na novčanu kaznu u iznosu od 1.000.00 (jednuhiljadu) eura  koju je dužan platiti u roku od 3 mjeseca od dana pravosnažnosti presude. </span>
</p>
<p class="p5"></p>
<p class="p5">
<span>	Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 (dvadesetpet) eura, novčane kazne za 1 dan zatvora. </span>
</p>
<p class="p5"></p>
<p class="p5">
<span>	Okrivljeni  se obavezuje da  privatnom tužiocu na ime troškova krivičnog postupka plati iznos od 25,00  (dvadesetpet) eura, kao i da na ime paušala sudu plati iznos od 50,00 (pedeset) eura,  sve u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p class="p5"></p>
<p class="p5">
<span>	Oštećeni T. D. se radi ostvarivanja imovinsko pravnog zahtjeva za naknadu štete upućuje na parnicu. </span>
</p>
<p class="p5"></p>
<p class="p3">
<span>	</span>
</p>
<p class="p4">
<span>O  b r a z l o ž  e n j e</span>
</p>
<p class="p4"></p>
<p class="p5">
<span>	</span>
</p>
<p class="p5">
<span>	Privatni tužilac T. D., iz V. S., opština P., privatnom tužbom K.br.4/2013  od 06.02.2013 godine, optužio je B. A., iz G., opština P.,  za krivično djelo iznošenje ličnih i porodičnih prilika  iz čl. 197. st. 1. Krivičnog zakonika.</span>
</p>
<p class="p5"></p>
<p class="p5">
<span>	U završnoj riječi je u svemu ostao pri podnesenoj  krivičnoj tužbi istakavši da su riječi koje mu je kritične prilike uputio optuženi B. A. naškodile njegovoj časti i ugledu , obzirom da nikada ne konzumira niti alkohol niti drogu, te obzirom da radi kao policajac u Upravi policije - Ispostavi policije P., pa je zbog svega toga i predložio sudu da optuženog B. A. oglasi krivim za krivično djelo iznošenje ličnih i porodičnih prilika iz čl. 197. st. 1. KZ i kazni ga po zakonu. </span>
</p>
<p class="p5"></p>
<p class="p5">
<span>	Izjašnjavajući se o navodima privatne krivične tužbe  privatnog tužioca T. D. , optuženi B. A. je u svojoj odbrani sa glavnog pretresa u potpunosti priznao izvršenje krivičnog djela  koje mu je ovom tužbom stavljeno na teret, istakavši da je tačno da je dana 03.02.2013 godine, negdje oko 11,30 časova, u toku prekršajnog postupka koji se vodio protiv njega u kancelariji Područnog organa za prekršaje, u prisustvu sudije Kolašinac Vejsa i ostalih lica koja su navedena u tužbi privatnom tužiocu T. D. uputio riječi koje su navedene u ovoj tužbi. To je učinio iz razloga što je bio izrevoltiran njegovim ponašanjem od prethodne noći kada ga je kao policajac Ispostave policije u P. zadržao u kafe baru "G." kao učesnika svadje i tuče koja se u njemu desila, iako on lično nije učestvovao u toj svadji. Naime, naveo je da se prethodne noći u pomenutom kafe baru, koji se nalazi u G., dogodila svadja i tuča u kojoj je učestvovalo više lica . I pored toga što se  u to  vrijeme nalazio u ovom kafe baru on lično nije učestvovao u toj svadji već je samo pokušavao da istu spriječi. Medjutim, i pored toga privatni tužilac T. D. ga je nakon ove svadje u svojstvu policajca Ispostave policije P., sa bratom od daja R. E., zadržao u kafe baru do dolaska pojačanja. Pošto je pri tom u ovom kafe baru T. u jednom trenutku pomenuo i njegovog daja koji je umro nekoliko dana prije toga kazavši njegovom bratu E.: "Šta ćeš ti, brzo si oca zaboravio", ove njegove riječi su ga iznervirale u toj mjeri da mu je uputio neke uvredljive riječi zbog kojih je  protiv njega podnešena prekršajna prijava.  Dok je sjutradan  privatni tužilac T. D. u postupku po ovoj prijavi davao izjavu pred sudijom za prekršaje, ponovo je reagovao na način što je istom uputio riječi koje mu se privatnom tužbom stavljaju na teret ne razmišljajući pri tom o posledicama ovakvog svog postupka.  Kasnije se zbog svega toga pokajao i preko  svog strica B.  I. pokušavao da se pomiri sa privatnim tužiocem ali on to nije htio prihvatiti. U završnoj riječi je još jednom priznao izvršenje krivičnog djela koje mu se privatnom tužbom stavlja na teret i izrazio kajanje i žaljenje zbog takvog svog postupka.</span>
</p>
<p class="p5"></p>
<p class="p5">
<span>	Sud je cijenio priznanje optuženog B. A. , pa je našao da je isto jasno, logično , potpuno i u svemu u skladu sa iskazom privatnog tužioca T. D., te ga je kao takvo u potpunosti prihvatio. Naime, sud je radi provjere priznanja optuženog , odnosno radi što pravilnijeg i zakonitijeg rješavanja ove krivične stvari u dokaznom postupku izveo dokaze saslušanjem u svojstvu svjedoka privatnog tužioca T. D. i čitanjem izvoda iz kaznene evidencije za optuženog izdatog od Uprave policije - Ispostave P., br. ... od 18.02.2013 godine, pa je ocjenom iskaza privatnog tužioca i njegovim uporedjivanjem sa navodima privatne tužbe i odbranom optuženog utvrdio da je privatni tužilac  u ovom svom iskazu  u potpunosti  potvrdio priznanje  optuženog i to kako u pogledu vremena, mjesta i načina izvršenja krivičnog djela tako i u pogledu inkriminisanih riječi koje mu je tom prilikom uputio. </span>
</p>
<p class="p5"></p>
<p class="p5">
<span>	Naime, izjašnjavajući se na okolnosti predmetnog slučaja kao i na okolnosti koje su prethodile ovom slučaju, privatni tužilac  T. D. je istakao da je u noći izmedju 02.02. i 03.02.2013 godine, na području G. obavljao redovnu patrolnu djelatnost u svojstvu policajca Uprave policije - Ispostave P. , da bi u ranim jutarnjim satima, negdje oko 03,10 časova, u kafe baru "G." primijetio neku gužvu. Pošto je procijenio da nebi bilo pametno da u pomenuti kafe bar ulazi sam, to je putem mobilnog telefona o ovom slučaju obavijestio Dežurnu službu Ispsotave policije P. i zatražio pojačanje. Traženo pojačanje je došlo nakon 10 do 15 minuta od njegovog poziva i to kolege: L. S., A. V. i T. N. Nakon toga su svi zajedno ušli u kafe bar gdje su pored nekoliko konobara  i optuženog B. A. koji je bio u pripitom stanju zatekli još i dva gosta R. E. i F. M. I pored toga što je bilo vidno da se u kafe baru desila svadja, jer su stolovi i stolice bili razbacani, svi prisutni su im na njihovo pitanje odgovorili  da se nije  ništa desilo odnosno da nije bilo nikakve svadje i da iz tog razloga nema potrebe za podnošenjem bilo kakve prijave. Zbog toga je pozvao svog pretpostavljenog starješinu, zamjenika komandira K. A. i obavijestio ga o zatečenom stanju. Kada je istom, na njegovo pitanje, počeo da kazuje imena prisutnih lica i kada je u tom nabrajanju pomenuo optuženog  B. A. , ovaj je reagovao na način što je krenuo prema njemu  kako bi mu uzeo telefon . Nakon što mu je prvo kazao: "Ko si ti,  nemoj  da pominješ moje ime" počeo je  da ga vrijedja, govoreći mu: " Pišam ti se u usta, jebem te u usta, skinućeš ti uniformu pa ćemo se sresti". Zbog takvog njegovog ponašanja odnosno postupka, protiv optuženog je od strane ovlašćenog policijskog službenika Ispostave policije P., podnesena prekršajna prijava za  omalovažavanje službenog lica. Dok je sjutradan u  Područnom organu za prekršaje povodom ove prijave davao izjavu pred sudijom Kolašinac Vejsom, optuženi B. A. mu je u prisustvu pomenutog sudije, zapisničara Bošković Darke , okrivljenih R. E. i F. M. i službenika Ispostave policije Plav  Dj. B. , L. S., T. N. i A. V., uputio riječi : "Ti si alkoholičar , ti uvijek više piješ od mene, svake subote se od alkohola oduzmeš , ti si teški alkoholičar a pored toga pušiš i travu,  ja sam te zatekao u školsko dvorište kako pušiš travu sa Č. E., iz G.". Ove njegove riječi su ga uvrijedile ne samo zbog toga što obavlja posao policajca i nikada ne konzumira alkohol i narkotike već i zbog toga što je optuženi iste izrekao u prisustvu sudije za prekršaje i njegovih kolega, pa je zbog svega toga protiv njega i podnio privatnu krivičnu tužbu zbog krivičnog djela iznošenje ličnih i porodičnih prilika iz čl. 197. st. 1. KZ .</span>
</p>
<p class="p5"></p>
<p class="p5">
<span>	Pošto je priznanje optuženog ne samo jasno, svjesno, dobrovoljno i potpuno  već i u svemu potkrijepljeno iskazom privatnog tužioca T. D. na koji optuženi nije imao nikakvih primjedbi,  to je sud na osnovu odredbi čl. 340. ZKP, koje u slučaju takvog priznanja oslobadjaju sud od dužnosti izvodjenja dokaza koji se odnose na djelo koje je predmet optužbe i krivicu optuženog, na saglasan predlog privatnog tužioca i optuženog odustao od saslušanja svjedoka iz privatne tužbe: K. V., B. D., Dj. B., L. S. , A. V., T. N., R. E. i F. M. , jer bi odlaganje glavnog pretresa radi njihovog saslušanja samo vodilo bespotrebnom odugovlačenje krivičnog postupka  i stvaranju nepotrebnih troškova.</span>
</p>
<p class="p5"></p>
<p class="p5">
<span>	Kako iz svega izloženog  proizilazi da u pogledu utvrdjivanja krivičnog djela koje je privatnom tužbom tužioca T. D. ,  stavljeno na teret optuženom B. A., nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je optuženi   počinio predmetno krivično djelo.  </span>
</p>
<p class="p5"></p>
<p class="p5">
<span>	Ocjenjujući pravno utvrdjeno činjenično stanje, sud nalazi da su u radnji optuženog sadržana sva bitna obilježja krivičnog djela iznošenje ličnih i porodičnih prilika iz čl. 197. st. 1. Krivičnog zakonika , pa mu je za izvršeno krivično djelo i izrekao kaznu bliže opisanu u izreci presude. Naime, nesporno utvrdivši da je optuženi B. A. u vrijeme, na mjestu i na način kako je navedeno u izreci presude, u prisustvu sudije za prekršaje Kolašinac Vejsa, zapisničara Bošković Darke, službenika Ispostave policije P. Dj. B. L. S. , T. N. i A. V. i okrivljenih R. E. i F. M., za privatnog tužioca T. D. iznosio nešto iz njegovog ličnog života što može škoditi njegovoj časti i ugledu , to je takvom svojom radnjom i izvršio krivično djelo iznošenje ličnih i porodičnih prilika iz čl. 197. stav. 1. Krivičnog zakonika. Ovo iz razloga jer je i jasno i očigledno da su riječi koje je za privatnog tužioca  optuženi iznio u prisustvu navedenih lica, sobzirom na njihovu sadržinu i značenje  a polazeći ujedno i od društvenog vrednovanja zaštite časti i ugleda kao i shvatanja i običaja sredine u kojoj živi i radi privatni tužilac, bez obzira da li su istinite ili neistinite, mogle naškoditi njegovoj časti i ugledu , kao objektima zaštite ovog djela, čime je ispunjen i ovaj uslov tj. elemenat za postojanje predmetnog krivičnog djela. </span>
</p>
<p class="p5"></p>
<p class="p5">
<span>	Sud je cijenio i vinost, odnosno psihički odnos optuženog u odnosu na  radnju izvršenja predmetnog krivičnog djela  pa je našao da je optuženi prilikom izvršenja ovog krivičnog djela postupao sa umišljajem. Naime, optuženi   je bio  svjestan ne samo činjenice da se ono što je iznio za privatnog tužioca T. D. u prisustvu većeg broja ljudi odnosi na njegov lični život već i da iznošenjem  svega toga pred trećim licima može naškoditi njegovoj časti i ugledu , pa je i pored takve svijesti sve ove stvari iznio u prisustvu K.V., B. D., Dj. B., L. S.,T. N., A. V., R. E. i F. M., čime je i manifestvovao svoje htjenje za nastupanje zabranjene posledice a samim tim i za izvršenje predmetnog krivičnog djela. </span>
</p>
<p class="p5"></p>
<p class="p5">
<span>	Prilikom izbora vrste i visine krivične sankcije koju treba primijeniti prema optuženom  za izvršeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične odgovornosti optuženog kao i sve ostale okolnosti koje se relevantne u tom pogledu. Tako je od olakšavajućih okolnosti sud optuženom cijenio i uzeo u obzir: da je porodičan čovjek, da je otac jednog maloljetnog djeteta, da je nezaposlen, da   je lošeg imovnog stanja, da je u potpunosti priznao sve odlučne činjenice za utvrdjivanje svoje krivične odgovornosti i da je izrazio kajanje i žaljenje zbog izvršenog krivičnog djela,  dok mu je kao otežavajuću okolnost cijenio njegovu raniju osudjivanost. </span>
</p>
<p class="p5"></p>
<p class="p5">
<span>	Medjutim i pored cijenjene otežavajuće okolnosti - ranije osudjivanosti optuženog, sud je našao da u konkretnom slučaju,  s obzirom na brojne olakšavajuće okolnosti na njegovoj strani, u prvom redu da je nezaposlen, da je lošeg imovnog stanja i da izdržava porodicu, prema istom ima mjesta primjeni kazne ispod zakonskog minimuma propisanog za predmetno krivično djelo, pa mu je shodno čl. 45 i 46. KZ izrekao novčanu kaznu u iznosu od 1.000.00 eura, iako je zakonski minimum za ovo krivično djelo 3.000,00 erua. </span>
</p>
<p class="p5"></p>
<p class="p5">
<span>	Sud je uvjerenja da je izrečena kazna srazmjerna težini izvršenog krivičnog djela i stepenu krivično pravne odgovornosti optuženog , te da će se u konkretnom slučaju i ovako ublaženom kaznom  , u okviru opšte svrhe izricanja krivičnih sankcija predvidjene čl. 4 st. 2 KZ, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje optuženog i da će ista uticati na njega  da ubuduće ne vrši krivična djela. </span>
</p>
<p class="p5"></p>
<p class="p5">
<span>	Odluka o troškovima krivičnog postupka je zasnovana  na odredbi čl. 229 st. 1 ZKP. Troškovi krivičnog postupka  u iznosu od 25,00 €, za koje je sud obavezao optuženog da naknadi privatnom tužiocu, predstavljaju troškove koje je privatni tužilac imao na ime  uplaćene sudske takse za podnesenu privatnu tužbu,  dok je paušalni iznos od 30,00 eura, odmjeren sobzirom na složenost i trajanje krivičnog postupka te obzirom na imovno stanje optuženog , shodno čl. 226 st. 3 ZKP. </span>
</p>
<p class="p5"></p>
<p class="p5">
<span>	Kako je privatni tužilac T. D. u završnoj riječi zadržao pravo da imovinsko pravni zahtjev za naknadu štete ostvaruje u parnici, to je sud u pogledu ovog zahtjeva odlučio kao u izreci presude, na osnovu čl. 239. st. 2. ZKP. </span>
</p>
<p class="p5"></p>
<p class="p5">
<span>	Na osnovu iznijetih razloga odlučeno je kao u izreci presude. </span>
</p>
<p class="p5"></p>
<p class="p5"></p>
<p class="p4">
<span>OSNOVNI SUD U PLAVU </span>
</p>
<p class="p4">
<span>Dana, 21.02.2013 .godine.</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>Zapisničar                                                                                    S  U D I J A</span>
</p>
<p class="p5">
<span>Senada Radončić                                                                    Hilmija Sujković</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5"></p>
<p class="p5">
<span>Protiv ove presude može se izjaviti žalba</span>
</p>
<p class="p5">
<span>Višem sudu u Bijelom Polju ,  u roku od 8 (osam) </span>
</p>
<p class="p5">
<span>dana od dana  njenog prijema ,  preko ovog suda. </span>
</p>
<p class="p3">
<span>DNA: </span>
</p>
<p class="p3">
<span>- 1 x privatnom tužiocu T. D.  </span>
</p>
<p class="p3">
<span>- 1 x optuženom B. A. </span>
</p>
<p class="p3">
<span>- 1 x spisi</span>
</p>
<p class="p3"></p>
<p class="p6"></p>
<p class="p6"></p>


</body>
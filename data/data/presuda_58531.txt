<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:0.4298611in;text-align:end;hyphenate:auto;font-family:Times New Roman;font-size:13pt;}
.p2{margin-right:0.4298611in;text-align:justify;hyphenate:auto;font-family:Times New Roman;font-size:13pt;}
.p3{margin-right:0.4298611in;text-align:center;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-align:start;hyphenate:auto;font-family:Arial;font-size:10pt;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p1">
<span>K br.476/09</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2">
<span>OSNOVNI SUD U BARU, u vijeću sastavljenom od sudije AlekSe Leković, kao predsjednika vijeća i sudija porotnika S.D. i J.F., kao članova vijeća, sa zapisničarom Anom Stanišić, u krivičnom predmetu okrivljenog Ć.Z.a, zbog krivičnog djela- teška krađa iz čl. 240 st.1 tač.1 KZ CG, po optužnici Osnovnog državnog tužioca u Baru Kt. br. 295/06 od 29.07.2006. godine, nakon održanog glavnog javnog pretresa dana 01.02.2010.godine u prisustvu zastupnika optužbe Osnovnog državnog tužioca u Baru Milenka Magdelinića, okrivljenog i branioca okrivljenog Đ.J., advokata iz Bara, dana 04.02.2010. godine donio je i javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>Okrivljeni: Ć.Z., od oca B. i majke N. rođene D., rođen .... godine u Prokuplju, sa prebivalištem u Prokuplju, ul. ...., državljanin RS, radnik bez zaposlenja, udovac, otac troje djece, pismen završio tekstilnu školu, služio vojsku, neosuđivan</span>
</p>
<p class="p2"></p>
<p class="p3">
<span>Kriv je:</span>
</p>
<p class="p2"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>Dana 23.jula 2006.godine, oko 14,30 časova, na parking prostoru pored kafe bara „Plaža" u Čanju, Opština Bar, iz zaključanog putničkog motornog vozila marke „Mercedes 124" reg. oznake VVAFAS 952, vlasništvo oštećenog I.A.a, obijanjem oduzeo pokretne stvari vlasništvo oštećenih: I.A. I.S. i I.A. - novac u ukupnom iznosu od 660 €, na način što je podesnim sredstvom polomio bravu od prednjih desnih vrata vozila, zatim izvršio detaljno pretraživanje ladice i iz dva novčanika vlasništvo oštećenih I.A.a i Se oduzeo po 300 €, a iz novčanika vlasništvo oštećenog I.A. koji se nalazio u džepu od šortsa oduzeo 60 €, u namjeri da prisvajanjem novca pribavi sebi protivpravnu imovinsku korist</span>
</p>
<p class="p2"></p>
<p class="p2">
<span>- čime je izvršio krivično djelo - teška krađa iz čl. 240 st. 1 tač. 1Krivičnog Zakonika (KZ) </span>
</p>
<p class="p2"></p>
<p class="p2"></p>
<p class="p2">
<span>Pa mu sud primjenom čl. 4,32,36,42,52,53 i 54 Krivičnog Zakonika CG i čl. 359,360 i 364 ZKP-a izriče</span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrđuje kaznu zatvora u trajanju od 1(jedne) godine u koju kaznu mu se uračunava vrijeme provedeno u pritvoru od 24.07.2006. godine do 18.08.2006. godine  i istovremeno određuje da se kazna neće izvršiti ukoliko okrivljeni u roku od 2 (dvije) godine ne izvrši novo krivično djelo.</span>
</p>
<p class="p2"></p>
<p class="p2">
<span>Obavezuje se okrivljeni da oštećenima I.A.u i I.S. na ime imovinskopravnog zahtjeva isplati iznos od po 300 eura, a I. Si iznos od 60 eura u roku od 15 dana od pravosnažnosti presude pod prijetnjom izvršenja.</span>
</p>
<p class="p2"></p>
<p class="p2">
<span>Okrivljeni je dužan da plati troškove krivičnog postupka u iznosu od 50 eura u roku od 15 dana od dana pravosnažnosti presude pod prijetnjom izvršenja.</span>
</p>
<p class="p2"></p>
<p class="p3">
<span>O b r a z l o ž e n j e</span>
</p>
<p class="p2"></p>
<p class="p2">
<span>Optužnicom Osnovnog tužioca u Baru Kt.br. 295/06 od 29.07.2006. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p2"></p>
<p class="p2">
<span>Okrivljeni Ć.Z. je u svojoj odbrani u bitnom negirao izvršenje krivičnog djela i pojasnio da je zaposlen kao majstor za održavanje  elektro i vodovodne instalacije u Odmaralištu „Vasilije Đurović Žarki" iz Prokuplja, a koje se nalazi u Čanju. U 14,30 časova nije bio na parking prostoru naspram Gril restorana „Plaža" u Čanju, i nije tačno da je prišao PMV marke „Mercedes 124", da je na silu otvorio vrata vozača, ušao u to vozilo, i iz ladice koja se nalazi ispred sjedišta suvozača uzeo 660 € u raznim apoenima. Takođe, nije tačno da ga je jedna žena zatekla u vozilu, kao ni da je prilikom izlaska iz vozila navodno odgurnuo istu i pobjegao u pravcu Odmarališta iz Prokuplja. Toga dana, na sebi je nosio zelene pantalone-šorts i plavu majicu, visok je 168 cm, a ima crnu kosu i prosijede brkove. Nikada na glavi nije nosio kapicu, ni ljeti a ni zimi. Dana 23.07.2006.godine, oko 14,30 časova, u vremenu kada se predmetni događaj desio, bio je dežuran na kapiji navedenog odmarališta. Istog dana u večernjim časovima u kampu je izbila tuča, pa mu je upravnik odmarališta saopštio da, kao najstariji u kampu, pruži policiji potrebna objašnjenja u vezi sa tučom, i tada ga je prisutni policajac pitao gdje će ga sjutradan naći kako bi mu dao izjavu. Sjutradan je isti policajac došao u kamp, gdje ga je zatekao u vrijeme kada je pošao na ručak i rekao mu je da pođe sa njim i da ponese ličnu kartu. Policajac ga je poveo u Hotel „Zlatibor", a nakon izvjesnog vremena došla dva mlađa inspektora, koji su ga povezli u OP Sutomore, a zatim i u CB Bar, gdje je saslušan u prisustvu branioca. Zadržan je u prostorijama CB Bar, da bi ga uveče 24.07.2006.godine, jedan policajac proveo kroz hodnik CB Bar, i uveo u prostoriju u kojoj su stajala četiri čovjeka, a kasnije su svi zajedno ušli u jednu prostoriju, u kojoj su mu dali da drži broj 5, dok su preostala 4 lica imali druge brojeve. Svi su stajali u redu ispred neprovidnog stakla, po nekoliko minuta, a iza tog neprovidnog stakla su se čuli neki glasovi, ali se lica nijesu mogla vidjeti. Okrivljeni je u svojoj odbrani datoj na glavnom pretresu dana 16.02.2007 godine pojasnio da je dana 23.07.2006.godine bila je nedelja, i od 8 sati je dežurao Z. S., a od 12 do 6 popodne on, a kasnije ga je Z. ponovo zamijenio od 6 do 8 časova. Dežurstvo podrazumijeva stalni boravak na kapiji, pa je stoga navedenog dana od 12 do 18 časova sve vrijeme bio na kapiji, jer je morao da otvara i zatvara kapiju od kampa. Uglavnom stoji sve vrijeme dok je na kapiji ili šeta, pa je to isto činio i navedenog dana. Na sebi je imao plave papuče, šorts do koljena sa braon linijom na strani i majicu krem boje-braon, a kapu nikada nije nosio. Tog dana u vremenu u kojem je on bio na kapiji, tj od 12 do 18 časova, nije nikoga vidio da je protrčao pored kapije kampa, a da se to desilo morao bi da to vidi. Osim njega u kampu se nalazio još jedan čovjek sa brkovima starosti oko 40.g., crnomanjast, a koji je malo niži od njega. Nije znao da se dogodila krađa automobila, već su mu to saopštili u CB Bar. Dana kada se krađa desila nije izlazio iz kampa, sve dok ga policajac sjutradan nije pozvao da pođe sa njim u policiju, istakao je da niko ne može ući u kamp dok čuvar, odnosno lice na dužnosti čuvara, ne otvori kapiju. Na radnom mjestu ne vodi evidenciju oko ulaska vozila kroz kapiju u kamp, ali se ne može sjetiti da li je toga dana kroz kapiju kampa, dok je on bio na dežurstvu, prošlo vozilo „Mercedes" njemačke registracije, kao ni da li ima piljare u blizini kapije na kojoj dežura. Navedenog dana je trebalo da dežura od 12 do 16 časova, ali je nastavio da dežura i poslije jer je mijenjao kolegu Gorana, koji je bio u pripitom stanju, da bi kasnije došao da ga zamijeni Z. od 18 do 20 časova. Od kapije kampa do „Gril" plaže ima 100 m, a od kapije do plaže se nalazi pekara i jedna improvizovana prodavnica.</span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušan je oštećeni I. Sa, pročitani su iskazi svjedoka oštećenih: I. Se i I.A.a, svjedoka M.G, S. Z.a, O.D., S.S., J.I, K.S., L.M., B.R., pročitan je zapisnik CB Bar KU.338/06 od 24.07.2006.g. o prepoznavanju lica, Zapisnik Ki.br.146/06 o suočenju optuženog Ć.Z.a i svjedoka oštećene I. Se od 28.07.2006.godine, i Izvod iz KE za okrivljenog Ć.Z.a DP-PU Prokuplje br.235-1-1465/06 od 16.08.2006.godine, pročitan je dopis UP PJ Bar od 12.01.2010. godine.</span>
</p>
<p class="p2"></p>
<p class="p2">
<span>Svjedok oštećeni I. Sa je u svom iskazu, u bitnom naveo da je dana 23. jula 2006.godine, negdje oko 12, časova sa sinom A., njegovom suprugom i dvoje djece došao vozilom „Mercedes" u Čanj. Parkirali su se pri ulazu na plažu, naspram kafe bara „Plaža" u blizini kamp prikolice. Šorts koji je nosio, a u kojem je imao 60 €, i to tri novčanice od po 20 €, kao i mobilni telefon marke „Nokia 6210", plavo narandžaste boje, na čijoj poleđini je bila nalepnica sa pozivnim brojem telefona i pin kodom, je skinuo sa sebe i ostavio ga na sjedištu suvozača. Njegov sin je vozilo zaključao, nakon čega su pošli na plažu. Ne može se sjetiti nakon kojeg vremena je njegova snaha Sa otišla sa svojim djetetom, da nešto uzme iz kola, dok su oni ostali na plaži na nekih 40 metara udaljenosti od vozila. Kako je kasnije saznao, kada je njegova snaha došla do vozila u njemu je zatekla čovjeka, pa je držala vrata da ne bi izašao iz vozila, međutim, taj čovjek je odgurnuo vrata, ona je pala, a on je pobjegao u pravcu odmarališta. Sa sinom je odmah dotrčao do vozila nakon čega su se raspitivali od prisutnih lica kako izgleda taj čovjek i kuda je pobjegao, i jedna žena iz piljare mu je kazala da je taj čovjek, srednjeg rasta, sa brčićima, starija osoba, iz vozila otrčao u pravcu odmarališta iz Prokuplja. Snaha je njemu i njegovom sinu objašnjavala kako izgleda taj čovjek, i to kao stariji čovjek, ne mnogo debeo, oko 50 godina, srednje razvijen, sa prosijedim brčićima. Jedan od momaka iz kafića, kojega on ne poznaje, im je rekao da je vidio čovjeka koji je u auto njegovog sina ušao na vrata suvozača. Njegov šorts se nalazio na mjestu suvozača, raširen, a telefon je našao između sjedišta vozača i suvozača, u blizini ručne kočnice. To lice je iz zadnjeg džepa šortsa uzeo novčanik koji je virio iz džepa, i iz njega uzeo 60 €, dok je ostala dokumentacija bila u novčaniku. U međuvremenu je došla policija. Htio je da uzme mobilni telefon, međutim policajac mu nije dao da ga dira, ali je primjetio da na telefonu nema naljepnice, ni broja, pa je to rekao policajcu, nakon čega je on uzeo tragove i aparat, a potom mu vratio telefon, ali sa vozila nije uzimao tragove. Njegov sin je kasnije pokušao ključem da otključa i zaključa ta vrata, ali nije mogao, jer je očigledno brava bila oštećena, dok su ostale brave na vozilu bile ispravne. Pridružio se krivičnom gonjenju i postavio imovinsko pravni zahtjev.</span>
</p>
<p class="p2"></p>
<p class="p2">
<span>Svjedok-oštećena I. S je u svom iskazu datom u prethodnom postupku u bitnom navela da je dana 23.jula 2006.godine došla na plažu u Čanju sa svojim suprugom, dvoje djece i svekrom Som. Na plažu su došli vozilom marke „Mercedes 124" bijele boje, koje je njen suprug parkirao na parking prostoru plaže u Čanju, i to naspram kafe bara „Plaža", i koje je zaključao. Nakon toga su pošli na plažu koja je od auta udaljena 150 m, a u kaseti od automobila ispred suvozača je ostao njen i novčanik njenog supruga, i u svakom po 300 €, dok se na podu ispred mjesta suvozača nalazio i šorts njenog svekra Se, a u čijem džepu se nalazilo 60 €. Negdje oko 14,30 časova je sa sinom starim 5 godina došla do vozila da bi iz vozila uzela pelene za kćerku. Nakon što je prišla, u vozilu je zatekla čovjeka oko 55godina, visine oko 170 cm, crnomanjastog, na glavi je imao kapu krem boje, imao je prosijede brkove i sjedio je na mjestu suvozača. Vidjela je da je otvorio fioku ispred suvozača, da iz nje vadi njen novčanik, kao i novčanik njenog supruga, a takođe je vidjela da je iz oba novčanika izvadio novac. Kada je to vidjela objema rukama je pritisla vrata, ne bi li ga na taj način spriječila da izađe iz kola, dok je sinu kazala da otrči i obavijesti njenog supruga i svekra. Međutim, njen sin se nije snašao već je i dalje ostao pored nje i vozila, a kako je taj čovjek bio jači od nje, odgurnuo je vrata i izašao iz vozila. Tada je vidjela da na sebi ima šorts zeleno bijele boje, visine oko 170 cm, srednje razvijen, a na sebi nije imao nikakvu majicu ili košulju, osim, kapu krem boje, i nakon toga je pobjegao u pravcu kamp kućice. Pojasnila je da je iz njenog novčanika uzeto 300 €, iz novčanika njenog supruga 300 €, a kasnije je saznala daje iz šortsa njenog svekra uzeto 60 €. Pošto su ovaj slučaj prijavili policiji, dan nakon događaja oko 17 časova, u prostorijama policije u Sutomoru je organizovano prepoznavanje učinioca, tj. lica koje je zatekla u vozilu. Odmah ga je prepoznala među 5 lica koja su tada bila prisutna. Kada ga je policija vozilom dovezla u zgradu policije u Sutomoru taj čovjek je vidio da ga gleda, prepoznao ju je i spustio glavu. Prilikom prepoznavanja između 5 osoba, pokazala je rukom na njega, jer ga je prepoznala i sigurna je da je to osoba koju je zatekla u njihovom vozilu.</span>
</p>
<p class="p2"></p>
<p class="p2">
<span>Svjedok- oštećeni I.A. je u svom iskazu u bitnom naveo da je dana 23. jula 2006.godine oko 14 časova, svojim PMV marke „Mercedes 124" reg. oznake WAFAS 952 njemačke registracije, došao na plažu u Čanju sa svojom suprugom Som, dvoje djece i ocem S. Vozilo je parkirao na parkingu naspram kafe bara „Plaža", izašli su iz vozila, koje je lično zaključao, nakon čega su pošli na plažu. Nakon pola sata njegova supruga Sa je od njega zatražila ključ od vozila da bi uzela pelene za kćerku i do vozila je pošla sa sinom. Nakon 5 minuta se vratila uplakana objašnjavajući mu da je u vozilu zatekla lopova koji je uzeo novac iz njenog i njegovog novčanika i da je isti pobjegao. Oboje su pošli do vozila, gdje je primjetio da su vrata vozačeva otvorena, a kada je pokušao da zaključa suvozačeva vrata nije uspio jer je brava bila pokvarena. Smatra da je očigledno da je lopov na silu otvorio suvozačeva vrata. Nakon toga je ušao u vozilo, pogledao u fioku ispred suvozača i tu našao novčanike, u kojima je prethodno bilo po 300 eura, međutim, novca više nije bilo tu. Njegov otac je odmah prišao i uzeo šorts u čijem đžepu je ostavio 60 eura, međutim, ni toga novca više nije bilo. Vozilo je oštećeno, ali bez majstora se ne može procijeniti iznos te štete. Odmah nakon toga je pričao sa dva čovjeka koja su bila kod piljare koja su mu opisala čovjeka koji je pobjegao prema kamp kućicama, a njihov opis je bio identičan kao onaj što mu je rekla njegova supruga. Prijavio je slučaj prijavio policiji. Kada je policajac došao do vozila vidio je šta je urađeno, uzeo otiske sa telefona njegovog oca koji se nalazio u šortsu, a sa kojeg je lice koje je ulazilo u kola skinulo naljepnicu, a njegova supruga mu je objasnila u kojem pravcu je pobjegao lopov, opisala je kako izgleda i šta je nosio. Sjutradan je otišao u policiji sa svojom suprugom, koja je među prisutnima prepoznala lice koje je zatekla u kolima. Pridružuje se krivičnom gonjenju i postavlja imovinsko pravni zahtjev u iznosu od 660 €.</span>
</p>
<p class="p2"></p>
<p class="p2">
<span>Svjedok M.G. je u svom iskazu u bitnom naveo da je dana 23.jula 2006.godine radio u kampu „Vasilije Đurović Žarki" na poslovima održavanja čišćenja, čuvanja i stražarenja. Ć.Z. i S Z. su radili u kampu iste poslove. Tog dana je trabalo da on radi od 16 do 20 časova, ali pošto je tog dana popio malo više mijenjao ga je optuženi. Čuvanje kampa ne podrazumijeva stalni boravak na kapiji, ali je potrebno da budu u kampu i da su tu na raspolaganju. U Odmaralištu postoje dvije kapije, veća za vozila i manja za ulazak pješaka. Velika kapija je otključana danju, dok se noću zaključava. Ne može se sjetiti u koliko sati je navedenog dana Ć.Z. započeo sa smjenom, ali je toga dana cijeli dan bio sa njim i S Z.om. Njih trojica su na nekih 10 m udaljenosti od kapije stajali, a za vrijeme dok su stajali u kampu ispred kapije niko nije ulazio u kamp. Toga dana Ć.Z. je na sebi imao sivo zelenkaste bermude, neku majicu i papuče, mada se ne sjeća dobro. Prije nego što je trebao da preuzme smjenu u 16 časova, sat ili sat ipo prije, je pošao da prilegne, jer je popio, pa toga dana između 14 i 14,3o časova nije bio sa optuženim, pa se ne može sjetiti kada je optuženi započeo svoju smjenu, ali kada ga je zamolio da ga mijenja na kapiji optuženi se nalazio kod vešeraja u krugu kampa. Optuženi jeste bio u krugu kampa, ali ne zna gdje se tačno, odnosno na kojem mjestu nalazio u periodu od 14 do 14,30 časova, tj. ne zna da li je baš u to vrijeme bio sa njim ili nije. Dodao je da okrivljeni nikada u životu ne nosi kapu, kao i da je velika kapija radnim danima otvorena, a subotom i nedeljom zatvorena.</span>
</p>
<p class="p2"></p>
<p class="p2">
<span>Svjedok S Z. je u svom iskazu u bitnom naveo da je jula 2006.godine, sa optuženim i M.G. radio na održavanju i čuvanju prokupačkog kampa u Čanju. Vikendom su imali dežurstvo na kapiji koje podrazumijeva čuvanje kampa. Dana 23.07.2006 godine je bio dežuran na kapiji od 8 do 12 časova i istog dana od 17,30 do 20 časova. Tog dana na kapiji nije dežurao Marjanović. Dok dežuraju na kapiji oni ili stoje na kapiji ili sjede na klupi koja je udaljena od kapije nekih 10 m. Za vrijeme njegove smjene na kapiji Ć.je sa njim neko vrijeme sjedio na klupi do 12 ili 12,30 časova, a ista se nalazi u krugu kampa. Nakon toga on je napustio smjenu i nastavio da se druži sa gostima kampa, dok je Ć.nastavio da dežura. Sa mjesta gdje je sjedio sa društvom iz kampa ne vidi se klupa za sjedenje, ali se vidi kapija pa je vidio Ć. kada je otvarao kapiju. To je bilo do 14 časova i tada je otišao na ručak, a došao je i Ć.. Na ručku se zadržao nekih 15 minuta dok je Z. ostao da ruča. Nastavio je da sjedi sa gostima iz kampa u krugu kampa, na mjestu na kojem je sjedio i prije ručka, ne zna koliko je proteklo vremena od kada je ponovo vidio Ć. koji je sjedio na klupi i koji je otvarao kapiju. Ne može se sjetiti u čemu je optuženi tačno bio tog dana, ali zna da je imao neke bermude na sebi, moguće crne ili braon boje, a sa njim se upoznao u kampu, međutim, nikada ga nije vidio da nosi kapu. Dodao je da lice koje je na dužnosti kampa ne smije napustiti svoje radno mjesto, te da se ne može sjetiti kada je okrivljenog nakon ručka vidio, ali zna da ga je vidio nakon ručka u toku njegove smjene.</span>
</p>
<p class="p2"></p>
<p class="p2">
<span>Svjedok O.D. je u svom iskazu u bitnom naveo da je okrivljenog upoznao u julu 2006. godine prilikom porodičnog ljetovanja u kampu u Čanju. Dana 23.jula 2007. godine, a kako su se prethodnog dana izgorjeli od sunca, sa suprugom i djecom bio je u kampu. Kućica u kojoj su boravili nalazila se nekoliko metara od klupe u blizini kapije, a na toj klupi su sjedeli Ijudi koji su radili na kapiji. Sjedio je sa porodicom ispred kućice i bili su okrenuti prema kapiji odmarališta, sa kojeg mjesta se vidi i kapija i klupa . Oko 9 sati, a nakon što je ustao, sa suprugom je pošao po hleb i namirnice, i tada je vidio optuženog na kapiji. Garantuje da je okrivljeni bio na kapiji od 13,30, do 14,00 časova, jer je u to vrijeme bio tu i čekao kćerku koja je došla u kamp da vidi kakav je ručak da bi znali da li da idu na ručak ili ne. Kada je njegova kćerka došla iz kuhinje kazala im je da je ručak loš, pa su zbog toga otišli po namirnice, kako bi sami spremili hranu za njih. U radnji - pekari su se zadržali kratko možda najviše 15-20 minuta, a nakon toga su se vratili u kamp, a Ć.je i dalje bio na kapiji. Kasnije negdje oko 16 ili 17 časova je opet vidio Ć.. Oko 15 časova je pošao da kupi djeci sladoled i na kapiji nije vidio Ć., mada nije ni obratio pažnju na njega. Dok je kupovao sladoled čuo je priču nekih Ijudi u blizini da je došlo do krađe vozila. Dvojica Ijudi su mu se predstavili kao inspektori i raspitivali su se za nekog čovjeka koji je tuda protrčao, a koji je navodno obio vozilo. Nakon kupovine sladoleda vratio se u kamp i ne sjeća se da li je tada vidio Ć. na kapiji. Ništa drugo mu nije poznato o tom događaju jer nikoga nije vidio ni čuo. Nije mogao da se sjeti u čemu je Ć.tog dana bio obučen.</span>
</p>
<p class="p2"></p>
<p class="p2">
<span>Svjedok S.S. je u svom iskazu u bitnom naveo da je optuženog upoznao u junu 2006.godine, i tom prilikom su se družili nekih 10- ak dana. Bio je sa porodicom u odmaralištu dana 23.jula 2006.godine. Do 11 časova bio je na plaži, a posle toga su bili u kampu. Sa plaže su došli u 11,30 časova, i u to vrijeme na kapiji nije bilo nikog, dok su G.m., Z. Č. i S sjedeli na klupi koja je od kapije udaljena 10 metara. Njegova prikolica je od klupe udaljena nekih 5 metara. Tog dana je sa bratom sjedio ispred njihove prikolice i vidjeli su Ć. da sjedi sa drugovima na opisanoj klupi. Ističe da je Ć. tog dana vidio i misli da je cijelo po podne bio na klupi ili na kapiji, jer je morao otvarati kapiju za ulazak i izlazak vozila. Tog dana nije vidio nikog drugog da je ulazio niti da se raspitivao o nekome, te da nije čuo ni za obijanje vozila. Sjeća se da je optuženi tog dana bio u nekim bermudama i majici i papučama. Dodao je da Z.a nikada nije vidio u kapi.</span>
</p>
<p class="p2"></p>
<p class="p2">
<span>Svjedok J.I. je u svom iskazu u bitnom naveo da je dana 23.jula 2006.godine bio sa porodicom u prokupačkom odmaralištu. Ujutru su bili na plaži, pošli su u 8. sati, i tada je vidio da Ć. sjedi na klupi u blizini kapije. U 12,30 časova su se vratili u kamp sa plaže i tom prilikom su zatekli Ć. i njegovu suprugu kako zajedno sjede na klupi. Kamp kućica u kojoj je boravio sa porodicom je od kapije udaljena možda 10-15 metara i okrenuta je tako da kada sjedi ispred prikolice kapija tačno gleda na njih, pa mogu da vide ko ulazi, a ko izlazi na kapiju. Takođe, sa tog mjesta vidi i klupu na kojoj je tog jutra sjedio Ć.. Tog dana su ne zna tačno ali negdje do 15-15,30 časova, tačnije do odlaska na plažu sjedeli ispred kućice, a Ć.je sve vrijeme boravio na klupi ispred kapije. Bio je u šortsu ili kratkim pantalonama, ne zna tačno, misli da je bio neke krem bijele boje, te u nekoj majici na pruge sa kragnom, a kapu nikada nije nosio. Tog dana dok je sjedio čuo je da je neko ulazio u odmaralište i da se raspitivao o obijanju vozila, a u večernjim satima je dolazila policija i raspitivala se u vezi neke tuče koja se dogodila u kampu prethodno veče.</span>
</p>
<p class="p2"></p>
<p class="p2">
<span>Svjedok K.M. je u svom iskazu u bitnom naveo da je u Čanju uzeo lokal u zakup koji se zove „Azuro", koji je okrenut prema „Grilu Plaža" odnosno prema parkingu. Dana 23.07.2006.godine, oko 14 časova se nalazio u svom lokalu. Pošto se iza njegovog objekta nalazi prolaz od plaže prema prokupačkom kampu, vidio je nekog da je protrčao prema ogradi prokupačkog kampa, ali nije vidio ko je trčao, niti je vidio u čemu je to lice bilo obučeno, kako je izgledalo, odnosno to lice ne može da opiše. </span>
</p>
<p class="p2"></p>
<p class="p2">
<span>Svjedok L.M. je u svom iskazu u bitnom naveo da se dana 23.07.2006.godine, nalazio u odmaralištu na dužnosti upravnika. Okrivljeni je bio zaposlen u to vrijeme u odmaralištu kao majstor na održavanju, dijelio je i posteljinu a po potrebi je dežurao u odmaralištu. Pored njega u to vrijeme su dežurali i M.G. i S. Z.. Tog dana okrivljeni je radio u smjeni od 12 do 22 časa uveče i to na obezbeđenju kapije odmarališta. Radnici koji rade na obezbeđenju odmarališta dežuraju na način što sjede na kapiji ispred kućice u kojoj se nalazi posteljina, a koja kućica je od kapije odmarališta udaljena nekih 10 metara. Predmetna klupa je okrenuta prema kapiji odmarališta. Istakao je da je tog dana gledao Ć. na kapiji odmarališta jer često prolazi kroz kapiju te da ga je poslednji put vidio kada je dolazila policija oko 17,30 ili 18 časova. Ručak u odmaralištu je od 13 do 14 časova, dok je osoblje zaposleno u odmaralištu išlo na ručak odmah posle 14 časova. Ne može da se izjasni da li je okrivljeni tog dana bio na ručku ili ne. Istakao je da kada god je pozvao okrivljenog Ć., tj. kad god bi mu zatrebao pronašao bi ga ispred kućice u kojoj se nalazi posteljina ili u trpezariji. Jedino mu je poznato da je policija dolazila posle 17 časova koja je u njegovom prisustvu rekla Ć. da se odmah javi u policiji, a nije čuo o čemu je on vodio razgovor sa policijom. Poznato mu je da se Ć.nije javio u policiji, pa je sjutradan saznao da je policija došla i odvela Ć.. </span>
</p>
<p class="p2"></p>
<p class="p2">
<span>Svjedok B.R. je u svom iskazu u bitnom naveo da je u Čanju pored plaže držao kiosk sa više štandova za voće, povrće i sokove. Prolaz od plaže do prokupačkog odmarališta se nalazi između njegovog kioska i kioska pored. Dana 23.07.2006.godine, je radio u kiosku i negdje u popodnevnim časovima oko 13 ili 14 časova je vidio da je jedan muškarac iz pravca plaže portrčao prema prokupačkom kampu, ispred kioska, iz smjera parkinga i plaže, da je to bio malo puniji muškarac visine od 1,65 do 1,7o cm, bez majice, u šortsu,  smeđe   kose,   ne   može  se   izjasniti   da   li  je   imao   brkove   i   kapu, pojašnjavajući da je u tom trenutku izlazio iz svog kioska, a da je taj čovjek na udaljenosti od 2 do 3 metra protrčao pored njega, prema ogradi navedenog kampa. </span>
</p>
<p class="p2"></p>
<p class="p2">
<span>Iz zapisnika CB Bar KU.338/06 od 24.07.2006.g. o prepoznavanju lica utvrđuje se navedenog dana od strane OPS Odeljenja za imovinske delikte CB Bar u prostorijama CB Bar, a povodom krivičnog djela teške krađe, od strane svjedoka-oštećene Se I. zatraženo da opiše lice koje treba prepoznati i da je ista izjavila da se radi o licu visine 1,70 cm - 1,75 cm, crne proređe kose, prosijedih brkova, zelenkastih bermuda sa nekim linijama. Datom prilikom svjedoku su pokazana 5 lica, između kojih i okrivljeni Ć.Z., koji je imao redni broj 5, a svjedok je izjavila da sa sigurnošću pokazuje na osobu podrednim brojem 5 kao izvršioca navedenog predmetnog krivičnog djela.</span>
</p>
<p class="p2"></p>
<p class="p2">
<span>Iz zapisnika Ki.br.146/06 o suočenju optuženog Ć.Z.a i svjedoka oštećene I. Se od 28.07.2006.godine utvrđuje se da je svjedok oštećena izjavila da je upravo okrivljeni Ć.lice koje je zatekla u automobilu marke „Mercedes", u vlasništu njenog supruga I.A.a, dok okrivljeni izjavljuje da to nije tačno, te da ga je pomiješala sa nekim drugim čovjekom, ali i nakon toga svjedok ostaje i dalje pri svojoj izjavi.</span>
</p>
<p class="p2"></p>
<p class="p2">
<span>Iz izvoda sa podacima iz kaznene evidencije DP-PU Prokuplje br.235-1-1465/06 od 16.08.2006.godine, utvrđuje se da okrivljeni Ć.Z. nije osuđivan.</span>
</p>
<p class="p2"></p>
<p class="p2">
<span>U dopisu UP PJ Bar od 11.01.2010. godine je navedeno da pronađeni tragovi na licu mjesta dana 23.07.2006. godine u vozilu marke "Mercedes" reg.ozn. WAFAS 952 vlasništvi I.A.a nisu podesni za identifikaciju.</span>
</p>
<p class="p2"></p>
<p class="p2">
<span>Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret. Okrivljeni je u svojoj odbrani negirao izvršenje krivičnog djela koje mu se stavlja na teret, i pojasnio da je toga dana bila nedelja, i da je dežurao od 12 do 6 popodne. Dežurstvo podrazumijeva stalni boravak na kapiji, tako da uglavnom stoji sve vrijeme dok je na kapiji ili šeta, pa je i navedenog dana bio u blizini kapije, odnosno na klupi ispred kapije. Tog dana u vremenu od 12. do 6 časova je bio u blizini kapije i nije nikoga vidio da je protrčao pored kapije kampa, a da se to desilo morao bi da to vidi, a kada se krađa desila nije izlazio iz kampa. Odbranu okrivljenog sud ne prihvata i smatra da je data sa ciljem da izbjegne krivičnopravnu odgovornost. Naime, odbrana okrivljenog je u cjelosti demantovana istinit, jasnim i objektivnim iskazom oštećene I. Se, te ostalih oštećenih, kao i Zapisnikom o prepoznavanju lica. Oštećena I. Sa je bila neposredni očevidac predmetne krađe, pa je u svom iskazu jasno i precizno opisala detalje izvršenog krivičnog djela, a nesporno je da je u vozilu i zatekla okrivljenog prilikom izvršenja krivičnog djela. Pred Upravom policije u Baru je izvršeno prepoznavanje gdje je oštećena sa sigurnošću pokazala na okrivljenog kao izvršioca navedenog krivičnog djela, a prethodno je opisala lice koje je zatekla u vozilu. Opis koji je oštećena dala pred Upravom policije, odnosno da se radi o licu visine 1,70 cm - 1,75 cm, crne proređe kose, prosijedih brkova, zelenkastih bermuda sa nekim linijama, u potpunosti odgovara okrivljenom koji je, prema sopstvenom kazivanju, toga dana na sebi je nosio zelene pantalone -šortc, visok je 168 cm, a ima crnu kosu i prosijede brkove. Takođe, i prilikom suočenja oštećene sa okrivljenim na glavnom pretresu, oštećena je decidno ostala pri svojoj izjavi da je upravo okrivljeni lice koje je izvršilo predmetnu krađu. Njen iskaz je u cjelosti saglasan i sa iskazima oštećenih I. Se i A.a, iz kojih se nesporno utvrđuje da je navedog dana iz njihovih novčanika oduzeto ukupno 660 eura. Oštećeni I.A. je naveo da je brava na vratima suvozača, nakon što je djelo izvršeno, bila pokvarena i nije mogao da je zaključa. Iz ovoga se nesporno utvrđuje da je okrivljeni Ć.podesnim sredstvom djelovao na desna (suvozačeva) vrata vozila, zatim ušao u vozilo i oduzeo navedeni novac. Predmetno krivično djelo okrivljeni je izvršio obijanjem, a pod obijanjem se podrazumijeva nasilno prodiranje u zatvorene prostore. Okrivljeni je krivično djelo izvršio sa umišljajem, jer je bio svjestan da na način predstavljen u izreci presude oduzima tuđe pokretne stvari, a to je uradio u namjeri da prisvajanjem oduzetih stvari pribavi sebi protivpravnu imovinsku korist. Prema tome u radnjama okrivljenog su se stekli svi bitni elementi bića krivičnog djela koje mu je stavljeno na teret. </span>
</p>
<p class="p2"></p>
<p class="p2">
<span>Iskaze svjedoka M.G., S Z.a, L.M., sud nije posebno cijenio iz razloga što je M. naveo da navedenog dana između 14 i 14,3o časova nije bio sa optuženim, zatim S je naveo da je vidio Ć. koji je došao na ručak u 14 časova, s tim što je svjedok otišao posle petnaestak minuta, dok je Z. ostao da ruča, ali da ne zna koliko je proteklo vremena od kada je ponovo vidio Ć.ića kako sjedi na klupi i otvara kapiju, dok je L. naveo da je tog dana okrivljeni radio u smjeni od 12 do 22 časa uveče i da je viđao Ć. na kapiji odmarališta jer često prolazi kroz kapiju te da ga je poslednji put vidio kada je dolazila policija oko 17,30 ili 18 časova. Ovakvi iskazi su neprecizni, pa se iz njih ne može nesporno utvrditi gdje se nalazio okrivljeni u vrijeme izvršenja krivičnog djela. </span>
</p>
<p class="p2"></p>
<p class="p2">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl.42 Krivičnog zakonika CG. Od olakšavajućih okolnosti sud je cijenio činjenicu da je u pitanju porodičan čovjek, otac troje djece, koji do sada nije osuđivan. Otežavajućih okolnosti nije bilo. Imajući u vidu kvalitet olakšavajućih okolnosti, a u nedostatku otežavajućih, ocijenjeno je da prema okrivljenom nije potrebno izricanje efektivne kazne zatvora, veća da će se izricanjem uslovne osude prema okrivljenom u cjelosti postići svrha izricanja uslovne osude i na taj način dovoljno uticati na okrivljenog da ubuduće ne vrši krivična djela. </span>
</p>
<p class="p2"></p>
<p class="p2">
<span>Sud je obavezao okrivljenog da na ime imovinsko pravnog zatjeva oštećenima I. Si i A.u isplati iznos od po 300 €, a oštećenom I. Si iznos od 60 eura, primjenom čl. 212 st.2 ZKP-a.</span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 202 ZKP-a, pa je sud obavezao tuženog da plati troškove krivičnog postupka u iznosu od 50 eura, a koji troškovi se odnosi na paušalne troškove suda koji su odmjereni na osnovu trajanja i složenosti krivičnog postupka i imovinskim prilikama okrivljenog. </span>
</p>
<p class="p2"></p>
<p class="p2">
<span>Sa svega iznijetog sud je odlučio kao u izreci presude. </span>
</p>
<p class="p3"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 04.02.2010.godine.</span>
</p>
<p class="p2"></p>
<p class="p2">
<span>       Zapisničar,                                                      Predsjednik vijeća sudija </span>
</p>
<p class="p2">
<span>      Ana Stanišić                                                            AlekSa Leković</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: protiv ove presude može se izjaviti žalba Višem sudu u Podgorici u roku do 15  dana od dana prijema pismenog otpravka, a putem ovog suda. </span>
</p>
<p class="p2"></p>
<p class="p2"></p>
<p class="p2">
<span>DNA:</span>
</p>
<p class="p2">
<span>1 x spisi</span>
</p>
<p class="p2">
<span>1 x ODT</span>
</p>
<p class="p2">
<span>1 x okrivljenom </span>
</p>
<p class="p2">
<span>1 x braniocu po Đorđu Jankoviću</span>
</p>
<p class="p2">
<span>1 x oštećenima nakon pravosnažnosti</span>
</p>
<p class="p4"></p>
<p class="p4"></p>
<p class="p4"></p>
<p class="p5"></p>


</body>
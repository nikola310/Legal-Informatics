<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Calibri'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">K br. 519/12</span>
</li>
<li>
<span class="span2"></span>
</li>
<li>
<span class="span1">                                                         </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1"> OSNOVNI SUD U BARU,  kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljene D.V., zbog krivičnog djela – samovlašće iz čl. 384 st. 1 Krivičnog zakonika Crne Gore, po optužnom predlogu Osnovnog državnog tužilaštva u Bara Kt. br. …od 27.12.2012. godine, nakon održanog glavnog javnog pretresa u prisustvu zastupnika optužbe savjetnika kod ODT u Baru Sanje Borozan, a u odsustvu okrivljene D.V.,  dana 03.12.2013. godine donio je I istog dana javno objavio </span>
</li>
<p>&nbsp;</p>
<li style="text-align:center;">
<span class="span1">PRESUDU</span>
</li>
<p>&nbsp;</p>
<li>
<span class="span1">Okrivljena</span>
</li>
<p>&nbsp;</p>
<li>
<span class="span1">D.V., JMBG …., od oca T. i majke R., rodjene F., rodjena….godine u B., gdje je i nastanjena  naselje…, udata, majka troje djece, privatnik,  srednjeg imovnog stanja, neosudjivana,</span>
</li>
<p>&nbsp;</p>
<li style="text-align:center;">
<span class="span1">K r i v a   j e</span>
</li>
<li>
<span class="span1">Što je</span>
</li>
<p>&nbsp;</p>
<li>
<span class="span1">Dana 13.11.2012. godine, u naselju Šušanj - Zeleni pojas u Baru, protivno odredbi člana 141 st.1 Zakona o energetici ("Sl.list CG" br.28/2010), svjestna svog djela i htjela je njegovo izvšenje, samovlasno pribavila pravo korišćenja električne energije za koje smatra da joj pripada, na način što je sa električnog brojila marke “Landis&amp;Gyr" br. … stambeni objekat samovlasno priključila na elektroenergetsku mrežu, iako prethodno nije pribavila saglasnost Elektroprivrede Crne Gore - Elektrodistribucije u Baru,</span>
</li>
<p>&nbsp;</p>
<li>
<span class="span1">- čime je izvršila krivično djelo - samovlašće iz čl.384 st.1 Krivičnog zakonika Crne Gore,</span>
</li>
<p>&nbsp;</p>
<li>
<span class="span1">Pa je sud  primjenom čl. 4, 32, 39 i 42 Krivičnog zakonika Crne Gore i čl. 369, 370 i 374  ZKP-a </span>
</li>
<li style="text-align:center;">
<span class="span1">OSUĐUJE</span>
</li>
<p>&nbsp;</p>
<li>
<span class="span1">Na novčanu kaznu u iznosu od 1.200,00 eura (hiljadu dvjesto eura), koju je okrivljena dužna da plati u roku od 15 dana od pravosnžanosti presude, pod prijetnjom izvršenja.</span>
</li>
<p>&nbsp;</p>
<li>
<span class="span1">Ukoliko se novčana kazna ne bude mogla naplatiti u roku, ista će se izvršiti tako što će se za svakih započetih 25,00 eura novčane kazne odrediti jedan dan zatvora.</span>
</li>
<p>&nbsp;</p>
<li>
<span class="span1">Okrivljena je dužna da plati troškove krivičnog postupka u iznosu od 50,00 eura, u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e nj e</span>
</li>
<p>&nbsp;</p>
<li>
<span class="span1">Optužnim predlogom Osnovnog državnog tužilaštva u Baru Kt. br. …od 27.12.2012. godine, stavljeno je na teret okrivljenoj izvršenje krivičnog djela bliže opisanog u izreci presude. </span>
</li>
<p>&nbsp;</p>
<li>
<span class="span1">Glavni pretres je održan u odsustvu uredno pozvane okrivljene na osnovu čl. 457 ZKP-a, jer se pozivu nije odazvala a kako je saslušana ocjenjeno je da njeno prisustvo nije nužno.</span>
</li>
<p>&nbsp;</p>
<li>
<span class="span1">Okrivljena D.V. je u svojoj odbrani izjavila da u naselju Šušanj - Zeleni pojas ne postoji mogućnost za pribavljanje gradjevinske dozvole  za objekat čiji je vlasnik. Tačno je da je dana 13.11.2012. godine u naselju Šušanj stambeni objekat preko električnog brojila samovlasno priključila na elektroenergetsku mrežu iako prethodno nije pribavila saglasnost Elektroprivrede CG Elektrodistribucije u Baru. Naime, kao što je bilo godinama unazad smatrala je ukoliko priključi svoj objekat i prijavi Elektrodistribuciji tu svoju radnju da će joj naknadno dozvoliti priključenje kao nelegalnom potrošaču, kao što je to bilo godinama unazad. Medjutim, nakon što je objekat priključila na elektro mrežu, tako što je angažovala električara koji joj je uradio sve te radnje, pošla je lično u Elektrodistribuciji da prijavi da je stambeni objekat priključila misleći da će joj dati saglasnost za priključenje kao što je to bila ranije praksa. Medjutim, u Elektrodistribuciji su je obavjestili da taj postupak više nije takav, već da je počinila krivično djelo i da će protiv nje  biti podnjeta krivična prijava. Tako su joj u Elektrodistribuciji obračunali koliko je potrošila električne energije i nakon što su joj taj obračun izvršili  uredno je uplatila iznos od 507,56 eura za utrošenu električnu energiju, koliko je Elektrodistribucija obračunala.</span>
</li>
<p>&nbsp;</p>
<li>
<span class="span1">U dokaznom postupku provedeni su sledeći dokazi: saslušani su ovlašćeni predstavnik Elektrodistribucije u Baru Dajana Popović, svjedok  D.Ć., pročitan je iskaz svjedoka D. V., pročitani su zapisnik o kontroli mjernog mjesta Elektrodistribucije Bar br. … od 13.11.2012. godine, obračun Elektroprivrede AD Nikšić – Elektrodistribucije u Baru o neovlašćeno preuzetoj električnoj energiji br. … od …..godine, izvršen je uvid u uplatnicu od 15.11.2012.godine, pročitan je izvod iz KE UP PJ Bar br….. od…..godine za okrivljenu D.V..</span>
</li>
<p>&nbsp;</p>
<li>
<span class="span1">Ovlašćeni predstavnik Elektrodistribucije u Baru Dajana Popović je izjavila  da se pridružuje krivičnom gonjenju, ali da ne postavlja imovinsko pravni zahtjev.</span>
</li>
<p>&nbsp;</p>
<li>
<span class="span1">Svjedok</span><span class="span1"> </span><span class="span1">D.Ć.</span><span class="span1"> je izjavio da je dana 13.11.2012.godine kao radnik Elektrodistribucije po nalogu šefa vršio kontrolu potrošača D.V., koji potrošač ima objekat u naselju Šušanj u predjelu Zelenog pojasa. Dolaskom na lice mjesta konstatovao je da je potrošač samovoljno priključen preko električnog brojila na NN mrežu, te da se isti ne nalazi u bazi podataka kod Elektrodistribucije u Baru. Iz navedenih razloga  potrošač je isključen sa NN mreže, na licu mjesta vlasnik objekta, odnosno Dedić Vesna je bila prisutan i potpisala ja zapisnik o  kontroli. O zatečenom stanju je sačinio zapisnik o kontroli i potvrdio je sadržinu istog. </span>
</li>
<li>
<span class="span1">Svjedoka D.V.  je izjavio da nije bio u kontrolu potrošača D.V. čiji stambeni objekat se nalazi u naselju Šušanj, i ne zna ko je to bio, ali on svakako nije  išao u kontrolu. Nakon što mu je predočen  zapisnik o kontroli mjernog mjesta izjavio je da nije  njegov potpis i  nije bio u  kontrolu imenovanog  svjedoka.</span>
</li>
<p>&nbsp;</p>
<li>
<span class="span1">Iz zapisnika o kontroli mjernog mjesta Elektrodistribucije Bar br. ….od …godine proizilazi da je dana….godine izvršena kontrola mjernog mjesta od strane radnika Elektrodistribucije u Baru Ć.D.,  kod potrošača D.V. iz Bara, Zeleni Pojas,  na brojilu marke "L.G." br. …kojom prilikom je konstatovano da je potrošač samovoljno priključen u NN mrežu i da ga nema u bazi podataka u ED Bar. Potrošač je isključen sa NN mreže na tepormar. Potrošač je upućen da se javi u ED Bar.  Zapisnik je potpisan od strane radnika Elektrodistribucije u </span><span class="span1">Baru</span><span class="span1"> </span><span class="span1">D.Ć.</span><span class="span1"> i predstavnika potrošača D.V.. </span>
</li>
<p>&nbsp;</p>
<li>
<span class="span1">Iz obračuna Elektroprivrede AD Nikšić – Elektrodistribucije u Baru o neovlašćeno preuzetoj električnoj energiji br. … od … godine proizilazi da obračun neovlašćeno preuzete električne energije na osnovu zapisnika o kontroli mjernog mjesta  br. …. od ….  godine iznosi 507,56 eura. </span>
</li>
<p>&nbsp;</p>
<li>
<span class="span1">Uvidom u uplatnicu od 15.11.2012.godine se proizilazi da je D.V. na ime neovlašćeno preuzete električne energije Elektrodistribuciji Bar na žiro račun br….,uplatila novac u iznosu od 507,56 eura, dana 15.11.2012.godine.</span>
</li>
<p>&nbsp;</p>
<li>
<span class="span1">Iz izvoda iz KE UP PJ Bar br …. Od….godine za okrivljenu D.V. ,utvrđeno je da ista nije osuđivana.</span>
</li>
<p>&nbsp;</p>
<li>
<span class="span1">Ocjenom izvedenih dokaza utvrđeno je da je okrivljena učinila krivično djelo koje joj je stavljeno na teret. Okrivljena je priznala određene činjenice vezane za izvršenje krivičnog djela koje joj se stavljaju na teret ne sporeći da je dana 13.11.2012. godine u naselju Š., stambeni objekat preko električnog brojila, samovlasno priključila na elektroenergetsku mrežu iako prethodno nije pribavila saglasnost Elektroprivrede CG, Elektrodistribucije u Baru i to na način što je angažovala električara koji joj je uradio sve te radnje.Pravdala se da je nije predhodno pribavila saglasnost Elektroprivrede CG, Elektrodistribucije u Baru misleći da će joj Elektrodistribucija u Baru naknadno dati saglasnost kao što je to bila ranije praksa,međutim u Elektrodistribuciji su je obavjestili da taj postupak više nije takav, već da je počinila krivično djelo i da će protiv nje  biti podnjeta krivična prijava.U navedenom djelu sud nije prihvatio odbranu okrivljene, cjeneći je kao sračunatu kako bi olakšala svoj krivično pravni položaj.</span>
</li>
<p>&nbsp;</p>
<li>
<span class="span1">U postupku je utvrđeno da okrivljena D.V. dana 13.11.2012. godine, u naselju Šušanj - Zeleni pojas u Baru, samovlasno pribavila pravo korišćenja električne energije za koje smatra da joj pripada, na način što je sa električnog brojila marke “Landis&amp;Gyr" br. … stambeni objekat samovlasno priključila na elektroenergetsku mrežu, iako prethodno nije pribavila saglasnost Elektroprivrede Crne Gore - Elektrodistribucije u Baru.</span>
</li>
<p>&nbsp;</p>
<li>
<span class="span1">Navedeno činjenično stanje utvrđeno  je kako iz odbrane okrivljene koja nije sporila da je radnje bliže opisane u izreci presude preduzimala, opisujući vrijeme, način i mjesto izvršenja krivičnog djela, tako i iz iskaza svjedoka D.Ć., koji iskaz je sud cjenio kao jasan i objektivan, a koji iskaz je potvrđen sadržinom zapisnika o kontroli mjernog mjesta Elektrodistribucije  Bar  br. ….od 13.11.2012. godine, koji zapisnik je okrivljena potpisala. Naime, iz iskaza svjedoka  D.Ć. je utvrđeno da je  kao radnik Elektrodistribucije po nalogu šefa vršio kontrolu potrošača D.V., koji potrošač ima objekat u naselju Šušanj u predjelu Zelenog pojasa,te da je dolaskom na lice mjesta konstatovao je da je potrošač samovoljno priključen preko električnog brojila na NN mrežu, te da se isti ne nalazi u bazi podataka kod </span><span class="span1">Elektrodistribucije u Baru,zbog čega je potrošač isključen sa NN mreže.Isti svjedok je izjavio i da je  na licu mjesta vlasnik objekta D.V.  bila prisutana ,te da je potpisala  zapisnik o  kontroli,a da je on o zatečenom stanju  sačinio zapisnik o kontroli i da  potvrđuje sadržinu istog.Iskaz svjedoka D.Ć., potvrđen je sadržinom zapisnika o kontroli mjernog mjesta Elektrodistribucije  Bar  br. … od … godine,iz kog je utvrđeno da je dana 13.11.2012.godine radnik Elektrodistribucije u Baru D.Ć. izvršio kontrolu mjernog mjesta kod potršača D.V., u naselju Šušanj - Zeleni pojas u Baru, na brojila marke “Landis&amp;Gyr" br…..,te da je potrošač samovoljno priključen na NN mrežu i da ga nema u bazi podataka u ED Bar,zbog čega je potrošač  isključen sa NN mreže na tepormar, kao i da je zapisnik  prisutni potrošač D.V. potpisala, a što u konačnom ni okrivljena nije sporila. Sud je i iskaz ovlašćenog predstavnika Elektrodistribucije u Baru  D.P. cjenio kao jasan i uvjerljiv. </span>
</li>
<p>&nbsp;</p>
<li>
<span class="span1">Okrivljena je postupala suprotno čl. 141 st.1 Zakona o energetici ("Službeni List Crne Gore" 28/10), kojom je propisano da se priključenje objekta na prenosni ili distributivni sistem električne energije ili gasa vrši na osnovu saglasnosti za priključenje koju izdaje operator prenosnog ili distributivnog sistema. Okrivljena nije imala saglasnost za priključenje izdato od strane oštećenog preduzeća, već je to pravo samovlasno pribavila.</span>
</li>
<p>&nbsp;</p>
<li>
<span class="span1">Okrivljena je ostvarila objektivna obilježja krivičnog djela samovlašće, jer je samovlasno pribavila pravo koje je smatrala da joj pripada, tačnije smatrala je da joj pripada pravo korišćenja električne energije, pa je svoj stambeni objekat samovlasno priključila na elektrodistributivnu mrežu, radi dobijanja električne energije, preko brojila marke “Landis&amp;Gyr" br…...Okrivljena je krivično djelo izvršila sa direktnim umišljajem jer je bila svjesna svog djela i htjela je njegovo izvršenje, obzirom da je znala da objekat ne smije priključiti na elektrodistributvinu mrežu bez saglasnosti Elektrodistribucije, a znala je i da nema salgasnost od Elektroprivrede Crne Gore - Elektrodistribucije u Baru,zbog čega je kako sama navodi i išla nakanadno u Elektrodistribuciji u Baru da se prijavi kako bi joj  se izdala saglasnost za priključak.</span>
</li>
<p>&nbsp;</p>
<li>
<span class="span1">Sud je precizirao tačan naziv krivičnog zakonika u skladu sa čl.1 Zakona o izmjenama i dopunama Krivičnog zakonika ("Sl.list CG br. 40/13 od 13.08.2013. godine), kojim je propisano da se naziv zakonika "Krivični zakonik" mijenja i sada glasi "Krivični zakonik Crne Gore". Ocijenjeno je da se navedenim preciziranjem ne narušava identitet optužbe i presude.</span>
</li>
<p>&nbsp;</p>
<li>
<span class="span1">Sud je cijenio i ostale provedene dokaze i to :iskaz svjedoka D.V., obračun  Elektroprivrede AD Nikšić – Elektrodistribucije u Baru, kao i uplatnicu od 15.11.2012.godine, ali je našao da navedeni dokazi nijesu od uticaja za drugačije presudjenje u ovoj krivično pravnoj stvari,jer je imenovani svjedok izjavio da nije bio u kontrolu potrošača D.V. čiji stambeni objekat se nalazi u naselju Šušanj, a takođe i pismeni dokazi: obračun Elektroprivrede AD Nikšić – Elektrodistribucije u Baru, kao i uplatnica  su po ocjeni suda irelevantni za presuđenje u ovoj krivično pravnoj stvari.</span>
</li>
<p>&nbsp;</p>
<li>
<span class="span1">Kako ovlašćeni predstavnik Elektrodistribucije u Baru D.P. nije postavila imovinsko pravni zahtjev, to sud o istom  nije ni odlučivao. </span>
</li>
<p>&nbsp;</p>
<li>
<span class="span1">Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika Crne Gore. Od olakšavajućih okolnosti na strani  okrivljene cijenjene  su porodične  prilike okrivljene jer je ista udata  i majka troje djece, kao i njen raniji život obzirom da nije osuđivana. Otežavajućih okolnosti na strani okrivljene </span><span class="span1">nije bilo. Za predmetno krivično djelo propisana je novčana kazna ili kazna zatvora do šest mjeseci. Imajući u vidu navedene olakšavajuće okolnosti, a u nedostatku otežavajućih, sud je okrivljenoj izrekao novčanu kaznu u iznosu od 1.200,00 eura. Ocijenjeno je da će se i sa izrečenom novčanom kaznom u navedenom iznosu u potpunosti postići svrha kažnjavanja i dovoljno uticati na okrivljenu da ubuduće ne vrši krivična djela.</span>
</li>
<p>&nbsp;</p>
<li>
<span class="span1">Odluka o troškovima krivičnog postupka zasniva se na odredbi čl. 229 ZKP-a. Dosuđeni iznos se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljene.</span>
</li>
<p>&nbsp;</p>
<li>
<span class="span1">Na osnovu izloženog odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U BARU</span>
</li>
<li style="text-align:center;">
<span class="span1">Dana 03.12.2013. godine</span>
</li>
<p>&nbsp;</p>
<p>&nbsp;</p>
<li>
<span class="span1"> ZAPISNIČA                                                                                             S U D I J A</span>
</li>
<li>
<span class="span1">Amira Nikičić                                                                                         Ljiljana Joković </span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:Protiv ove presude može se </span>
</li>
<li>
<span class="span1">izjaviti žalba Višem sudu u Podgorici u roku od</span>
</li>
<li>
<span class="span1">8 (osam) dana od dana prijema pismenog otpravka.</span>
</li>
<li>
<span class="span1">Žalba se predaje ovom sudu u dva primjerka.</span>
</li>
<p>&nbsp;</p>
<li>
<span class="span1">DNA:</span>
</li>
<li>
<span class="span1">- 1 x ODT,</span>
</li>
<li>
<span class="span1">- 1 x okrivljenoj </span>
</li>
<li>
<span class="span1">- 1 x Elektrodistribucija u Baru nakon pravosnažnosti,</span>
</li>
<li>
<span class="span1">- u spise</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
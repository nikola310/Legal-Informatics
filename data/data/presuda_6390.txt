<h4 style="text-align: right">
	K.br.131/11</h4>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog R.R.a iz D., zbog krivičnog djela građenje objekta bez građevinske dozvole iz čl. 326a KZ, odlučujući po optužnom predlogu Osnovnog državnog tužilaštva iz Podgorice Kt.br. 955/11-2 od 25.11.2011. godine, koji je na glavnom pretresu zastupala Snežana Šišević, zamjenik ODT-a Podgorica, nakon održanog glavnog i javnog pretresa dana 04.04.2012. godine, u prisustvu zastupnika optužbe i okrivljenog, donio je dana 04.04.2012. godine i istog dana javno objavio<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	&nbsp;<br>
	Okrivljeni R.R.O, od oca Slobodana i majke Marte, rodjene Radonjić, rodjen 08.05.1953.godine u Danilovgradu, sa mjestom prebivališta u Danilovgradu - Pažići bb, državljanin Crne Gore, po zanimanju gradjevinski tehničar, oženjen, otac troje djece, pismen, završio srednju gradjevinsku školu, lošeg imovnog stanja, neosudjivan.</div>
<div style="text-align: center">
	<br>
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	U maju 2011.godine, u Danilovgradu, u mjestu Studeno, postupajući protivno odredbi čl.69 Zakona o uredjenju prostora i izgradnji objekata ("Sl.list CG", br.51/08), započeo gradnju objekta bez prethodno pribavljene gradjevinske dozvole, na način što je izgradio pomoćni objekat površine 5 m², bez prethodno pribavljene gradjevinske dozvole,&nbsp;<br>
	&nbsp;<br>
	- čime je počinio krivično djelo gradjenje objekta bez gradjevinske dozvole iz čl.326a KZ.<br>
	&nbsp;<br>
	Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku od 15 dana po pravosnažnosti presude.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT-a iz Podgorice Kt.br. 955/11-2 od 25.11.2011. godine, okrivljenom R.R.u, stavljeno je na teret izvršenje krivičnog djela građenje objekta bez građevinske dozvole iz čl. 326a KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnog predloga, na način kako je to predstavljeno u izreci presude, dok je pravna kvalifikacija ostala neizmijenjena. Predložio je da sud okrivljenog oglasi krivim i osudi na kaznu u zakonom propisanim granicama.<br>
	&nbsp;<br>
	Okrivljeni R.R.o u odbrani datoj u istražnom postupku i na glavnom pretresu u bitnom je naveo da je tačno da je u maju mjesecu 2011. godine, u mjestu Studeno, na zemljištu koje je u državnoj svojini, izgradio pomoćni objekat površine 5 m2, u kojem je smjestio toalet i ostavu, a za čiju izgradnju nije imao građevinsku dozvolu. Istakao je da nije znao da mu je građevinska dozvola bila potrebna za izgradnju ovako malog objekta, te da se &nbsp;samim tim nije obraćao nadležnim državnim organima.<br>
	&nbsp;<br>
	Sud je na glavnom pretresu u dokaznom postupku saslušao svjedoke Pavićević Radivoja, Miks Julijusa i Prelević Draška, pročitao izvještaj Uprave za šume PJ Danilovgrad br. 102 od 06.06.2011. godine i izvod iz kaznene evidencije Uprave policije Ispostava Danilovgrad od 26.12.2011.godine, izdat na ime okrivljenog<br>
	&nbsp;<br>
	Svjedok Pavićević Radivoje, lugar u Upravi za šume PJ Danilovgrad, u iskazu datom u istražnom postupku i na glavnom pretresu, u bitnom je naveo da je dana 30.05.2011.godine sa svojim kolegom Miks Julijusem, vršeći redovni obilazak terena Studeno u odjeljenju 46, zatekao da se vrši adaptacija vikendice okrivljenog R.R.a, te da je izgrađen pomoćni objekat pored nje. Tvrdi da su i vikendica i pomoćni objekat izgrađeni na zemljištu koje je u državnoj svojini.<br>
	&nbsp;<br>
	Svjedok Miks Julijus, lugar u Upravi za šume PJ Danilovgrad, u iskazu datom u istražnom postupku i na glavnom pretresu, u bitnom je naveo da je dana 30.05.2011.godine sa svojim kolegom Pavićević Radivojem, vršeći redovni obilazak terena Studeno u odjeljenju 46, zatekao da se vrši sanacija i adaptacija vikendice okrivljenog R.R.a, te da je izgrađen pomoćni objekat pored nje. Tvrdi da su i vikendica i pomoćni objekat izgrađeni na zemljištu koje je u državnoj svojini.<br>
	&nbsp;<br>
	Svjedok Prelević Draško, zet okrivljenog R.R.a, u iskazu datom u istražnom postupku i na glavnom pretresu, u bitnom je naveo da je u maju mjesecu 2011.godine, u mjestu Studeno, u Danilovgradu, izvodio radove na adaptaciji postojeće vikendice i izgradnji pomoćnog objekta površine oko 5 m2, svom šuraku okrivljenom R.R.u.<br>
	&nbsp;<br>
	U izvještaju Uprave za šume PJ Danilovgrad br. 102 od 06.06.2011.godine, navedeno je da su lugari Pavićević Radivoje i Miks Julijus dana 30.05.2011.godine zatekli da se u mjestu Studeno u odjeljenju 46 vrši dogradnja vikendice i pomoćnog objekta vlasništvo okrivljenog R.R.a.<br>
	&nbsp;<br>
	Iz izvoda iz kaznene evidencije Uprave policije Ispostava Danilovgrad od 26.12.2011. godine, izdatog na ime okrivljenog R.R.a utvrđuje se da isti nije osuđivan.<br>
	&nbsp;<br>
	Sud je cijenio iskaze svjedoka Pavićević Radivoja, Miks Julijusa i Prelević Draška, pa je našao da su se isti saglasno i istinito izjasnili o činjenici da je okrivljeni R.R.o u maju mjesecu 2011.godine, u mjestu Studeno, u Danilovgradu izgradio pomoćni objekat.<br>
	&nbsp;<br>
	Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog R.R.a stekla sva bitna obilježja bića krivičnog djela građenje objekta bez građevinske dozvole iz čl. 326a KZ. Naime, okrivljeni je u maju 2011.godine, u Danilovgradu, u mjestu Studeno, postupajući protivno odredbi čl.69 Zakona o uredjenju prostora i izgradnji objekata ("Sl.list CG", br.51/08), započeo gradnju objekta bez prethodno pribavljene gradjevinske dozvole, na način što je izgradio pomoćni objekat površine 5 m², bez prethodno pribavljene gradjevinske dozvole.<br>
	&nbsp;<br>
	Iz odbrane okrivljenog R.R.a iz istražnog postupka i sa glavnog pretresa utvrđuje se da je on u maju mjesecu 2011. godine, u mjestu Studeno, u Danilovgradu, na zemljištu koje je u državnoj svojini, izgradio pomoćni objekat površine 5 m2, u kojem je smjestio toalet i ostavu, a za čiju izgradnju nije imao građevinsku dozvolu. I svjedoci Pavićević Radivoje, Miks Julijus i Prelević Draško potvrđuju činjenicu da je okrivljeni izgradio predmetni pomoćni objekat.<br>
	&nbsp;<br>
	Međutim, sud nije prihvatio odbranu okrivljenog, koji je po zanimanju građevinski tehničar i samim tim upućen na učestvovanje u gradnji objekata, u dijelu da nije znao da mu je za izgradnju pomoćnog objekta bila potrebna građevinska dozvola, jer je takva odbrana nelogična i sračunato je data u cilju izbjegavanja krivično-pravne odgovornosti.&nbsp;<br>
	&nbsp;<br>
	Krivično djelo građenje objekta bez građevinske dozvole iz čl. 326a KZ, čini onaj ko protivno propisima o izgradnji objekata, planiranju i uređenju prostora, započne građenje objekta bez prethodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja. U čl. 69 Zakona o uređenju prostora i izgradnji objekata ("Sl.list CG", br.51/08), propisano je da se objekat može graditi na osnovu građevinske dozvole i tehničke dokumentacije. U konkretnom slučaju, okrivljeni R.R.o je gradio objekat suprotno čl. 69 Zakona o uređenju prostora i izgradnji objekata, jer je gradio pomoćni objekat, a za to nije imao građevinsku dozvolu i tehničku dokumentaciju.<br>
	&nbsp;<br>
	Sud nalazi da je okrivljeni, imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio je njegovo izvršenje, zbog čega se u njegovim radnjama stiču sva bitna obilježja bića krivičnog djela građenje objekta bez građevinske dozvole iz čl. 326a KZ, pa je istog valjalo oglasiti krivim i izreći mu krivičnu sankciju.<br>
	&nbsp;<br>
	Nakon što je zastupnik optužbe odustao od predloga da se u dokaznom postupku vrši uvid u dvije fotografije koje su u istražnom postupku predate od strane svjedoka Prelević Draška sud je odlučio da se ovaj dokaz ne izvodi obzirom da je činjenično stanje u ovoj krivičnoj stvari bilo u dovoljnoj mjeri utvrđeno.<br>
	&nbsp;<br>
	Prilikom odlučivanja o vrsti i visini krivične sankcije za okrivljenog, sud je imao u vidu sve okolnosti na strani okrivljenog koje su od značaja za njen izbor i visinu u smislu čl. 42 KZ, pa je od olakšavajućih okolnosti na strani okrivljenog našao da isti nije osuđivan, što je utvrđeno iz citiranog izvoda iz kaznene evidencije, da je oženjen – otac troje djece, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 6 (šest) mjeseci i istovremeno odredio da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.<br>
	&nbsp;<br>
	O troškovima krivičnog postupka odlučeno je na osnovu čl. 226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka – sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Sa iznijetog, a primjenom čl. 374 ZKP-a, odlučeno je kao u izreci ove presude.<br>
	&nbsp;<br>
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	<u>PRAVNA POUKA:</u> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, a preko ovog suda.<br>
	&nbsp;<br>
	D-na:<br>
	1.ODT Podgorica<br>
	2.Okrivljenom R.R.u<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. </span><span class="span1">67</span><span class="span1">/18</span>
</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović uz učešće Popivoda Marije kao zapisničara, u krivičnom predmetu protiv okrivljenog </span><span class="span1">T. R. iz C.</span><span class="span1">, zbog krivičnog djela teško djelo protiv bezbjednosti javnog saobraćaja iz člana 348 stav 3, u vezi člana 339 stav 3, u vezi stava 1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju</span><span class="span1"> Kt.br. 8/18 od 28.06.2018. godine, koji je na glavnom pretresu zastupala Sanja Radunović, </span><span class="span1"> </span><span class="span1">državni tužilac u Osnovnom državnom tužilaštvu u Cetinju, nakon glavnog i javnog pretresa održanog dana</span><span class="span1"> 12.09.2018. godine, u prisustvu zastupnika optužbe, a u odsustvu uredno pozvanog okrivljenog, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: </span><span class="span1">T. R., zvani C., JMBG .., od oca V. i majke K., rođene M., rođen .. godine u C., gdje i prebiva, državljanin C. G., pismen, sa završenom srednjom Tehničkom školom, tehničar u penziji, oženjen, otac troje djece, srednjeg imovnog stanja, neosuđivan</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 15. januara 2018. godine, oko 18,00 časova, na raskrsnici Bulevara crnogorskih junaka i ulice Hercegovačke u C., upravljajući u saobraćaju vlastitim putničkim motornim vozilom marke "Opel" reg. oznake CT .., ne pridržavajući se saobraćajnih propisa iz člana 17 stav 1 Zakona o bezbjednosti saobraćaja na putevima, ugorzio saobraćaj i doveo u opasnost život i tijelo ljudi, na način što, krećući se vozilom iz pravca donjeg dijela grada u pravcu gornjeg dijela grada, iako svjestan da je vozač dužan da obrati pažnju na pješake koji se nalaze na kolovozu ili stupaju na kolovoz ili iskazuju namjeru da stupe na kolovoz, a da u protivnom može ugroziti saobraćaj i dovesti u opasnost život i tijelo ljudi, olako držeći da do toga neće doći ili da će to moći spriječiti, nije obratio adekvatnu pažnju na pješaka oštećenu    M. M. iz C., koja je na dijelu puta gdje nema obilježenog pješačkog prelaza, prelazila poprečno kolovoz, sa lijeve na desnu stranu posmatrano iz smjera kretanja okrivljenog, niti je blagovremeno djelovao na kočioni sistem u cilju zaustavljanja svog vozila prije mjesta kontakta, usled kojih propusta je na dijelu kolovoza koji dijeli Bulevar crnogorskih junaka na dvije kolovozne trake prednjim lijevim dijelom vozila ostvario fizički kontakt sa oštećenom M. M., kojom prilikom je ista zadobila tešku tjelesnu povredu u vidu rane razderine u potiljačnom dijelu sa desne strane dužine 1,5 do 2 cm, sa okolnim krvnim podlivom poglavine, linearnog preloma u predjelu potiljačne kosti sa desne strane, nagnječenja mozga u lijevom čeonom predjelu oko 8 mm i potres mozga</span>
</p>
<p>&nbsp;</p>
<p>
<span class="span1">- čime je izvršio krivično djelo teško djelo protiv bezbjednosti javnog saobraćaja iz člana 348 stav 3, u vezi člana 339 stav 3, u vezi stava 1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa mu sud primjenom citiranog zakonskog propisa te članova </span><span class="span1">3, 4, 5, 13, 16, 36, 42,</span><span class="span1"> </span><span class="span1">52, 53, 54 Krivičnog zakonika Crne Gore, te članova 226, 229</span><span class="span1">, 239</span><span class="span1"> i 374 Zakonika o krivičnom postupku izriče:</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 3 (tri) mjeseca i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Oštećena M. M. se u pogledu postavljenog imovinsko-pravnog zahtjeva </span><span class="span1">upućuj</span><span class="span1">e</span><span class="span1"> da isti ostvar</span><span class="span1">i</span><span class="span1"> u parničnom postupku.</span>
</p>
<p>
<span class="span1"> </span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od </span><span class="span1">266,00</span><span class="span1"> eura, kao i 50,00 eura na ime sudskog paušala u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Cetinju</span><span class="span1"> Kt.br. 8/18 od 28.06.2018. godine</span><span class="span1"> okrivljenom T. R. stavljeno je na teret izvršenje krivičnog djela </span><span class="span1">teško djelo protiv bezbjednosti javnog saobraćaja iz člana 348 stav 3, u vezi člana 339 stav 3, u vezi stava 1 Krivičnog zakonika Crne Gore</span><span class="span1">. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Sud je održao glavni pretres bez prisustva uredno pozvanog okrivljenog</span><span class="span1">, koji je ranije bio saslušan, tako da njegovo prisustvo nije bilo nužno, shodno clanu 457 ZKP-a.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da je kritične prilike upravljao svojim vozilom marke „Opel“, registarskih oznaka CT .., vlasništvo svog sina T. I., i to iz pravca donjeg dijela grada u pravcu gornjeg dijela grada, Bulevarom Crnogorskih junaka, tačnije kretao se desnom kolovoznom trakom bulevara i namjeravao da skrene lijevo i uhvati polukrug kako bi prešao u lijevu kolovoznu traku bulevara, te da je uhvatio polukrug, zaustavio se i propustio jedno ili dvoje vozila, a potom krenuo vozilom i osjetio da je udario u nešto, da bi odmah zaustavio vozilo, izašao iz istog i na kolovozu zatekao svoju komšinicu M. M. kako leži na kolovozu, sa lijeve strane vozila, u nesvjesnom stanju. Dalje je naveo da je nakon 2-3 minuta naišlo vozilo iz pravca gornjeg dijela grada i M. odvelo u bolnicu, te da nije pomjerao svoje vozilo, a u bolnicu ga je povela komšinica V., svojim vozilom, a ne zna kako je došlo do saobraćajne nezgode i M. nije vidio, gledao je sa svoje desne strane da vidi ima li nadolazećih vozila, ali ne zna gdje se nalazila M. i kako je došlo do nezgode. Dodao je da je kritične večeri padala kiša i da je osvjetljenje na bulevaru bilo vrlo slabo, tačnije na mjestu na kom se zautavio nije uopšte bilo rasvjete, te da nosi naočare za vid na daljinu, uz pomoć kojih dobro vidi. Pojasnio je da čim je udario M., smatra da </span><span class="span1">je kriv, te zamolio sud da uzme u obzir da je operisao karcinom grla prije 9 mjeseci, a prije 2 mjeseca završio sa zračenjem i u grlu mu je ugrađena „kanila“, pa je lošeg zdravstvenog stanja.</span>
</p>
<p>&nbsp;</p>
<p>
<span class="span1">Radi razjašnjenja ove krivično-pravne stvari sud je u dokaznom postupku: saslušao svjedoka-oštećenu M. M., pročitao zapisnik UP OB Cetinje broj 4/2018 od 15.01.2018. godine o uviđaju saobraćajne nezgode, pročitao nalaz i mišljenje sudsko medicinskog vještaka prof. dr. D. Č. od 04.03.2018. godine sa pratećom medicinskom dokumentacijom, pročitao </span><span class="span1">nalaz i mišljenje sudskog vještaka saobraćajne struke </span><span class="span1">ing. Č. G. </span><span class="span1">od 25.06.2018. godine</span><span class="span1">, pročitao izvještaj KCCG Odjeljenja za sudsku medicinu broj 242 od 05.02.2018. godine, izvršio uvid u skicu lica mjesta i pročitao izvod iz kaznene evidencije na ime okrivljenog.</span><span class="span1"> </span>
</p>
<p>
<span class="span1">Svjedok-oštećena M. M. je u svom iskazu navela navela da je kritične večeri izašla iz svoje kuće, koja se nalazi u Bulevaru crnogorskih junaka i krenula prema Hercegovačkoj ulici, pa je prešla jednu stranu bulevara, a potom nije prešla preko zemljanog proširenja, već je išla ulicom i uhvatila polukrug da bi prešla na drugu stranu bulevara, te da se ne sjeća kako je došlo do udara niti gdje se nalazila u momentu kada je vozilo udarilo, a nakon udara izgubila je svijest. Dalje je navela da je nakon gubitka svijesti prebačena u cetinjsku bolnicu, a potom i u KCCG, gdje je povraćala, te da je kritične večeri padala kiša, bilo je dosta mračno na bulevaru, a na sebi je imala crnu jaknu i crne pantalone, a nije vidjela farove od vozila koje se kretalo iz doneg dijela grada, tako da se ne sjeća kako je došlo do nezgode, ali sigurno nije namjerno krenula da prelazi kolovoz, nije vidjela svijetla od vozila, kao i da ne zna da li je vozač vozila koje je udarilo zaboravio da upali svijetla. Dalje je navela da prije predmetnog događaja nije imala zdravstvenih problema koji bi doveli do toga da izgubi svijest, te da je u nezgodi zadobila povrede u predjelu desne strane tijela, pa pretpostavlja da je vozilo udarilo u leđa ili sa strane jer joj je čitava desna noga bila u krvnom podlivu, a imala je povrede u desnom dijelu glavu, kao i da o svim povredama postoji medicinska dokumentacija. Navela je da se ne pridružuje krivičnom gonjenju, a postavlja imovinsko-pravni zahtjev. </span>
</p>
<p>&nbsp;</p>
<p>
<span class="span1">Iz zapisnika </span><span class="span1">UP OB Cetinje broj 4/2018 od 15.01.2018. godine o uviđaju saobraćajne nezgode</span><span class="span1"> sa skicom lica mjesta proizilazi da se pomenutog dana dogodila saobraćajna nezgoda u kojoj je učestvovao T. R. koji je upravljao putničkim motornim vozilom marke </span><span class="span1">„Opel“, registarskih oznaka CT </span><span class="span1">.., a lice mjesta saobraćajne nezgode predstavlja ulicu Bulevar crnogorskih junaka-Hercegovačka ulica i da je na licu mjesta zatečeno putničko motorno vozilo marke „Opel“, registarskih oznaka CT .., u samoj raskrsnici gore pomenutih ulica, tako što je prednjim dijelom okrenuto u pravcu ulice Peka Pavlovića, te da na licu mjesta nijesu pronađeni tragovi koji bi ukazivali tačno gdje je došlo do obaranja pješaka, kao i da je o svemu sačinjena skica lica mjesta.</span>
</p>
<p>&nbsp;</p>
<p>
<span class="span1">Iz nalaza i mišljenja  </span><span class="span1">sudsko medicinskog vještaka prof. dr. D</span><span class="span1">.</span><span class="span1"> Č</span><span class="span1">.</span><span class="span1"> od 04.03.2018. godine</span><span class="span1"> i prateće medicinske dokumentacije proizilazi da je u predmetnoj saobraćajnoj nezgodi M. M. zadobila sledeće povrede: ranu razderinu u potiljačnom predjelu sa desne strane, dužine oko 1,5-2 cm, sa okolnim krvnim podlivom poglavine, linearni prelom u predjelu potiljačne kosti sa desne strane, nagnječenje mozga u lijevom čeonom predjelu, oko 8 mm i potres mozga, te da bi se povreda-rana razderina  </span><span class="span1">u potiljačnom predjelu sa desne strane, dužine oko 1,5-2 cm, sa okolnim krvnim podlivom poglavine</span><span class="span1">, sama za sebe, u vrijeme nanošenja, kvalifikovala kao laka </span><span class="span1">tjelesna povreda, ali ovakva povreda se ne može posmatrati izdvojeno od druge povrede u potiljačnom dijelu glave, na istom mjestu (prelom potiljačne kosti) već kao sastavni dio te povrede, pa se sve povrede, pojedinačno i zbirno, kvalifikuju kao obična teška tjelesna povreda, te da su navedene povrede nastale djelovanjem tupine mehaničkog oruđa, najvjerovatnije dok se M. M. nalazila u svojstvu pješaka, kada je udarena vozilom, nakon čega je došlo i do pada pješaka na tvrdu podlogu. Vještak takođe navodi da se ne može pouzdano izjasniti o položaju pješaka u vrijeme primarnog kontakta sa vozilom.</span>
</p>
<p>&nbsp;</p>
<p>
<span class="span1">Iz nalaza i mišljenja </span><span class="span1">sudskog vještaka saobraćajne struke od 25.06.2018. godine</span><span class="span1"> proizilazi da se predmetna saobraćajna nezgoda dogodila na raskrsnici Bulevara crnogorskih junaka i Hercegovačke ulice, u C., te da je Bulevar crnogorskih junaka izgrađen od asfaltnog zastora, bez oštećenja, širina jedne kolovozne trake iznosi 5,40 m, a širina razdjelne zemljane površine iznosi 6,80 m, te da rastojanje između ivica razdjelnih zemljanih površina, koje dijele kolovoz Bulevara crnogorskih junaka na dvije kolovozne trake, u konkretnoj raskrsnici iznosi 10,20 m. Dalje proizilazi da se sa lijeve i desne strane kolovoza nalaze pješački trotoari, Hercegovačka ulica je izgrađena od asfatalnog zastora, bez oštećenja, širina ulice iznosi 5,40 m, u vrijeme nezgode kolovoz je bio mokar, put pregledan, uz noćne uslove vožnje, te da na mjestu nezgode postoji ulična rasvjeta koja nije bila u funkciji, kao i da u zoni nezgode važi ograničenje brzine za naseljeno mjesto od 50 km/h. Brzina vozila „Opel“ u trenutku i neposredno prije kontakta sa pješakom je bila 15,00 km/h, dok je brzina kretanja pješaka </span><span class="span1">u trenutku i neposredno prije kontakta</span><span class="span1"> sa vozilom „Opel“ bila oko 3,95 km/h. Vještak dalje pojašnjava da je vozilo „Opel“ u trenutku kontakta bilo u kretanju i posjedovalo određenu brzinu i prethodno nije pokrenuto iz stanja mirovanja. Opasna situacija je nastala obostranim propustima kako vozača vozila „Opel“, tako i pješaka. Vozač vozila „Opel“ nije sa dužnom pažnjom pratio saobraćajnu situaciju ispred svog vozila, a imao je sve tehničke uslove za to, usled čega je propustio da zaustavi svoje vozilo do mjesta kontakta, te da bi pravovremenim reagovanjem vozača vozila „Opel“ na kočioni sistem u trenutku započetog prelaska dijela kolovoza koji dijeli Bulevar crnogorskih junaka na dvije kolovozne trake od strane pješaka, vozač vozila „Opel“ bi zaustavio svoje vozilo ispred mjesta kontakta sa pješakom i nezgoda bi bila izbjegnuta. Pješak je prelazio poprečno preko kolovoza na dijelu gdje nema obilježenog pješačkog prelaza. Pješak je imao mogućnosti da blagovremeno uoči nailazeće vozilo „Opel“ neposrednim osmatranjem jer se radi o relativno malim brzinama vozila i udaljenosti, a koje se najavljivalo i bukom motora, pa je imao razloga da na kolovoz ne stupa ispred nailazećeg automobila koje ima prvenstvo u prolazu, po mišljenju vještaka. Pješak nije zastao ni u zoni ivice razdjelne zemljane površine koja dijeli kolovoz na dvije kolovozne trake, prije stupanja na ovu površinu, da bi izvidio stanje na njoj sa svoje desne strane. Da je tako postupio on bi lako mogao da uoči nailazak vozila „Opel“, kada bi imao potrebu da na traku ispred i u blizini njega ne zalazi, u kom slučaju se sudar ne bi dogodio. Po mišljenju vještaka, ovakvim ponašanjem pješak je napravio propuste vezane za nastanak nezgode, a koji mogu biti posledica nepažnje, pogrešne procjene ili nekog drugog sličnog razloga.</span>
</p>
<p>&nbsp;</p>
<p>
<span class="span1">Iz izvještaja </span><span class="span1">KCCG Odjeljenja za sudsku medicinu broj 242 od 05.02.2018. godine</span><span class="span1"> proizilazi da je kod T.R. dana 15.01.2018. godine, nakon alkotestiranja, utvrđena koncentracija od 0,00 promila apsolutnog alkohola u krvi.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog proizilazi da je isti ranije neosuđivan.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, utvrdio da je okrivljeni </span><span class="span1">T.R.</span><span class="span1"> učinio krivično djelo stavljeno mu na teret na način, u vrijeme i na mjestu kako je to predstavljeno izrekom presude.</span>
</p>
<p>&nbsp;</p>
<p>
<span class="span1">U postupku je neumnjivo utvrđeno da je okrivljeni dana</span><span class="span1"> </span><span class="span1">15 januara 2018. godine, oko 18,00 časova, na raskrsnici Bulevara crnogorskih junaka i ul</span><span class="span1">ice</span><span class="span1"> Hercegovačke u C</span><span class="span1">.</span><span class="span1">, upravljajući u saobraćaju vlastitim putničkim motornim vozilom marke "Opel" reg.</span><span class="span1"> </span><span class="span1">oznake CT</span><span class="span1"> ..</span><span class="span1">, ne pridržavajući se saobraćajnih propisa iz čl</span><span class="span1">ana</span><span class="span1"> 17 st</span><span class="span1">av </span><span class="span1">1 Zakona o bezbjednosti saobraćaja na putevima, ugorzio saobraćaj i doveo u opasnost život i tijelo ljudi, na način što, krećući se vozilom iz pravca donjeg dijela grada u pravcu gornjeg dijela grada, iako svjestan da je vozač dužan da obrati pažnju na pješake koji se nalaze na kolovozu ili stupaju na kolovoz ili iskazuju namjeru da stupe na kolovoz, a da u protivnom može ugroziti saobraćaj i dovesti u opasnost život i tijelo ljudi, olako držeći da do toga neće doći ili da će to moći spriječiti, nije obratio adekvatnu pažnju na pješaka oštećenu </span><span class="span1">M.</span><span class="span1"> </span><span class="span1">M.</span><span class="span1"> iz C</span><span class="span1">.</span><span class="span1">, koja je na dijelu puta gdje nema obilježenog pješačkog prelaza, prelazila poprečno kolovoz, sa lijeve na desnu stranu posmatrano iz smjera kretanja okrivljenog, niti je blagovremeno djelovao na kočioni sistem u cilju zaustavljanja svog vozila prije mjesta kontakta, usled kojih propusta je na dijelu kolovoza koji dijeli </span><span class="span1">B</span><span class="span1">ulevar crnogorskih junaka na dvije kolovozne trake prednjim lijevim dijelom vozila ostvario fizički kontakt sa oštećenom </span><span class="span1">M.</span><span class="span1"> </span><span class="span1">M.</span><span class="span1">, kojom prilikom je ista zadobila tešku tjelesnu povredu u vidu rane razderine u potiljačnom dijelu sa desne strane dužine 1,5 do 2cm, sa okolnim krvnim podlivom poglavine, linearnog preloma u predjelu potiljačne kosti sa desne strane, nagnječenja mozga u lijevom čeonom predjelu oko 8</span><span class="span1"> </span><span class="span1">mm i potres mozga</span><span class="span1">. Prednje činjenično stanje je utvrđeno iz izvedenih dokaza, a najprije uviđajne dokumentacije i nalaza i mišljenja sudskog vještaka saobraćajne struke, koji je u svom nalazu i mišljenju naveo da vozač </span><span class="span1">vozila „Opel“</span><span class="span1">-okrivljeni</span><span class="span1"> nije sa dužnom pažnjom pratio saobraćajnu situaciju ispred svog vozila, a imao je sve tehničke uslove za to, usled čega je propustio da zaustavi svoje vozilo do mjesta kontakta, te da bi pravovremenim reagovanjem vozača vozila „Opel“ na kočioni sistem u trenutku započetog prelaska dijela kol</span><span class="span1">o</span><span class="span1">voza koji dij</span><span class="span1">e</span><span class="span1">li Bulevar crnogorskih junaka na dvije kolovozne trake od strane pješaka, vozač vozila „Opel“ bi zaustavio svoje vozilo ispred mjesta kontakta sa pješakom i nezgoda bi bila izbjegnuta</span><span class="span1">,</span><span class="span1"> koji nalaz i mišljenje je sud cijenio kao kao jasan, stručan i obje</span><span class="span1">k</span><span class="span1">tivan.</span><span class="span1"> Takođe, svjedok-oštećena M. M. je u svom iskazu navela da kritične prilike </span><span class="span1">sigurno nije namjerno krenula da prelazi kolovoz, nije vidjela svijetla od vozila, kao i da ne zna da li je vozač vozila koje je udarilo zaboravio da upali svijetla</span><span class="span1">, te da je nakon udara izgubila svijest i zadobila </span><span class="span1">zadobila povrede u predjelu desne strane tijela, pa pretpostavlja da je vozilo udarilo u leđa ili sa strane</span><span class="span1">, koji iskaz je sud cijenio kao potpun, jasan i istinit. Činjenicu da je oštećena M. kritične prilike zadobila tešku tjelesnu povredu, bliže opisanu u izreci presude, sud je utvrdio iz nalaza i mišljenja </span><span class="span1">sudsko medicinskog vještaka prof. dr. D</span><span class="span1">.</span><span class="span1"> Č</span><span class="span1">., koji nalaz i mišljenje je sud cijenio kao </span><span class="span1">kao jasan, stručan i obje</span><span class="span1">k</span><span class="span1">tivan.</span><span class="span1"> Takođe, ni sam okrilvjeni nije sporio da je došlo do nezgode, te da se on kritične prilike </span><span class="span1">kretao desnom kolovoznom trakom bulevara i namjeravao da skrene lijevo i uhvati polukrug kako bi prešao u lijevu kolovoznu traku bulevara, te da je uhvatio polukrug, zaustavio se i propustio jedno ili dvoje vozila, a potom krenuo vozilom i osjetio da je udario u nešto, da bi odmah zaustavio vozilo</span><span class="span1">, </span><span class="span1">kao i da ne </span><span class="span1">ne zna kako je došlo do saobraćajne nezgode</span><span class="span1">, a oštećenu nije vidio, koju odbranu je sud prihvatio kao istinitu, jer nje suprotna izvedenim materijalnim dokazima. </span>
</p>
<p>&nbsp;</p>
<p>
<span class="span1">Postupajući na prednje opisani način okrivljeni je prekršio odredbu člana </span><span class="span1">17 st</span><span class="span1">av </span><span class="span1">1 Zakona o bezbjednosti saobraćaja na putevima</span><span class="span1">, kojom je propisano da je vozač dužan </span><span class="span1">da obrati pažnju na pješake koji se nalaze na kolovozu ili stupaju na kolovoz ili iskazuju namjeru da stupe na kolovoz i da ne ugrožava njihovu bezbjednost.</span>
</p>
<p>&nbsp;</p>
<p>
<span class="span1">Po nalaženju suda okrivljeni je bio svjestan da postupajući na prednje opisani način može ugroziti život i tijelo ljudi, ali je olako držao da do toga neće doći ili da će moći da spriječi nastanak opasne posljedice do koje je ipak došlo. U izvršenju krivičnog djela okrivljeni je postupao sa svjesnim nehatom kao oblikom krivice, čime su se u njegovim radnjama stekli svi bitni objektivni i subjektivni elementi bića krivičnog djela teško djelo protiv bezbjedosti javnog saobraćaja iz člana 348 stav 3, u vezi sa  članom 339 stav 3, u vezi stava 1 Krivičnog zakonika Crne Gore, koje mu je stavljeno na teret.</span>
</p>
<p>&nbsp;</p>
<p>
<span class="span1">Sud je cijenio i izvještaj </span><span class="span1">KCCG Odjeljenja za sudsku medicinu broj 242 od 05.02.2018. godine, ali je našao da navedeni dokaz nije od važnosti za drugačije presuđenje u ovoj krivično-pravnoj stvari.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije sud je, u smislu člana 42 Krivičnog Zakonika Crne Gore, cijenio sve okolnosti koje utiču da kazna bude manja ili veća (olakšavajuće ili otežavajuće okolnosti) pa je od olakšavajućih okolnosti na strani  okrivljenog cijenio </span><span class="span1">lične i </span><span class="span1">porodične prilike</span><span class="span1"> istog</span><span class="span1">,</span><span class="span1"> njegovo zdravstveno stanje</span><span class="span1">, obzirom da isti boluje od karcinoma,</span><span class="span1"> </span><span class="span1">činjenicu da se oštećena nije pridružila krivičnom gonjenju, te</span><span class="span1"> raniju neosuđivanost, što je utvrđeno uvidom u izvod iz kaznene evidencije na ime okrivljenog,</span><span class="span1"> kao i doprinos oštećene za nastanak saobraćajne nezgode,</span><span class="span1"> dok otežavajućih okolnosti nije bilo, pa je imajući u vidu i stepen krivice za izvršeno krivično djelo sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude na okrivljenog u dovoljnoj mjeri uticati da ubuduće ne vrš</span><span class="span1">i</span><span class="span1"> krivična djela čime će u potpunosti biti izvršena svrha izricanja uslovne osude iz člana 52 Krivičnog Zakonika Crne Gore, a u okviru opšte svrhe izricanja krivičnih sankcija iz člana 4 stav 2 Krivičnog Zakonika Crne Gore. </span>
</p>
<p>&nbsp;</p>
<p>
<span class="span1">Oštećena M. M. se radi ostvarivanja imovinsko-pravnog zahtjeva upućuje na parnični postupak, jer bi utvrđivanje visine istog vodilo dužem trajanju postupka, a podaci u spisu predmeta ne daju dovoljno osnova za odlučivanje i u ovom dijelu, shodno članu 239 ZKP-a.  </span>
</p>
<p>&nbsp;</p>
<p>
<span class="span1">Odluka o troškovima donijeta je shodno članovima 226 i 229 Zakonika o krivičnom postupku u ukupnom iznosu od 2</span><span class="span1">66</span><span class="span1">,</span><span class="span1">0</span><span class="span1">0 eura, koji iznos se odnosi na ime vještačenja po sudskom vještaku medicinske struke dr. Č</span><span class="span1">.</span><span class="span1"> D</span><span class="span1">.</span><span class="span1"> u iznosu od </span><span class="span1">137</span><span class="span1">,</span><span class="span1">5</span><span class="span1">0 eura, na ime vještačenja po sudskom vještaku saobraćajne struke ing. </span><span class="span1">Č. G. </span><span class="span1">u iznosu od </span><span class="span1">71</span><span class="span1">,50 eura i na ime alkotestiranja okrivljenog u KCCG u iznosu od 57,00 eura, kao i na ime sudskog paušala u iznosu od 50,00 eura</span><span class="span1">,</span><span class="span1"> koji iznos je određen shodno složenosti predmeta, dužini trajanja postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl</span><span class="span1">anu </span><span class="span1">374 Zakona o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana </span><span class="span1">12</span><span class="span1">.0</span><span class="span1">9</span><span class="span1">.2018.  godine</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                              SUDIJA</span>
</p>
<p>
<span class="span1">Popivoda Marija                                                                               Jelena Perović,s.r. </span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>&nbsp;</p>
<p>
<span class="span1">Protiv ove presude dozvoljena je </span>
</p>
<p>
<span class="span1">žalba u roku od 8 dana od dana prijema pismenog</span>
</p>
<p>
<span class="span1">otpravka presude, Višem sudu u Podgorici, a preko</span>
</p>
<p>
<span class="span1">ovog suda</span>
</p>
<p>&nbsp;</p>
<p style="text-align:center;">
<span class="span1">ZTO: Popivoda Marija</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
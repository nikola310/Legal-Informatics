<img src="file:///D:\Temp\msohtml1\01\clip_image001.jpg"><br>
<strong>&nbsp;&nbsp;&nbsp;&nbsp;&nbsp;&nbsp;&nbsp; Posl.br. K. 463/11/11</strong><br>
<strong>U IME CRNE GORE!</strong><br>
<strong>OSNOVNI SUD U KOTORU,</strong> kao nadležni prvostepeni krivični sud po sudiji Vesni Pean, uz učešće zapisničara Branke Spalević, u predmetu okrivljenog L. S., koga brani adv. B. V. iz K., zbog krivičnog djela teške krađe iz čl.240. st.1. tač.1. Krivičnog zakonika, koji se vodi po optužnici ODT Kotor Kt. br. 778/10 od 03.02.2011. godine, nakon održanog glavnog i javnog pretresa u prisustvu okrivljenog,&nbsp; njegovog branioca i zastupnika tužbe Čizmović Jovanke, zamjenice ODT Kotor, donio je i javno objavio dana 22.12.2011. godine sledeću<br>
<strong>P R E S U D U </strong><br>
&nbsp;<br>
<strong>Okr.L. S. </strong>od oca A. i majke J., rodjene K., rodjenog ………... godine u K., stalno nastanjenog u K., Š. C-37, državljanina CG, neoženjenog, sa završenom SSS, srednjeg imovnog stanja, ranije neosudjivanog, protiv kojeg se ne vodi postupak za drugo krivično djelo,&nbsp;&nbsp;<br>
&nbsp;<br>
<strong>K r i v&nbsp;&nbsp; j e</strong><br>
<strong>Što je</strong><br>
Dana 03.12.2010. godine u naselju Š. u K., u namjeri da prisvajanjem tudjih pokretnih stvari, sebi pribavi protivpravnu imovinsku korist, veću od 150,00 eura,&nbsp; obio kuću oštećene C. B. iz K., na način način što je upotrebom fizičke snage odvalio balkonska vrata koja su bila&nbsp; u poluotvorenom položaju na kipu, ušao u unutrašnjost&nbsp; kuće gdje je izvršio premetačinu i iz novčanika&nbsp; oduzeo&nbsp; novac u iznosu od 40 eura, 10 novčanica korejskih vona, američkih dolara i hrvatskih kuna, sve vlasništvo oštećene,<br>
&nbsp;<br>
<strong>- čime je&nbsp; učinio krivično djelo teške krađe iz čl.240. st.1. tač.1. Krivičnog zakonika </strong><br>
&nbsp;<br>
Pa sud <strong>okr. L. S.,</strong> na osnovu napred navedene krivično pravne odredbe te čl.2, 4, 5, 15, 32, 33, 36, 42, 45, 46, 52, 53, 54. KZ, te čl. 374. ZKP izriče<br>
<strong>U S L O V N U&nbsp;&nbsp;&nbsp; O S U D U</strong><br>
&nbsp;<br>
<strong>Kojom mu predhodno utvrđuje kaznu zatvora&nbsp; u trajanju od 3 (tri) mjeseca, te se istovremeno određuje da se ista neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo.</strong><br>
&nbsp;<br>
Dužan je okrivljeni na ime sudskog paušala platiti iznos od 100,00 eura, u roku od 60 dana od dana pravosnažnosti presude na žiro račun Osnovnog suda Kotor br.832-16-52 pod prijetnjom prinudnog izvršenja, a dokaz o uplati dostaviti ovom sudu pozivajući se na br.K.463/11/11.<br>
<strong>O b r a z l o ž e nj e</strong><br>
&nbsp;<br>
ODT iz Kotora podnio je ovom sudu optužnicu protiv okr.L. S., stavljajući mu na teret&nbsp; krivično djelo&nbsp; navedeno u izreci odluke. &nbsp;U ovom predmetu&nbsp; je bila donijeta prvostepena presuda koja je u postupku po žalbi&nbsp; ukinuta rješenjem Višeg suda u Podgorici i predmet vraćen na ponovno sudjenje.<br>
Do završetka &nbsp;novog glavnog pretresa zastupnik tužbe je ostala pri podignutoj optužnici smatrajući da je svim provedenim dokazima nesporno utvrdjeno da je okr. učinio predmetno krivično djelo na način predstavljen dispozitivom optužnice, a vrijednost oduzetog novca svakako ne dovodi u pitanje pravnu kvalifikaciju krivičnog djela, budući da isti nije išao da pribavi malu imovinsku korist, pa je predložila sudu da ga oglasi krivim i kazni po zakonu.<br>
&nbsp;<br>
U svojoj odbrani okrivljeni je izjavio da priznaje da je učinio djelo koje mu je stavljeno na teret i krivicu za isto, pa je objašnajvao da &nbsp;je kritične večeri izašao vani sa društvom, pa da se napio, tako da je ovo djelo izvršio pod dejstvom alkohola. Objasnio je da mu namjera nije bila da krade, već da ode i pozove vani kćerku oštećene, S., sa kojom se inače druži. Došavši do njihove kuće i čuvši nekog unutra, nekoliko puta je pozvao po imenu, ali mu niko nije odgovorio, pa kako su vrata od balkona bila pritvorena, to ih je on gurnuo i ušao u sobu. Onako pijan tumarao je kroz stan i nakon otprilike pola sata došla je policija sa S. majkom B.. Tvrdio je da je za učinjeno kriv alkohol. Sjetio se da je vidio neki neseser i neke novčanice, a što se dalje dešavalo nije znao, ali je priznao da je policija našla novac kod njega. Dodao je da su mu novčanice koje je uzeo bile jako čudne i da ih je uzeo više iz radoznalosti, nego da bi se obogatio, te da je u trenutku ulaska u S. sobu, odnosno B. kuću, imao njegovih 20 eura. Posebno je odgovoro da kada se sutradan otrijeznio, otišao je kod B. i da joj se izvinuo, te je dodao da je želio da krade, sigurno to ne bi napravio u njegovom naselju i to prvim komšijama. Objasnio je da je on profesionalni sportista i da inače ne konzumira alkohol, a da je kritične večeri,&nbsp; zbog rodjendana druga, popio nešto više alkohola. Takodje je naveo da je kritične prilike zapravo išao svojoj kući, a da se pored nalazila i kuća oštećene, pa se popeo na obližnji zidić i ogradu od balkona koja je na svega metar bila udaljena od njega, zbog čega je lako prešao na balkon, a kako je prethodno pozivao kćerku oštećene koja se nije javljala, a čuo je da unutra u kući ima nekoga, odlučio je da udje, tako što je kroz poluotvoren prozor pružio ruku i otvorio balkonska vrata, tako što je gurnuo fizičkom snagom ručicu koja se odmah nije mogla otvoriti. Novčanik je bio na jednu policu pored kuhinjskog stola, te je negirao da je u kući izvršio premetačinu i tražio druge stvari.<br>
U završnoj rječi branilac okrivljenog je izavio da smatra da je u toku dokaznog postupka nije utvrdjeno postojanje elemenata bića djela koje se njegovom branjeniku stavlja na teret, te da je činjenica da je okrivljeni&nbsp; bio u veoma alkoholisanom stanju, da nije imao namjeru da izvrši kradju, već da stupi u kontakt sa kćerkom ošt. sa kojom je u prijateljskim odnosima, te da je tom prilikom je iz puke radoznalosti, vidjevši apoene nepoznate valute, iste mehanički stavio u džep vjerovatno usljed opijenosti. Branilac je dodao da je odbrana otkrivljenog potpuno logična, jer je potpuno jasno da niko ko krene u izvršenje teške kradje prije toga ne zove oštećenog, niti se nepotrebno zadržava još pola sata u stanu do dolaska policije i da okrivljeni kritične prilike pred sobom nije imao ozbiljnu ni fizičku prepreku niti zatvoren prostor. Zbog svega navedenog, tražio je oslobadjajuću presudu za njegovog branjenika, a opreza radi ako sud nadje za suprotno, apelovao je da se uzmu brojne olakšavajuće okolnosti na strani okrivljenog.<br>
U dokaznom postupku koji je proveden rasvjetljavanja činjeničnog stanja na saglasan predlog stranaka pročitan je iskaz oštećene C. B. od 28.01.2011.godine. Od pismenih dokaza pročitani su: zapisnik o uvidjaju UP Ispostava K. br. .......... od 03.12.2010.godine i izvod iz KE za L. S. UP Ispostava K. br. ........... od 11.04.2011. godine, te je izvršen uvid u fotodokumentaciju &nbsp;UP Ispostava K.r br. ........ od 03.12.2010.godine.<br>
&nbsp;<br>
Oštećena C. B. je izjavila da je kritične večeri bila sama u kući i da je spavala kada je probudilo neko udaranje po ulaznoj kapiji, prenula se i čula je da se to udaranje ponavljalo, da bi nakon toga začula korake po terasi. Uplašila se, baš zbog toga što je bila sama, pa je ustala i dok je stajala u sobi, čija su balkonska vrata bila na ventus otvorena, šokirala se kada je vidjela da se kroz otvor provlači ruka i u njoj mala lampa. Kada je čula da je neko zove po imenu odlučila se da bježi, te je kroz prozor od kupatila pobjegla kod komšija, odakle je pozvala policiju. Sa dva policajca je ušla u kuću, gdje je zatekla lopova, inače njenog komšiju, sa čijom porodicom je u dobrim odnosima i čiji je podstanar bila izvjesno vrijeme. Momak je bio van sebe, plakao je i nesumnjivo je bio pijan, drogiran ili pod nečijim pritiskom. Kroz kuću je bila izvršena premetačina, ladice su bile otvorene, a pregledom je utvrdila da joj nedostaje novac, koji je bio u tašni, u novčaniku, a napomenula je da su predmetna balkonska vrata bila jedina otvorena na ventus i jedino se tuda i moglo ući u kuću.<br>
Iz zapisnika o uvidjaju UP Ispostava K. br. 240/10-5380 od 03.12.2010.godine utvrdjeno je da je izvršen uvidjaj na licu mjesta u N. naselju ......, Š., K., a povodom obavještenja da je izvršena provalna kradja u stanu, vlasništvo B. C.. Pregledom ulaznih vrata nisu pronadjeni tragovi nasilnog djelovanja, dok su balkonska vrata zatečena otvorena, a na istima nije bilo vidjivih tragova oštećenja. U prostorijama stana konstatovano je da je izvršena premetačina, na način što su stvari iz komoda, plakara ispreturane, a dio tih stvari se nalazio po podu prostorija, na krevetima i komodama. Uvidom u fotodokumentaciju UP Ispostava Kotor br......... od 03.12.2010. godine sud se uvjerio u bliži izgled lica mjesta, izgled kuće u kojoj je izrvšena predmetna krađa, te&nbsp; zatečeno stanje na licu mjesta.<br>
Iz izvoda iz kaznene evidencije, utvrdjeno je da isti nije ranije osudjivan.<br>
Cijeneći sve provedene dokaze pojedinačno i u uzajamnoj povezanosti, kao i u odnosu na odbranu&nbsp; okrivljenog, sud je nesumnjivo utvrdio činjenično stanje opisano u izreci odluke, stim što je sud preczirao činjenični opis u pogledu namjere pribavljanja protivpravne imovinske koristi, u vrijednosti većoj od 150 eura, što nije bilo navedeno u optužnom aktu, a takodje iz&nbsp; činjeničnog opisa sud izostavio riječi "nakon čega je napustio lice mjesta", što nije proizilazilo iz provedenih dokaza, a ne utiče na pravnu kvalifikaciju djela. Krivično pravno ocjenjujući ovako utvrđeno činjenično stanje sud je našao da je okr. L. S. učinio krivično djelo teške krađe iz čl.240. st.1. tač.1. Krivičnog zakonika.<br>
&nbsp;<br>
Ovo zbog toga što je za krivično djelo teške krađe&nbsp; potrebno da neko oduzme tuđu pokretnu stvar u namjerio da sebi pribavi protivpravnu imovinsku korist, a koja je veća od 150 eura, kao i da je &nbsp;djelo učinjeno obijanjem zatvorenih prostora, pa kako je očigledno okrivljeni dana 03.12.2010. godine u naselju Š. u K., u namjeri da prisvajanjem tudjih pokretnih stvari, sebi pribavi protivpravnu imovinsku korist, veću od 150,00 eura,&nbsp; obio kuću oštećene C. B. iz K., na način način što je upotrebom fizičke snage odvalio balkonska vrata koja su bila&nbsp; u poluotvorenom položaju na kipu, ušao u unutrašnjost&nbsp; kuće gdje je izvršio premetačinu i iz novčanika&nbsp; oduzeo&nbsp; novac u iznosu od 40 eura, 10 novčanica korejskih vona, američkih dolara i hrvatskih kuna, sve vlasništvo oštećene, time je ostvario sve bitne elemente bića navedenog krivičnog djela.<br>
&nbsp;<br>
Za sud nije bilo dileme da je okrivljeni učinio djelo koje mu je stavljeno na teret, što proizilazi iz svih provedenih dokaza, posebno iskaza oštećene, kao i iz priznanja okrivljenog. Okrivljeni je potvrdio da se kritične prilike, preko zidića popeo na balkon kuće oštećene, otvorio balkonska vrata, tako što je gurnuo fizičkom snagom ručicu koja se odmah nije mogla otvoriti, i tako ušao u kuću oštećene, a takodje je objasnio da je vidio neseser i neke neobične novčanice koje je iz pokupio, te da je te novčanice policija naknadno našla kod njega. Medjutim, za sud je bilo neprihvatljivo i nelogično objašnjenje okrivljenog da je kritične prilike htio pozvati vani kćerku oštećene, da nije imao namjeru da nešto ukrade, te da nije izvršio premetačinu jer je isto u suprotnosti sa provedenim dokazima i očigledno smišljeno na ublažavanje krivice. Naime, oštećena B. C. je svojim iskazom potvrdila da su je zapravo probudili koraci po balkonu, neko udaranje, te je kroz balkonska vrata vidjela ruku sa lampom, te je pobjegla kada je neko pozvao po imenu, kao i kada se vratila sa policijom vidjela je da je u kući bila izvršena premetačina, da su ladice bile otvorene i da joj je nedostajao novac iz novčanika. Njen iskaz je sud prihvatio jer je u saglasnosti sa zapisnikom o uvidjaju i fotoelaboratom, iz kojih se sud uvjerio da je u stanu oštećene kritične prilike izvršena premetačina, na način što su stvari iz ormara, komoda i ladica ispreturane, a dio stvari se nalazio po podu, krevetima, kao i da su balkonska vrata, kroz koja se ušlo u unutrašnjost kuće, u trenutku dolaska policije, bila otvorena. Na osnovu gore navedenog sud je zaključio da je okr. L. S., na način opisan u izreci, učinio krivično djelo stavljeno mu na teret.<br>
&nbsp;<br>
Sud je tako našao da je okrivljeni djelovao &nbsp;sa evntualnim umišljajem,&nbsp; jer je bio svjestan da&nbsp; pod uticajem alkohola može učiniti djelo, pa je na to pristao, a nesporno je utvrdjeno da je okrivljeni kritične prilike bio pod uticajem alkohola, i odbranu okrivljenog u tom pravcu potvrdila je&nbsp; u svom iskazu i sama oštećena, kao i da je umišljaj bio usmjeren na pribavljanje protiv pravne imovinske koristi veće od 150 eura, na što ukazuje način izvršenja djela, kojom prilikom je nakon izvršene premetačine iz novčanika&nbsp; oštećene oduzeo&nbsp; sav novac koji je imala.<br>
&nbsp;<br>
Odlučujući o vrsti i visini krivične sankcije sud je imao u vidu da je za ovo krivično djelo u Zakoniku propisana kazna zatvora od jedne do osam godina. U konkretnom slučaju sud je okrivljenom izrekao uslovnu osudu, smatrajući da će i prijetnja kazne zatvora u trajanju od tri mjeseca, pri čemu su primjenjene odredbe čl.45 i 46 KZ, o ublažavanju, za vrijeme provjeravanja od jedne godine i šest mjeseci od dana pravosnažnosti presude, ostvariti svrhu izricanja odnosno da će i ova sankcija dovoljno vaspitno uticati na okrivljenog da ubuduće ne čini ovakva i slična krivična djela.<br>
&nbsp;<br>
Kao olakšavajuće okolnosti na strani okrivljenog, sud je cijenio da se radi o mladoj osobi,&nbsp; odnosno činjenicu da je djelo učinio kao mladji punoljetnik, da se korektno ponašao na glavnom pretresu, da je profesionalni sportista, &nbsp;&nbsp;a kao naročito olakšavajuću okolnost sud je cjenio da je navodima svoje odbrane doprinio rasvjetljenju činjeničnog stanja, te je u potpunosti priznao izvršenje djela i krivicu za isto, da je djelo učinio pod dejstvom alkohola, činjenicu da nije sklon vršenju krivičnih djela, obzirom da do sada nije osudjivan, kao i to da se oštećena nije pridružila krivičnom gonjenju, niti je postavljala imovinsko pravni zahtjev. Otežavajućih okolnosti na strani okrivljenog nije bilo.<br>
Imajući u vidu napred navedeno te primjenom čl.2, 4, 5, 15, 32, 33, 36, 42, 45, 46, 52, 53, 54. Krivičnog zakonika, čl.240. st.1. tač.1.KZ, te čl.374.ZKP-a riješeno je kao u izreci.<br>
Sud je obavezao okrivljenog na plaćanje sudskog paušala koji je odmjeren shodno čl.226 i 229. ZKP-a, a to imajući u vidu imovinske prilike okrivljenog, te složenost i trajanje postupka.<br>
&nbsp;<br>
<strong>OSNOVNI SUD U KOTORU</strong><br>
<strong>Dana, </strong><strong>22.12.2011. godine</strong><br>
&nbsp;<br>
<strong>ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,</strong><br>
<strong>Branka Spalević&nbsp; s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vesna&nbsp; Pean s.r.</strong><br>
&nbsp;<br>
<strong>PRAVNA POUKA: Protiv ove presude ima se pravo žalbe u roku od 15 dana od dana prijema iste, Višem sudu u Podgorici, a preko ovog suda.</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>

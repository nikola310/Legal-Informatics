<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
.s2{display: inline-block; text-indent: 0; min-width: 0.2361111in;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br. 126/12</span>
</p>
<p class="p1"></p>
<p class="p2">
<!--Image link to '0.png' can be here-->
</p>
<p class="p1"></p>
<p class="p3">
<span>U IME CRNE GORE </span>
</p>
<p class="p3"></p>
<p class="p4">
<span>OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Branke Nikolić, kao zapisničara, u krivičnom predmetu protiv okrivljenog B. K. iz D., zbog krivičnog djela skidanje i povreda službenog pečata i znaka iz čl.381 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.383/12 od 21.12.2012.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 14.03.2013.godine u prisustvu zastupnika optužbe i okrivljenog, donio je dana 14.03.2013.godine i istog dana javno objavio  </span>
</p>
<p class="p4"></p>
<p class="p3">
<span>PRESUDU</span>
</p>
<p class="p5"></p>
<p class="p4">
<span>Okrivljeni B. K. sa ličnim podacima kao u spisima,</span>
</p>
<p class="p5"></p>
<p class="p3">
<span>Kriv je</span>
</p>
<p class="p5"></p>
<p class="p5">
<span>Što je: </span>
</p>
<p class="p5"></p>
<p class="p4">
<span>U periodu od 30.novembra 2011.godine do 02.decembra 2011.godine u Danilovgradu, u selu Grudice, u porodičnoj kući, svjestan svog djela čije je izvršenje htio, znajući da je njegovo djelo zabranjeno, na električnom brojilu br. 5097508 skinuo službeni pečat-distributivnu plombu br. AA 00944 koju je ovlašćeno službeno lice Elektroprivrede Crne Gore AD Nikšić postavilo radi osiguranja predmetnog brojila i priključio se na elektrodistributivnu mrežu, u čemu je otkriven kontrolom ovlašćenih lica Elektroprivrede Crne Gore AD Nikšić.</span>
</p>
<p class="p4"></p>
<p class="p4">
<span>- čime je počinio krivično djelo skidanje i povreda službenog pečata i znaka iz čl.381 st.1 KZ.</span>
</p>
<p class="p4"></p>
<p class="p4">
<span>Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p4"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. </span>
</p>
<p class="p5"></p>
<p class="p4">
<span>Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku od 15 dana po pravosnažnosti presude.</span>
</p>
<p class="p5">
<span> </span>
</p>
<p class="p3">
<span>O b r a z l o ž e nj e </span>
</p>
<p class="p3"></p>
<p class="p4">
<span>Optužnim predlogom ODT-a Podgorica Kt.br.383/12 od 21.12.2012.godine, stavljeno je na teret okrivljenom B. K. da je izvršio krivično djelo skidanje i povreda službenog pečata i znaka iz čl.381 st.1 KZ, a na način činjenično predstavljen u izreci presude. Zastupnik optužnog predloga je na glavnom pretresu u završnoj riječi predložio da sud okrivljenog oglasi krivim i osudi u okviru zakonom propisane kazne.</span>
</p>
<p class="p4"></p>
<p class="p4">
<span>Okrivljeni R. Ž. u odbrani datoj u istražnom postupku i na glavnom pretresu je priznao izvršenje krivičnog djela. U bitnom je naveo da je dana 29.02.2012.godine u Danilovgradu, u ul. S.B. skinuo distributivnu plombu koju je postavilo ovlašćeno službeno lice Elektrodistribucije i to na način što je sa brojila marke "Iskra" skinuo distributivnu plombu br.AA 02464, što su kasnije otkrili radnici Elektrodistribucije.Tvrdi da je to učinio zbog toga što se morao grijati, jer mu je zbog duga bila isključena električna energija u stanu. Bilo mu je poznato da je skidanje plombe krivično djelo. Pojasnio je da se predmetno električno brojilo vodilo na njegovog pokojnog oca M., na koga se i sada vodi. U završnoj riječi je naveo da se kaje zbog učinjenog.</span>
</p>
<p class="p4"></p>
<p class="p4">
<span>Sud je na glavnom pretresu u dokaznom postupku pročitao zapisnik o kontroli mjernog mjesta Elektrodistribucije Podgorica br.4 od 29.02.2012.godine, pročitao zapisnik o kontroli mjernog mjesta Elektrodistribucije Podgorica br.6 od 02.03.2012.godine i pročitao izvod izvod iz kaznene evidencije Uprave policije PJ Podgorica od 23.11.2012.godine, izdat na ime okrivljenog R. Ž.. </span>
</p>
<p class="p4"></p>
<p class="p4">
<span>Iz sadržine zapisnika o kontroli mjernog mjesta Elektrodistribucije Podgorica br.4 od 29.02.2012.godine, utvrdjuje se da su ovlašćeni radnici Elektrodistribucije prilikom vršenja kontrole brojila marke "Iskra" br.3754402, koje se vodi na ime R. ., u ul.S. B., konstatovali da potrošač nije izmirio dug, zbog čega su ga po nalogu isključili na brojilu, a brojilo plombirali distributivnom plombom br.AA02464.</span>
</p>
<p class="p4"></p>
<p class="p4">
<span>Iz sadržine zapisnika o kontroli mjernog mjesta Elektrodistribucije Podgorica br.6 od 02.03.2012.godine, utvrdjuje se da su ovlašćeni radnici Elektrodistribucije u trenutku vršenja kontrole brojila marke "Iskra" br.3754402, koje se vodi na R. M., u ul.S. B., zatekli da je sa brojila skinuta distributivna plomba br.AA02464.</span>
</p>
<p class="p4"></p>
<p class="p4">
<span>Iz izvoda iz kaznene evidencije Uprave policije PJ Podgorica od 23.11.2012.godine, izdatog na ime okrivljenog R. Ž., utvrdjuje se da isti nije osuđivan. </span>
</p>
<p class="p4"></p>
<p class="p4">
<span>Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog R. Ž. stekla sva obilježja bića krivičnog djela</span><span class="s1"> </span><span>skidanje i povreda službenog pečata i znaka iz čl.381 st.1 Krivičnog zakonika. Naime, okrivljeni je dana 29.februara 2012.godine, u Danilovgradu, u ul. S. B., svjestan svog djela čije izvršenje je htio, skinuo službeni znak-distributivnu plombu, koji je ovlašćeno službeno lice "Elektrodistribucije" postavilo radi osiguranja ispravnosti i tačnosti mjerenja utroška električne energije, na način što je sa brojila marke "Iskra" skinuo distributivnu plombu br.AA02464, u čemu je otkriven prilikom kontrole mjernog mjesta od strane radnika "Elektrodistribucije".    </span>
</p>
<p class="p4"></p>
<p class="p4">
<span>Sve naprijed navedene činjenice utvrdjene su iz priznanja okrivljenog R.Ž. koje je sud cijenio kao istinito, potpuno i jasno, a koje priznanje u potpunosti korespondira sa zapisnikom o kontroli mjernog mjesta Elektrodistribucije Podgorica br.4 od 29.02.2012.godine i zapisnikom o kontroli mjernog mjesta Elektrodistribucije Podgorica br.6 od 02.03.2012.godine. </span>
</p>
<p class="p4"></p>
<p class="p4">
<span>Krivično djelo skidanje i povreda službenog pečata i znaka iz čl. 381 st. 1 KZ postoji kad učinilac skine ili povrijedi službeni pečat ili znak koji je ovlašćeno službeno lice stavilo radi osiguranja predmeta ili prostorije ili ko bez skidanja ili povrede pečata ili znaka udje u takvu prostoriju ili otvori predmet na koji je bio stavljen službeni pečat ili znak. Objekat radnje ovog krivičnog djela je službeni pečat ili znak, a objekat zaštite predmeti ili prostorije na koje su ovi pečati ili znaci stavljeni. Službeni pečat ili znak treba da su stavljeni radi osiguranja predmeta ili prostorije, a službeni pečat ili znak treba da je stavilo ovlašćeno službeno lice radi osiguranja predmeta ili prostorije. Radnja krivičnog djela je skidanje ili povreda službenog pečata ili znaka ili ulaženje u prostoriju odnosno otvaranje osiguranog predmeta bez skidanja ili povrede pečata ili znaka. Kod skidanja ili povrede službenog pečata ili znaka za postojanje djela je dovoljno da su službeni znak ili pečat skinuti ili povrijedjeni, a povreda pečata ili znaka znači njihovo oštećenje, čime se umanjuje njihova zaštitna funkcija. Imajući u vidu naprijed citiranu zakonsku odredbu, te činjenično stanje utvrđeno u postupku, ovaj sud je našao da su se u radnjama okrivljenog ostvarili svi elementi bića krivičnog djela skidanje i povreda službenog pečata i znaka iz čl. 381 st. 1 KZ,  obzirom da je u postupku utvrdjeno da je okrivljeni skinuo službeni znak-distributivnu plombu sa brojila, koji je ovlašćeno službeno lice stavilo radi osiguranja ispravnosti i tačnosti mjerenja utroška električne energije.</span>
</p>
<p class="p4"></p>
<p class="p4">
<span>Sud nalazi da je okrivljeni imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio je njegovo izvršenje. Zbog toga je okrivljenog valjalo oglasiti krivim i izreći mu krivičnu sankciju. </span>
</p>
<p class="p4"></p>
<p class="p4">
<span>Nakon što je zastupnik optužbe odustao od predloga da se u dokaznom postupku sasluša ovlašćeni predstavnik Elektrodistribucije Podgorica i da se u svojstvu svjedoka saslušaju Ć. D. i M. O., sud je odredio da se ovlašćeni predstavnik Elektrodistribucije Podgorica i navedeni svjedoci ne saslušavaju, obzirom da je činjenično stanje bilo u dovoljnoj mjeri utvrdjeno, a njihovo saslušanje vodilo je nepotrebnom odugovlačenju postupka. </span>
</p>
<p class="p4"></p>
<p class="p4">
<span>Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl.42 KZ, pa je od olakšavajućih okolnosti našao da je isti priznao izvršenje krivičnog djela i da je neosudjivan, što je utvrdjeno iz citiranog izvoda iz kaznene evidencije, dok otežavajućih okolnosti nije bilo pa je sud okrivljenom izrekao uslovnu osudu kojom mu je utvrdio kaznu zatvora u trajanju od 30 (trideset) dana i istovremeno odredio rok provjeravanja od 1(jedne) godine, odnosno da se utvrdjena kazna neće izvršiti ako okrivljeni za vrijeme od 1 godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.</span>
</p>
<p class="p4"></p>
<p class="p4">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka - sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Sa iznijetog, a primjenom čl.374 ZKP-a, odlučeno je kao u izreci ove presude. </span>
</p>
<p class="p4"></p>
<p class="p3"></p>
<p class="p4">
<span>ZAPISNIČAR,                                                                              S U D I J A,</span>
</p>
<p class="p4">
<span>Branka Nikolić                                                                           Vladimir Novović,</span>
</p>
<p class="p4"></p>
<p class="p4"></p>
<p class="p4">
<span>DN-a:</span>
</p>
<p class="p6">
<span class="s2">*​&nbsp;</span><span>ODT-a Podgorica</span>
</p>
<p class="p6">
<span class="s2">*​&nbsp;</span><span>Okrivljenom</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, a preko ovog suda. </span>
</p>
<br>
<p class="p5"></p>
<p class="p4">
<span> </span>
</p>
<br>
<p class="p5"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>


</body>
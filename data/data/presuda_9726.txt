&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
<strong>Posl.br.K.250/12/12</strong><br>
&nbsp;<br>
<strong>U IME CRNE GORE</strong><br>
&nbsp;<br>
&nbsp;<br>
<strong>Osnovni sud u Kotoru</strong> kao nadležni prvostepeni krivični sud, po sudiji Danijeli Samardžić uz učešće zapisničara Tamare Počanić, u krivičnom predmetu protiv optuženog&nbsp; M. M. iz &nbsp;B., kojeg brani branilac po službenoj dužnosti adv. D. V., zbog krivičnog djela razbojništva iz člana 242 st.1 Krivičnog zakonika, koji se vodi po optužnici ODT Kotor Kt.br.284/12 od 20.06.2012.g., nakon održanog glavnog i javnog pretresa dana 06.08.2012.g., u prisustvu zamjenika ODT Kotor Ljiljane Milić, optuženog i njegovog branioca, donio je i javno i objavio sledeću,<br>
&nbsp;<br>
<strong>P R E S U D U</strong><br>
&nbsp;<br>
Optuženi<strong> M. M.</strong>, JMBG ..., od oca G. i majke S., rođene S., rođen ....godine u B., stalno nastanjen u B., ..., držvljanin R.Srbije, neoženjen, bez djece, sa završenim SSS, lošeg imovnog stanja, po sopstvenoj izjavi osuđivan, protiv kojeg se ne vodi postupak za drugo krivično djelo,<br>
&nbsp;<br>
&nbsp;<br>
<strong>Kriv&nbsp; je,</strong><br>
Što je,<br>
&nbsp;<br>
Dana 08.06.2012.godine, oko 00:30h, u B. u Ulici J.p. bb, u neposrednoj blizini restorana “K.”, prijetnjom da će neposredno napasti na život i tijelo oštećenog vozača taksija “R. L.” .., D.V. iz P., u namjeri da prisvajanjem istih sebi pribavi protivpravnu imovinsku korist, od istog oduzeo 60,00 eura na način što je prethodno koristio usluge taksi prevoza oštećenog na relaciji P.-B., tokom vožnje više puta vadio nož, mahao njime u vozilu, govoreći oštećenom da ga ubode, te ga pitajući hoće li da on izbode oštećenog,&nbsp; izazvavši&nbsp; time strah kod istog, da bi nakon što su došli u B. izašao iz vozila, prišao vratima oštećenog i otvorio ih, te držeći nož u ruci rekao “daj mi one pare koje sam ti dao i to što imaš”, na što mu je oštećeni u strahu za ličnu bezbjednost odmah dao 40,00 eura, vlasništvo “R. L. ..” koje je optuženi tokom vožnje unaprijed platio za izvršenu uslugu, kao i 20,00 eura novca koji je bio vlasništvo oštećenog, nakon čega se optuženi odmakao od vozila, a oštećeni odmah napustio lice mjesta,<br>
&nbsp;<br>
- <strong>čime je učinio krivično djelo razbojništva iz člana 242 st.1 Krivičnog zakonika. </strong><br>
&nbsp;<br>
Pa ga sud na osnovu naprije navedene krivično pravne odredbe i članova 2, 4, 5, 8, 13,15, 32, 33, 36, 42, 45, 46 i 51 Krivičnog zakonika i čl. 227, 229, 368 i 374 ZKP-a<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong>OSUĐUJE</strong><br>
&nbsp;<br>
Na kaznu zatvora u trajanju od&nbsp; 1 (jedne) godine &nbsp;koju će optuženi izdržati nakon pravosnažnosti presude, a u koju kaznu se ima uračunati vrijeme provedeno u pritvoru od 08.06.2012.g, po rješenjima ovog suda Kri.112/12, Kv.206/12 i dalje.<br>
&nbsp;<br>
Dužan je optuženi na ime sudskog paušala uplatiti&nbsp; iznos od 50,00 eura, u roku od 15 dana od dana pravosnažnosti presude, na žiro račun Osnovnog suda Kotor br.832-16-52.<br>
&nbsp;<br>
<strong>O b r a z l o ž e nj e</strong><br>
&nbsp;<br>
ODT Kotor aktom Kt.br.284/12 od 20.06.2012.g., optužilo je M. M.zbog krivičnog djela razbojništva iz člana 242 st.1 Krivičnog zakonika.<br>
&nbsp;<br>
<strong>U svojoj odbrani</strong> optuženi je izjavio da ne priznaje izvršenje krivičnog djela i krivicu za isto, da je kritične večeri bio u P. sa djevojkom kada su odlučili da pođu u B. do njegovog stana, a pridružila im se drugarica i njen sin, pa je pozvao taksi kako bi se prebacili do B. i sa taksistom se odmah dogovorio oko tarife, odnosno taksista mu je rekao da će vožnja koštati 25,00 eura, a optuženi mu je dao 30,00 eura. Obajsnio je da je inače prije 3-4 godine koristio narkotike i to kokain i heroin, kao i da je povremeno prekidao u konzumiranju istih, a opet je počeo prije 3-4 mjeseca. Naveo je da je kritične večeri, još dok su bili u gradu, popio pivo i tabletu za spavanje Flomidal koju mu je propisao doktor, a da je još jednu tabletu razmrvio u taksiju i ušmrkao, i da je pod tim uticajem počeo da pojačava&nbsp; muziku u vozilu, da se nedolično ponaša, da vadi nož iz džepa, da je mahao njime i davao isti taksisti i govorio mu da ga uzme i da ga izbode, a zatim je taj nož zabio u prostor ispred suvozača i ostavio ga tako da stoji, na šta vozač taksija nije reagovao jer je bio preplašen, kao i ostali koji su bili&nbsp; u taksiju, njegova djevojka, njena drugarica i njen sin, koji vjerovatno od straha nisu reagovali. Kad su došli u B. on je taksisti dao još 30,00 eura nakon čega je odlučio da ode kod druga koji živi u blizini i da mu zatraži novac jer je shvatio da je ostao bez istog, ali kako ga nije našao odlučio je od taksiste zahtjeva da mu vrati&nbsp; novac koji mu je dao tj. 60,00 eura, a rekao mu je da će mu kasnije donijeti 100,00 eura. Naveo je i da je pomislio da uzme tih 60,00 eura i ode. Zatim se odmakao od auta i dao znak djevojkama da idu, a vozač je tada otišao. On je nastavio da šeta kroz B. sa ovim djevojkama i kada su došli u restoran "P." vidio ga je jedan inspektor i pozvao ga da sačeka dok on pozove patrolu. Istakao je kako je on bio pijan kritične prilike, te da se zato ponašao nenormalno, ali kada je oštećenom tražio 60,00 eura nije vadio nož, a nije tražio da mu daje drugi novac, već onih 60,00 eura koje mu je on dao.<br>
&nbsp;<br>
<strong>U dokaznom postupku</strong> koji je proveden radi rasvjetljenja ove krivično pravne stvari i krivice optuženog sud je u dokaznom postupku proveo sljedeće dokaze: saslušani su svjedok-oštećeni D. V. i P. D.-ovlašćeni predstavnik "R. L."-a P., pročitana je potvrda o privremeno oduzetom predmetu UP PJ Budva Ku 162/12 od 08.06.2012.godine, iskaz svjedoka Đ. D. sa zapisnika pred ODT Kotor od 18.06.2012 godine i iskaz svjedoka N. V. sa zapisnika pred ODT Kotor od 08.06.2012 godine.&nbsp;<br>
&nbsp;<br>
<strong>Svjedok-oštećeni D. V.</strong> je izjavio &nbsp;da je kritične prilike vozio taksi "R. L. ..", i da je optuženi odmah nakon ulaska u auto pitao za cijenu taksi vožnje na šta &nbsp;mu je on rekao da košta 30,00 eura, a optuženi mu &nbsp;je dao dvije novčanice po 20,00 eura. Naveo je da je optuženi počeo da pije neki alkohol i da je i njemu nudio, što je on odbio, te da je počeo da se ponašana čudno nakon što su prošli D. G. tako što je počeo da pojačava muziku na radiju, zatim je ušmrkavao neku praškastu supstancu, da bi nakon toga izvadio&nbsp; nož, čija je oštrica bila oko 8cm i rekao mu da ga ubode na šta on nije pristao. Primjetio je da mu je lijeva ruka isječena, odnosno da ima svježe opekotine. Tražio mu je da on vozi taksi auto, na šta on nije pristao, a nakon toga ušmrkavao je i dalje neku supstancu, pušio džoint te mu je zaprijetio da ukoliko policija krene da ga zaustavlja da slučajno ne stane, jer će ga u suprotnom &nbsp;izbosti nožem sa kojim je ujedno i zamahivao. Oštećeni je dalje naveo da mu je optuženi opet ponovio da uzme nož i da njega (optuženog) izbode, što je on odbio, a onda ga je optuženi pitao &nbsp;da li će da on (optuženi) njega izbode iz čega je shvatio da mu je život ugrožen. Kada su došli u B. on je izašao iz vozila i držeći nož u ruci optuženi mu je rekao: "daj mi one pare koje sam ti dao i to što imas", &nbsp;pa kako je bio svjestan da je optuženi drogiran dao mu novac i to 40,00 eura koje mu je optuženi ranije dao i 20,00 eura njegovog ličnog novca, a kategorično je tvrdio da optuženi nije donosio bilo kakvu novčanicu, već je jednostavno uzeo njegov novac. Objasnio je da ovaj događaj nije ni namjeravao da prijavi policiji, jer je bio srećan da je izvukavao živu glavu, ali kako su u autu ostale stvari optuženog odmah je pozvao policiju sa kojom je pošao na mjesto gdje se nalazio optuženi. Kao oštećeni pridružio se krivičnom gonjenju, ali nije postavio imovinsko pravni zahtjev.<br>
&nbsp;<br>
<strong>Svjedok Đ. D. </strong>je izjavila da je kritične prilike bila zajedno sa okrivljenim u taksiju, kojeg je vozio D. V. i da je ona sjedala pozadi, a da se optuženi čudno ponašao, da je vikao, urlao i u jednom trenutku je izvadio nož i počeo istim da zamahuje, govoreći pri tom taksisti da uzme nož i da ga ubode na šta mu je taksista rekao da se smiri i da ne pravi probleme, a nakon toga optuženi je prosuo tabletu koju su oboje ušmrkali.&nbsp; Nakon dolasaka u B. ona je izašla iz auta, dok je optuženi ostao da razgovara sa taksistom čiju sadržinu razgovora nije čula, dok ju je optuženi&nbsp; zamolio da nazove dispečera jer su mu stvari ostale u taksiju koji je već bio otišao. Navela je da nije vidjela da je osumnjičeni uzeo novac niti bilo kakve stvari od oštećenog D., a razgovarala je sa dipečerom i nakon završetka razgovora primjetila je da je taksista otišao.<br>
&nbsp;<br>
<strong>Svjedok V. N. </strong>je izjavila da je kritične večeri otišla sa optuženim za B. i da je u piceriji, u kojoj su sjedali prije nego što su pozvali taksi, optuženi popio nekoliko piva, da je tokom vožnje &nbsp;primjetila&nbsp; da se optuženi ponaša čudno i to na način što pojačava muziku, vadi nož iz džepa, sa kojim se udarao po nozi, kao i da &nbsp;ušmrkava neku praškastu supstancu, a isti je i prijetio oštećenom&nbsp; i svi koji su bili u kolima su bili jako uplašeni. Navela je da joj je poznato da je optuženi tokom vožnje nešto plaćao taksisti, a kasnije je tražio da mu taksista vrati taj novac, a taksista mu je iz straha za sopstvenu bezbjednost vratio novac u iznosu od 60,00 eura.<br>
&nbsp;<br>
<strong>Ovlašćeni predstavnik oštećenog "R.l."-a P.D. </strong>je izjavio da se ne pridružuje krivičnom gonjenju i ne postavlja imovinsko pravni zahtjev.<br>
&nbsp;<br>
<strong>Iz potvrde o privremeno oduzetim predmetima od 08.06.2012. godine </strong>proizilazi da je Uprava policije PJ B. privremeno oduzela sledeće predmete od M. M. i to: metalni nož na preklapanje, crnu torbicu za nošenje o rame u kojoj se nalazilo sledeće: novac u iznosu od 59.50 eura u sledećim apoenima novčanica od 20,00 eura serijskog broja S27459642535, novčanica u iznosu od 20,00 eura serijskog broja X32097762371, novčanica od 10,00 eura serijskog broja N31214268966, novčanica od 5,00 eura serijskog broja U16790840303, metalna novčanica od 2,00 eura, dvije metalne novčanice od 1,00 eura i jedna metalna novčanica od 50,00 centi, pumpica za astmu zelene boje, jedna plava tableta, i tri polovine bijele tablete nepoznate materije, punjač od mobilnog telefona, upaljač marke „Palmal“, metalne makaze.<br>
&nbsp;<br>
Cijeneći sve izvedene dokaze kako pojedinačno, tako i u njihovoj međusobnoj povezanosti, kao i u odnosu na odbranu optuženog <strong>sud je utvrdio činjenično stanje</strong> navedeno u izreci presude.<br>
&nbsp;<br>
Ovakvo činjenično stanje sud je utvrdio na osnovu svih provedenih dokaza, i to prvenstveno iskaza svjedoka-oštećenog D. V., ostalih saslušanih svjedoka i provedenih pismenih dokaza. Sud je u cijelosti prihvatio iskaz oštećenog D. V., koji je objasnio da se optuženi tokom puta iz P. za B. nedolično ponašao i to odmah nakon što su prošli Donju Goricu, da je pojačavao muziku, ušmrkavao neku praškastu supstancu, da je izvadio nož i da ga je pitao da li hoće da ga njime izbode, i da će&nbsp; izbosti njega (oštećenog) ako se zaustavi policiji, te da je mu se optuženi kada su došli u B., uz prijetnju nožem, obratio riječima "daj mi one pare koje sam ti dao i to što imaš" što je oštećeni i učinio zbog straha za sopstveni integritet, odnosno dao mu je novac koji mu je optuženi u toku vožnje &nbsp;dao na ime taksi usluge, kao i svoj&nbsp; novac u iznosu od 20,00 eura, tj. optuženi mu je na ovaj način oduzeo novac u ukupnom iznosu od 60,00 eura. Sud je prihvatio i iskaze svjedoka Đ. D. i N. V., jer su iste bili neposredni svjedoci ovog kritičnog događaja, odnosno svjedoci očevidci, a njihovi iskazi su u saglasnosti sa iskazom oštećenog i potvrdom o privremenom oduzetim predmetima. Naime, svjedok Đ. D. je potvrdila da se optuženi tokom cijele vožnje ponašao nedolično, da je upotrebljavao opojne supstance i da je imao nož u rukama kojim je zamahivao i ujedno prijetio oštećenom D. V., na način što je tražio od oštećenog D. da ga izbode nožem. I svjedok N.V. je na isti način opisala tok kritičnog događaja, ističući da je optuženi tokom vožnje vadio nož i zamahivao u pravcu oštećenog, da mu je nudio da ga izbode, a da se tokom cijele vožnje nedolično ponašao, da je bio agresivan, pojačavao je muziku, i da joj je poznato da je optuženi tokom vožnje nešto plaćao taksisti, a kasnije je tražio da mu taksista vrati novac i isti mu je oduzeo, odnosno taksista mu je iz straha za sopstvenu bezbjednost i dao traženi novac u iznosu od 60,00 eura.<br>
&nbsp;<br>
Potvrdom o privremeno oduzetim predmetima je konstatovano da je od optuženog&nbsp; oduzet metalni nož na preklapanje (koji je optuženi iskoristio kao sredstvo prinude nad oštećenim), kao i novčanice koje je optuženi M.oduzeo od oštećenog D.. Ovako saglasnim iskazima svjedoka i materijalnim dokazom potvrđena je vjerodostojnost svjedočkog iskaza oštećenog D., koji je za sud nesumnjivo bio logičan, uvjerljiv, te potkrijepljen navedenim dokazima.<br>
&nbsp;<br>
I sam optuženi nije sporio gore opisani tok kritičnog događaja, navodeći da je putovao iz P. za B., sa svjedocima N. V. i Đ. D. i njenim sinomm, u taksi vozilu koje je vozio oštećeni D., te da se prilikom putovanja "nenormalno" ponašao, da je pojačavao muziku u vozilu, vadio nož iz džepa, kojim je mahao i koji je davao taksisti govoreći mu da ga uzme i da ga izbode, te da je taj nož zabio u prostor ispred suvozača i ostavio ga tako da stoji, pri čemu su svi u vozilu bili preplašeni, kao i da je nakon što su stigli u B. tražio od oštećenog da mu da novac u iznosu od 60,00 eura. Ostale navode odbrane optuženog u kojoj je naveo da nije koristio nož prilikom traženja novca od oštećenog (nakon dolaska u Budvu), sud nije prihvatio, jer je takva odbrana u potpunosti opovrgnuta iskazom oštećenog koji je nedvosmisleno tokom postupka isticao da je optuženi, kada mu je tražio novac držao nož u ruci zbog čega se on osjetio ugroženo.<br>
&nbsp;<br>
Za sud je nesporno da su u ovakvim radnjama optuženog M. &nbsp;ostvarena sva bitna obilježja bića krivičnog djela razbojništva iz čl.242 st.1 Krivičnog zakonika, jer je optuženi oduzeo tuđu pokretnu stvar - &nbsp;novac od ošt. D.upotrebom prinude, odnosno prijetnjom nožem,&nbsp; koji je kod oštećenog izazvao realan i opravdan strah za sopstvenu bezbjednost, iz razloga što je nož sredstvo podobno da život ugrozi i zdravlje naruši, odnosno isti je podobno sredstvo da se prijeti pasivnom subjektu (u konkretnom slučaju ošt. D.), tako da je oštećeni D. &nbsp;upotrebu noža od strane optuženog, uz njegovo prethodno ponašanje u vozilu (zamahivanje nožem, zabijanje noža u prostor ispred suvozača) shvatio kao ozbiljnu opasnost po svoj tjelesni integritet.<br>
&nbsp;<br>
Optuženi je postupao sa umišljajem, jer je bio svjestan značaja svog djela i htio je njegovo izvršenje, odnosno bio je svjestan da upotrebom prinude (tj. prijetnjom nožem) oduzima novac od oštećenog, a što mu je i bila namjera, tj. da prisvajanjem tuđe pokretne stvari (novca oštećenog) sebi pribavi protivpravnu imovinsku korist.<br>
&nbsp;<br>
Prilikom odluke o vrsti i visini krivične sankcije sud je cijenio sve okolnosti&nbsp; u smislu odredbe čl.42 Krivičnog zakonika, pa je kao olakšavajuće na strani okrivljenog cijenio njegovu mladost, a kao naročito olakšavajuće okolnosti sud je cijenio da se optuženi izvinio oštećenom zbog svog ponašanja koji je kod oštećenog izazvao strah, kao i da je te prilike konzumirao alkohol i opojna sredstva, dok otežavajućih okolnosti nije bilo, pa ga&nbsp; je osudio na kaznu zatvora u&nbsp; trajanju od jedne godine, koju će optuženi izdržati nakon pravosnažnosti presude, primjenjujući odredbe čl.45 i 46 KZ o ublažavanju kazne, smatrajući da će se i ovako ublaženom kaznom dovoljno vaspitno uticati na optuženog da ubuduće ne čini ovakva i slična krivična djela, kao da će se istom ostvariti i ciljevi generalne prevencije, odnosno svrha kažnjavanja iz čl.32 KZ.<br>
&nbsp;<br>
Sud je istovremeno odredio da se optuženom u izrečenu kaznu zatvora shodno čl.51 KZ ima uračunati vrijeme koje je optuženi proveo u pritvoru od 08.06.2012.g, a po rješenjima ovog suda Kri.112/12 i Kv.206/12, koji pritvor traje i dalje.<br>
&nbsp;<br>
Sa svega navedenog te primjenom čl. 2, 4, 5, 8, 13,15, 32, 33, 36, 42, 45, 46, i 51 Krivičnog zakonika i čl. 227, 229, 368 i 374 ZKP-a riješeno je kao u dispozitivu.<br>
&nbsp;<br>
Dužan je optuženi na ime troškova sudskog paušala da uplati iznos od 50,00 eura u roku od 15 dana od dana pravosnažnosti presude, na žiro račun Osnovnog suda Kotor br.832-16-52, i dokaz o uplati dostaviti sudom s pozivom na broj K.250/12/12, shodno čl.226 i 229 ZKP-a.<br>
&nbsp;<br>
&nbsp;<br>
<strong>OSNOVNI SUD U KOTORU</strong><br>
<strong>Dana, 06.08.2012. godine</strong><br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
<strong>Tamara Počanić&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Danijela Samardžić s.r.</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA: </strong>Protiv ove presude ima se pravo žalbe Višem sudu u Podgorici u roku od 15 dana od dana prijema iste, a preko ovog suda.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

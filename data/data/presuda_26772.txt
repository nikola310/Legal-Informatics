<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>							    </span>
</p>
<p class="p1">
<span>									K.br.43/12</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivčnom predmetu protiv okrivljenog S. M. iz P., koga brani advokat M. D. iz P. zbog krivičnog djela nedozvoljeno držanje oružja i eksplozivnih materija iz čl.403. st.1. Krivičnog zakonika po optužnom predlogu ODT Pljevlja Kt.br.78/12 od 06.04.2012. godine, nakon održanog glavnog i javnog preresa u prisustvu zamjenika ODT Pljevlja Golubović Sanje, okrivljenog i njegovog branioca dana 27.07.2012. godine, donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">S. M.</span><span>,  JMBG .... od oca M. i majke D. rodjena G., rodjen .... godine u P. gdje i živi ul. II P. GM-10, državljanin CG, zaposlen kao policijski službenik MUP-a Srbije, oženjen, otac dvoje djece, živi od radničke zarade, pismen, završio višu pedagošku školu u Prištini, ranije neosudjivan, </span>
</p>
<p class="p1"></p>
<p class="p1"></p>
<p class="p2">
<span class="s1">K r i v   j e</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	dana 04.04.2012. godine neovlašćeno nosio suprotno odredbi člana 10a. Zakona o izmjenama i dopunama Zakona o oružju ("Sl.list CG", br. 20/11), u putničkom mogornom vozilu marke "Golf 3" reg.br. PV .., vlasništvo S.R., iz P., vatreno oružje  - pištolj za koji nema dozvolu marke " CZ" M-57, kalibra 7,62 mm, fab.br. 218891, sa okvirom u kome se nalazilo 6 metaka pomenutog kalibra, dok se jedan metak nalazio u cijevi pištolja, koji su OPS UP PJ Pljevlja pronašli prilikom pretresa pomenutog vozila, ispod sjedišta vozača, a koje vozilo je navedenog dana koristio Ž. V.,	</span>
</p>
<p class="p1">
<span>	čime je izvršio krivično djelo nedozvoljeno držanje oružja i eksplozivnim materija iz čl.403. st.1. Krivičnog zakonika,</span>
</p>
<p class="p1">
<span>	pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 45,46. i 51. Krivičnog zakonika te članova 226. i 229. ZKP CG </span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p2">
<span class="s1">-2-</span>
</p>
<p class="p1"></p>
<p class="p1">
<span>	Na kaznu zatvora u trajanju od 30 dana (trideset dana) u koju kaznu mu se ima uračunati vrijeme provedeno u pritvoru počev od dana 04.04.2012. godine pa do dana 24.04.2012. godine.</span>
</p>
<p class="p1">
<span>	Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Pljevalja optužnim predlogom Kt.br.78/12 od 06.04.2012. godine optužilo je okrivljenog S. M. iz P. zbog krivičnog djela nedozvoljeno držanje oružja i eksplozivnih materija iz čl.403. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude. </span>
</p>
<p class="p1">
<span>	U završnoj riječi zamjenik ODT Pljevlja je istakao da u cjelosti ostaje pri podnesenom optužnom predlogu i predlaže da sud okrivljenog oglasi krivim i osudi po zakonu.</span>
</p>
<p class="p1">
<span>	Okrivljeni S. M. u svoju odbranu na glavnom pretresu je istakao da je dana 04.04.2012. godine bio u selu P. gdje je došao u konflikt sa jednim svojim rodjakom, odnosno gdje je napadnut od strane svog rodjaka koji je pucao u njegovom pravcu iz pištolja i ranio ga u lijevu ruku u predjelu šake. Pošto je mnogo krvario iz šake njegovi komšije su htjeli da ga prevezu do bolnice da mu se ukaže ljekarska pomoć. Posebno napominje da posjeduje službeni pištolj koji duži kao policajac MUP-a Srbije gdje je zaposlen, a sa službom se nalazi u B . Taj pištolj koji je imao za pojasom kada su ga povezli za Pljevlja ponio je sa sobom i kada su prišli blizu Pljevalja on je taj pištolj izvadio iza pasa i isti stavio ispod sjedišta gdje je sjedio. Nakon pretresa vozila isti pištolj je pronadjen ispod sjedišta. Dalje ističe da je odmah policiji priznao da je to njegov službeni pištolj i da on isti duži kao policajac MUP-a Srbije o čemu posjeduje i potvrdu MUP-a Srbije koju je priložio sudu. Napominje da je pregled vozila vlasništvo S. R. marke "Golf 3" reg.br. PV .... vršeno u krugu Stanice policije i sporni pištolj je pronadjen dakle, prilikom preglea vozila u krugu Stanice policije. Napominje da je pištolj marke "CZ M-57" kalibra 7,62 mm i u istom pištolju u okviru je pronadjeno 6 metaka i jedan metak koji je bio smješten u cijev pištolja. Posebno ističe da kada je ulazio u Crnu Goru isti pištolj nije ni prijavljivao i isti je unio sa sobom u Crnu Goru, a napominje takodje da za isti pištolj u Crnoj Gori nema dozvolu na držanje i nošenje, medjutim, on smatra da službeni pištolj ima pravo da nosi. Ističe takodje da je bio svjestan da ne može nositi taj pištolj, a takodje ističe da tada kod sebe nije imao ni potvrdu kojom dokazuje da je isti pištolj službeni pištolj, a koju je predao sudu na pretres.</span>
</p>
<p class="p1">
<span>	U završnoj riječi branilac okrivljenog je istakao da je nesporno da je okrivljeni izvršio krivično djelo koje mu se stavlja na teret u vrijeme i na način kako je to opisano u optužnom predlugu, a to je potvrdjeno i priznanjem okrivljenog. Moli sud da okrivljenom izrekne uslovnu osudu jer na njegovoj strani postoji više olakšavajućih okolnosti. Okrivljeni je prihvatio odbranu svog branioca i izrazio kajanje što je ovo uradio.</span>
</p>
<p class="p1">
<span>	U dokaznom postupku sud je saslušao svjedoke Ž. V. i T. N., pročitao službenu zabilješku UP PJ Pljevlja br. 240/12-3170/6 od 04.04.2012. godine, pročitao službenu zabilješku UP PJ Pljevlja br. 03-240/12-3170/9 od 04.04.2012. godine, pročitao službenu zabilješku UP PJ Pljevlja br. 03-240/12-3170/10 od 04.04.2012. godine, pročitao zapisnik o pretresanju prevoznog sredstava putnika i prtljaga i drugih pokretnih stvari izdat od strane UP PJ Pljevlja br. 03-Sl. od 04.04.2012. godine, pročitao potvrdu o privremeno oduzetim predmetima od istog datuma, pročitao potvrdu o privremeno oduzetim predmetima od lica Ž. V. od dana 04.04.2012. godine, izvršio uvid u fotoelaborate UP PJ PLjevlja br. 118/12, 119/12 i 120/12 od 04.04.2012. godine, pročitao nalaz i mišljenja F. centra D. br. 07-244/12-2-1651 od 13.06.2012. godine o vještačenju tragova krvi na spornom pištolju, pročitao potvrdu MUP-a Srbije br. 04-1529/12 od 19.06.2012. godine izdat od strane IKM Niška Banja iz koje se vidi da je okrivljeni zadužio taj pištolj kao pripadnik MUP-a Srbije i pročitao izvještaj iz  KE za okrivljenog.</span>
</p>
<p class="p2">
<span>-3-</span>
</p>
<p class="p1">
<span>	Nakon provedenog dokaznog postupka i nakon ocjene izvedenih dokaza kako skupa tako i pojedinačno i u njihovoj medjusobnoj povezanosti   jednog sa drugim kao i na osnovu potpunog priznanja okrivljenog sud je utvrdio da je okrivljeni S. M. iz P.izvršio krivično djelo koje mu je optužnim predlogom ODT-a stavljeno na teret, a na način mjesto  i vrijeme kako je to bliše opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na osnovu potpunog priznanja okrivljenog.</span>
</p>
<p class="p1">
<span>	Naime, svjedok Ž. V. je istakao da živi u P. i da posjeduje poljoprivredno imanje u selu P. opština P. i samo povremeno odlazi u svoje selo. Dana 04.04.2012. godine on je odvezao jednog čovjeka do sela i kada je htio da se vrati njega je pozvao vlasnik vozila kojim je upravljao S. R. i saopštio mu da je okrivljeni ranjen te da bi trebao da ga doveze u Pljevlja radi ukazivanja ljekarske pomoći. Tom prilikom mu je objasnio da nije u pitanju neka veća povreda te da okrivljeni može doći pješice do vozila. Tako je i bilo i okrivljeni je došao do vozila pa je okrivljenog povezao do Pljevalja. Posebno ističe da apsolutno nigdje u vozilu nije primijetio da je okrivljeni kod sebe imao bilo kakav pištolj niti je primijetio da je on taj pištolj negdje sakrivao u vozilu ili sl., a za pištolj je saznao i isti prvi put vidio kada je policija izvršila pregled i pretres vozila u krutu Stanice policije. Posebno ističe da je njemu poznato da je okrivljeni policajac MUP-a Srbije. Napomenuo je da je vozilo kojim je upravljao marke "Golf 3" reb.br. PV.... te da je isto tako već napomenuo da je vozilo vlasništvo S. R. </span>
</p>
<p class="p1">
<span>	Svjedok T. N. zv. N. je istakao da je dana 04.04.2012. godine iz P. otišao u selo P. i odvezao ga je u selo svjedok Ž. V. sa vozilom vlasništvo S. R. Dalje dodaje da je tada ostao u selu i vezano za ovaj dogadjaj njemu ništa nije poznato. Jedino što je primijetio kada se Ž. vraćao za P. sa tim vozilom da je u vozilo ušao okrivljeni kome je bila krvava ruka i sjeo u vozilo i sa Ž.je otišao za Pljevlja. Dalje ističe da kod okrivljenog nije vidio nikakv pištolj niti oko toga bilo šta zna. </span>
</p>
<p class="p1">
<span>	Sud je u cjelosti prihvatio iskaze oba saslušana svjedok smatrajući da su svjedoci objektivno svjedočili. </span>
</p>
<p class="p1">
<span>	Iz službenih zabilješki sačinjene od strane UP PJ Pljevlja od dana 04.04.2012. godine sud je zaključio da su službenici UP PJ Pljevlja toga dana sačinili 3 službene zabilješke u kojima su naveli sve što su toga dana zapazili vezano za predmetni dogadjaj. </span>
</p>
<p class="p1">
<span>	Iz zapisnika o pretresanju prevoznog sredstva putnika i prtljaga od istog datuma sud je zaključio da su službenici policije prilikom pretresa PMV marke "Golf 3" reg.br. PV .... vlasništvo S. R. u istom pronašli pištolj marke "CZ M-57" kalibra 7,65 mm fab.br.218891 sa okvirom u kome se nalazilo 6 metaka istog kalibra i jedan metak u cijevi pištolja. </span>
</p>
<p class="p1">
<span>	Iz potvrde o privremeno oduzetim predmetima br. 03-3171/4 od 04.04.2012. godine se utvrdjuje da je od okrivljenog oduzet pištolj marke  "CZ M-57" kalibra 7,62 mm sa okvirom i 7 komada municije, a iz potvrde o privremeno oduzetim predmetima od 04.04.2012. godine se zaključuje da je od lica Ž.V. oduzeto PMV marke "Golf 3" u kome je pronadjen sporni pištolj. </span>
</p>
<p class="p1">
<span>	Uvidom u fotoelaborate UP PJ Pljevlja se zaključuje da su OSL policije sačinili 3 fotoelaborata iz kojeg se vide detalji  PMV u kome je pronadjen pištolj, detalji odjeće okrivljenog. </span>
</p>
<p class="p1">
<span>	Iz nalaza i mišljenja F. cenra D. se utvrdjuje da pronadjeni tragovi krivi na rukohvatu pištolja su tragovi krivi okrivljenog. </span>
</p>
<p class="p1">
<span>	Iz potvrde MUP-a Srbije br. 04-1529/12 izdate od strane IKM Niška Banja se zaključuje da je sporni pištolj zadužio okrivljeni kao pripadnik aktivnog sastava Ministarstva unutrašnjih poslova Republike Srbije u policijskoj upravi za  Prištinu,  PS Glogovac. </span>
</p>
<p class="p1">
<span>	Iz izvještaja iz KE za okrivljenog sud je utvrdio da  okrivljeni ranije nije osudjivan.</span>
</p>
<p class="p1">
<span>	Kod ovakvog činjeničnog stanja na osnovu svih izvedenih dokaza i na osnovu potpunog priznanja okrivljenog sud je utvrdio da je okrivljeni S. M. iz P. izvršio krivično  djelo koje mu je optužnim prdlogom ODT-a stavljeno na teret. Naime, utvrdjeno je da je okrivljeni kritičnog dana suprotno odredbi člana 10a. Zakona o izmjenama i dopunama zakona o oružju ("Sl.list CG", br. 20/11", u PMV marke "Golf 3" neovlašćeno nosio vatreno oružje - pištolj za koji nema dozvolu sa </span>
</p>
<p class="p1"></p>
<p class="p2">
<span>-4-</span>
</p>
<p class="p1">
<span>okvirom u kome se nalazilo 6 metaka istog kalibra i jednim metkom u cijevi pištolja, a koji pištolj mu je pronadjen ispod sjedišta PMV marke "Golf". </span>
</p>
<p class="p1">
<span>	Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju radi krivično pravne zaštite protiv okrivljenog jedino bilo opravdano izreći kaznu zatvora, a takodje, sud je mišljenja da je imalo smisla tu kaznu okrivljenom i ublažiti po mjeri što je sud i učinio, pa mu je umjesto minimalnih 3 mjeseca zatvora koliko je to propisano u zatvoru izrekao kaznu zatvora u trajanju do 30 dana u koju kaznu mu je uračunao vrijeme provedeno u pritvoru počev od dan 04.04.2012. godine kada je okrivljeni prvi put zadržan pa do dana 24.04.2012. godine kada mu je i ukinut pritvor od strane ovog vijeća. Sud je mišljenja da je imalo smisla okrivljenom ublažiti izrečenu kaznu jer na strani okrivljenog postoji više olakašvajući okolnosti, a to su da je okrivljeni u cjelosti priznao izvršenje krivičnog djela, da je izrazio kajanje, da je imao dobro držanje na sudu, da je porodičan čovjek, da izdržava kako svoju porodicu tako i bratovu porodicu koji je umro prije godinu dana, pa je na kraju sud mišljenja da je izrečena krivična sankcija okrivljenom adekvatna i primjerena stepenu društvene opasnosti, konkretno učinjenog djela, samog učinioca kao i nastalim posledicama, te da ista kazna po mišljenju suda predstavlja onu mjeru koja je neophodna da bi se prema okrivljenom ostvarila svrha kažnjavanja predvidjena u čl. 32. Krivičnog zakonika.</span>
</p>
<p class="p1">
<span>	U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 27.07.2012. godine</span>
</p>
<p class="p2"></p>
<p class="p1"></p>
<p class="p1">
<span class="s1">Zapisničar,										S u d i j a,</span>
</p>
<p class="p1">
<span>Djondović Milenka									Branko Pejović</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p class="p1">
<span>                                  Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>1x braniocu okrivljenog</span>
</p>
<p class="p1">
<span>6x u predmet</span>
</p>
<p class="p1"></p>
<p class="p1">
<span>	</span>
</p>
<p class="p1"></p>


</body>
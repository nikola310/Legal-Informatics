<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p5{margin-top:0.06944445in;margin-bottom:0.06944445in;text-align:center;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<span>       </span>
</p>
<p class="p1">
<!--Image link to '0.jpg' can be here-->
<span>                  </span>
</p>
<p class="p2">
<span>Posl.br.K. 104/13/12</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv optuženog M G, kojeg brani branilac adv. S T Č, zbog krivičnog djela teško djelo protiv bezbjednosti javnog saobraćaja iz člana 348. st.1. u vezi sa krivičnim djelom ugrožavanja javnog saobraćaja iz čl. 339. st.1. Krivičnog zakonika, koji se vodi po optužnici ODT-a Kotor Kt.br.28/12 od 05.04.2012. godine, nakon održanog glavnog i javnog pretresa dana 22.04.2013. godine u prisustvu zamjenika ODT-a Kotor Tanje Čolan Deretić, optuženog i njegovog branioca, donio je i javno objavio sljedeću,</span>
</p>
<p class="p3"></p>
<p class="p1">
<span>PRESUDU</span>
</p>
<p class="p1"></p>
<p class="p3">
<span>Optuženi M G , zv. G, od oca B i majke M, rođene S, rođen  godine u S, stalno nastanjen u B, K brdo br.7, Opština R, sa boravištem u T, U bb (kod S R), državljanin S, zidarotesar, neoženjen, bez djece, sa završenom oš, pismen, srednjeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p class="p3"></p>
<p class="p1">
<span>Kriv je,</span>
</p>
<p class="p3">
<span>Što je,</span>
</p>
<p class="p3"></p>
<p class="p3">
<span>dana 22.01.2012.g., oko 17,00 časova u T, na lokalnom putu koji vodi ka naselju U, upravljajući pmv marke "O A" reg.oz. TV AB  , suprotno odredbama čl. 31. st.1. i čl. 200. st.1. Zakona o bezbjednosti saobraćaja na putevima, ugrozio saobraćaj i doveo u opasnost život oštećene E V iz T, na način što je upravljao vozilom u pijanom  stanju sa 1,76 promila apsolutnog alkohola u organizmu, brzinom koju nije prilagodio okolnostima puta i drugim saobraćajnim uslovima tako da vozilo može blagovremeno da zaustavi pred svakom preprekom koju pod datim uslovima može da predvidi, uslijed čega je dolaskom na kritično mjesto, ostvario kontakt sa prikolicom zaustavljenom uz desnu ivicu  kolovoza za njegov smjer kretanja usled čega je prikolica ostvarila kontakt sa oštećenom koja se nalazila iza iste i koja je te prilike oborena i zadobila teške tjelesne povrede u vidu preloma desne lisnjače, preloma lijeve butne kosti u predjelu male kvrge lijeve butne kosti, nagnječenja glave sa nagnječno-razdernom ranom u predjelu glave i potresa mozga, pri čemu je optuženi bio svjestan da može učiniti djelo, pa je na to i pristao.</span>
</p>
<p class="p3"></p>
<p class="p3">
<span>- čime je učinio krivično djelo teško djelo protiv bezbjednosti javnog saobraćaja iz člana 348. st.1. u vezi sa krivičnim djelom ugrožavanja javnog saobraćaja iz čl. 339. st.1. Krivičnog zakonika. </span>
</p>
<p class="p3"></p>
<p class="p3">
<span>Pa mu sud shodno čl. 4, 8, 13, 15, 36, 42, 45, 46, 51, 52, 53 i 54. Krivičnog zakonika i čl. 227, 229 i 374. ZKP-a izriče</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom utvrdjuje kaznu zatvora u trajanju od 4 (četiri) mjeseca i istovremeno odredjuje da se kazna neće izvršiti ukoliko optuženi za vrijeme od dvije godine od dana pravosnažnosti presude ne učini novo krivično djelo, s tim što će se u slučaju opozivanja uslovne osude u utvrdjenu kaznu zatvora uračunati vrijeme koje je optuženi proveo u pritvoru po rješenju sudije za istragu ovog suda Kri.br.11/12 od 23.01.2012.g. u periodu od 23.01.2012.g. do 02.02.2012.g.</span>
</p>
<p class="p3"></p>
<p class="p3">
<span>Dužan je optuženi na ime troškova krivičnog postupka uplatiti iznos od 154,00 eura i na ime sudskog paušala iznos od 55,00 eura u korist Budžeta Crne Gore na žiro račun br. 832-16-52, u roku od dva mjeseca od  dana  pravosnažnosti presude.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>ODT iz Kotora podnio je ovom sudu optužnicu Kt.br.28/12 od 05.04.2012. godine protiv M G zbog izvršenja krivičnog djela teško djelo protiv bezbjednosti javnog saobraćaja iz člana 348. st.1. u vezi sa krivičnim djelom ugrožavanja javnog saobraćaja iz čl. 339. st.1. Krivičnog zakonika. </span>
</p>
<p class="p3"></p>
<p class="p3">
<span>Postupajući po nalozima Višeg suda u Podgorici iz ukidnog rješenja Kž.br.1368/12 od 06.03.2013. godine sud je dana 22.04.2013. godine zakazao glavni pretres i istog dana donio odluku u ovoj krivičnopravnoj stvari. </span>
</p>
<p class="p3"></p>
<p class="p3">
<span>U svojoj odbrani optuženi M Gje izjavio da je kritičnog dana bio na ručku kod prijatelja, gdje je popio 3-4 čaše vina, nakon čega je krenuo u svoj iznajmljeni stan u naselju U svojim vozilom marke O A reg. oznaka TV  . Prešao je preko mosta idući od K ka U, kada je skrenuo na sporedni put udario je u prikolicu i sledeće čega se sjeća jeste da su došli policajci i da su mu tražili dokumenta a kada su ga pitali jeli on kriv za saobraćajnu nezgodu rekao je da jeste, a same saobraćajne nezgode se ne sjeća. Naveo je da nikada ranije usljed alkohola nije imao nezgodu ili prekršaj, te da inače nije sklon alkoholu. Izjavio je da je penzioner, da boluje od pritiska 15 godina i pije lijekove. Istakao je ad se kaje i da mu je žao zbog svega što se desilo, a da je s oštećenom u dobrim odnosima. </span>
</p>
<p class="p3"></p>
<p class="p3">
<span>U dokaznom postupku koji je proveden radi rasvjetljenja ove krivično pravne stvari i krivice optuženog sud je proveo sljedeće dokaze, na saglasnost stranaka pročitao: iskaz svjedoka-oštećene E V sa zapisnika pred zamjenikom ODT-a Kotor od 30.01.2012. godine i zapisnika o glavnom pretresu od 17.05.2012. godine, svjedoka T M sa zapisnika pred zamjenikom ODT-a Kotor od 30.01.2012. godine i zapisnika o glavnom pretresu od 17.05.2012. godine, pročitao: zapisnik o uvidjaju saobraćajne nezgode UP Tivat od 23.01.2012.g. sa skicom lica mjesta, izvještaj ljekara o povredama bolnice R od 1.02.2012.g., na sagasnost stranaka pročitao nalaz i mišljenje sudskog vještaka medicinske struke dr. K N od 21.03.2011.g.,  izvještaj KCCG br.A 143 i A 144 od 8.2.2012.g., na sagasnost stranaka pročitao nalaz i mišljenje sudskog vještaka saob. struke  Đ V od 05.03.2012.g., pročitao izvod iz kaznene evidencije za optuženog M G MUP-a Vranje od 7.2.2012.g.</span>
</p>
<p class="p3"></p>
<p class="p3">
<span>Svjedok-oštećena E V je izjavila da je dana 22.01.2012. godine ispred porodične kuće u naselju T njen brat parkirao svoje vozilo "G 2" sa prikolicom iza istog i to uz ogradu zauzimajući malim dijelom lokalni put koji vodi kroz naselje. Slobodni dio puta je bio dovoljan za odvijanje saobraćaja, s obzirom da je prije toga tuda prošao jedan kamion. Ona se nalazila iza prikolice, sa njene zadnje strane, istovarala je drva i gazila je na proširenje pored puta, a na asfalt nije. Sljedeće čega se sjeća jeste da se našla u bolnici u R. Samog kontakta se ne sjeća, tako da ne zna je li pala usljed kontakta vozila osumnjičenog i njenog tijela ili je isti vozilom udario u prikolicu, a prikolica u nju. Izjavila je da je optuženi za četiri mjeseca samo jednom pitao kako je. Pridružila se krivičnom gonjenju, a nije postavila imovinsko pravni zahtjev.</span>
</p>
<p class="p3"></p>
<p class="p3">
<span>Svjedok T M je izjavila da je kritičnog dana pomagala svojoj kćerki V da prenese drva iz prikolice koja je bila postavljena uz ogradu pored kuće i malim dijelom zauzimala površinu lokalnog puta. Ona i V su bile iza prikolice i nisu stajale na putu. Ona je bila zauzeta iznošenjem drva iz prikolice kada je u jednom trenutku čula udar, okrenula se i vidjela da je V u prikolici bez svijesti. Sam trenutak udara u nju nije vidjela. Vasiljka je na tom mjestu stajala nekih sat vremena  prije kritičnog događaja, odnosno iznosila je drva iz prikolice. </span>
</p>
<p class="p3"></p>
<p class="p3">
<span>Iz zapisnika o uviđaju saobraćajne nezgode UP Tivat od 23.01.2012.g. sa skicom lica mjesta proizilazi da su ovlašćeni službenici navedene policije izvršili uviđaj  na licu mjesta saobraćajne nezgode na lokalnom putu koji vodi ka naselju T, širina puta 4.20m, put sa uzdužnim nagibom, suv, vidljivost dobra, gdje postoji ulična rasvjeta, bez udarnih rupa i oštećenja. U ovoj saobraćajnoj nezgodi su učestovali E V  koja je teško povrijeđena i M G - vozač, koji nije povrijeđen, a u čijoj krvi je pronađeno prisustvo alkohola. </span>
</p>
<p class="p3"></p>
<p class="p3">
<span>Iz izvještaja ljekara o povredama bolnice R od 1.02.2012.g. proizilazi da su u navedenoj ustanovi ošt. E V konstatovane povrede koje je zadobila u predmetnoj saobraćajnog nezgodi. </span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka medicinske struke dr. K N  od 21.03.2011.g. proizilazi da je ista zadobila sljedeće povrede: prelom desne lisnjače, prelom lijeve butne kosti u predjelu male kvrge lijeve butne kosti, nagnječenje glave sa nagnječno-razdernom ranom u predjelu glave i potres mozga, a koje povrede u svom zbiru predstavljaju tešku tjelesnu povredu. Prelom desne lisnjače, prelom lijeve butne kosti i potres mozga predstavljaju sami za sebe tešku tjelesnu povredu, dok ostale povrede predstavljaju same za sebe laku tjelsenu povredu. </span>
</p>
<p class="p3"></p>
<p class="p3">
<span>Iz izvještaja KCCG br.A 143 i A 144 od 8.2.2012.g. proizilazi da je u krvi optuženog M G koja je izvađena dana 22.01.2012. godine po metodi Widmark nađeno 1,76 promila apsolutnog alkohola. </span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka saobraćajne struke Đ V od 05.03.2012.g. proizilazi da je do nezgode došlo na način što je vozač vozila "O A" Tv   ostvario nalet na zaustavljenu prikolicu uz desnu ivicu kolovoza nakon čega je prikolica ostvarila kontakt sa pješakinjom koja je stajala pored prikolice van operativne površine kolovoza. Vozač je imao vremensko-prostornih uslova da izbejgne nezgodu, ili kočenjem, jer bi zaustavni put vozila bio kraći od donje granice svjetlosnog snopa srednjeg svjetla sa kojeg rastojanja je vozač imao uslova da uoči zaustavljenu prikolicu, ili izmicanjem vozila ulijevo. Ovakav način upravljanja vozilom od strane vozača vozila "O A" TV   smatra se greškom u dijelu što način upravljanja vozilom i brzinu kretanja nije prilagodio uslovima saobraćaja i stanju puta i osnovni je i jedini uzrok nastanka predmetne saobraćajne nezgode. Kod pješakinje nema elemenata koji su uticali na nastanak predmetne saobraćajne nezgode.</span>
</p>
<p class="p3"></p>
<p class="p3">
<span>Iz izvoda iz kaznene evidencije za optuženog M G  MUP-a V od 7.2.2012.g. proizilazi da isti nije ranije osuđivan. </span>
</p>
<p class="p3"></p>
<p class="p3">
<span>Cijeneći sve izvedene dokaze pojedinačno, kao i u njihovoj međusobnoj povezanosti, kao i u odnosu na odbranu optuženog sud je utvrdio činjenično stanje navedeno u izreci odluke. </span>
</p>
<p class="p3"></p>
<p class="p3">
<span>Ovakvo činjenično stanje sud je utvrdio na osnovu svih provedenih dokaza, koji su međusobno saglasni, iskaza svjedoka - oštećene E V , svjedoka T M, navoda odbrane optuženog, nalaza i mišljenja vještaka saobraćajne struke, kao i ostalih pismenih dokaza. U svojoj odbrani optuženi M je objasnio da je kritične prilike bio kod prijatelja na ručku gdje je konzumirao alkohol, odnosno vino nakon čega je krenuo u svoj stan u U, gdje je došlo do saobraćajne nezgode, a koje se on detaljno ne sjeća, ali se sjeća da je prešao preko mosta idući od K ka U i kada je skrenuo na sporedni put udario je u prikolicu i sledeće čega se sjeća jeste da su došli policajci i da su mu tražili dokumenta,a na njihovo pitanje da li je on kriv za saobraćajnu nezgodu, rekao im je da jeste. Svjedok-oštećen R V je u svom za sud uvjerljivom sjedočkom iskazu objasnila način na koji je došlo do saobraćajne nezgode u kojoj je zadobila povrede i to tako što je na lokalnom putu koji vodi ka U istovarala drva iz prikolice vozila koje je bilo parkirano na putu (s tim što je ostalo dovoljno slobodnog puta sa odvijanje saobraćaja za druga vozila), kada je naišao optuženi i udario je, odnosno kako je ista objasnila najvjerovatnije je isti udario u prikolicu, a ona potom u nju. Ovakav iskaz oštećene potvrđuje i svjedok T M koja je kritične prilike bila s oštećenom, međutim nije vidjela momenat kada je optuženi vozilom udario u oštećenu, odnosno prikolicu, ali je čula udar i potom vidjela onesvješćenu oštećenu. Dovodeći u vezu odbranu optuženog Mladenova s iskazima ovih svjedoka, odnosno oštećene, nesporno je da je optuženi udario prvo u prikolicu, koja je potom udarila oštećenu E V i prouzrokovala joj tjelesne povrede. </span>
</p>
<p class="p3"></p>
<p class="p3">
<span>Navedeno je potvrđeno nalazom i mišljenjem vještaka saobraćajne struke koji je sud u cjelosti kao stručan i objektivan prihvatio i na osnovu kojeg je utvrdio da je do nezgode došlo, jer je optuženi M - vozač vozila "O S" Tv   ostvario nalet na zaustavljenu prikolicu uz desnu ivicu kolovoza nakon čega je prikolica ostvarila kontakt sa pješakinjom - oštećenom koja je stajala pored prikolice van operativne površine kolovoza, a imao vremensko-prostornih uslova da izbjegne nezgodu, ili kočenjem, jer bi zaustavni put vozila bio kraći od donje granice svjetlosnog snopa srednjeg svjetla sa kojeg rastojanja je optuženi imao uslova da uoči zaustavljenu prikolicu, ili izmicanjem vozila ulijevo. Ovakavo upravljanje vozilom od strane optuženog, kao vozača vozila "O A" TV   je greška u dijelu što način upravljanja vozilom i brzinu kretanja nije prilagodio uslovima saobraćaja i stanju puta i osnovni je i jedini uzrok nastanka predmetne saobraćajne nezgode.</span>
</p>
<p class="p3"></p>
<p class="p3">
<span>Prema tome, optuženi je postupao protivno čl.31 st.1 Zakona o bezbjednosti saobraćaja na putevima, u kojem je predviđeno da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima može da predvidi. U konkretnom slučaju optuženi brzinu kretanja vozila nije prilagodio navedenim saobraćanim uslovima, zbog čega je i došlo do saobraćajne nezgode. </span>
</p>
<p class="p3"></p>
<p class="p3">
<span>Pored prethodno navedene, optuženi je prekršio i odredbu čl. 200 st. 1 Zakona o bezbjednosti saobraćaja na putevima koja predviđa da vozač ne smije da upravlja vozilom u saobraćaju na putu, niti da počne da upravlja vozilom ako je pod dejstvom alkohola. Za vrijeme predmetne saobraćajne nezgode optuženi je bio u stanju alkoholisanosti, odnosno u pijanom stanju, kako je to i on sam potvrdio (s obzirom da je na ručku kod prijatelja, gdje je popio 3-4 čaše vina), a što je takođe potvrđeno i izvještajem KCCG br.A 143 i A 144 od 8.2.2012.g. na osnovu kojeg je utvrđeno da je u vrijeme saobraćajne nezgode u krvi optuženog bilo 1,76 promila apsolutnog alkohola. </span>
</p>
<p class="p4">
<span>Uticaj alkoholisanosti optuženog na saobraćajnu nezgodu ogleda se u svijesti optuženog da zabranjena posledica može nastupiti, odnosno da može ugroziti javni saobraćaj, na šta je on i pristao, s obzirom da je isti bio svjestan da u alkoholisanom stanju ne može bezbjedno upravljati motornim vozilom, te je u odnosu na krivično djelo ugrožavanje javnog saobraćaja optuženi postupao s eventualnim umišljajem, a olako je držao da to teže posledice (teške tjelesne povrede oštećene) neće doći ili da će istu moći spriječiti, pa je u odnosu na navedenu posledicu postupao sa svjesnim nehatom. Tjelesne povrede koje je oštećena E V zadobila u ovoj saobraćajnoj nesreći utvrđene su na osnovu izvještaja Bolnice R i nalaza i mišljenja vještaka medicinske struke, a to su: prelom desne lisnjače, prelom lijeve butne kosti u predjelu male kvrge lijeve butne kosti, nagnječenje glave sa nagnječno-razdernom ranom u predjelu glave i potres mozga, a koje povrede u svom zbiru predstavljaju tešku tjelesnu povredu, kako to okvalifikovao vještak medicinske struke.</span>
</p>
<p class="p4">
<span>Iako je osnovni uzrok predmetne saobraćajne nezgode neprilagođavanje načina upravljanja vozilom i brzine kretanja uslovima saobraćaja i stanju puta, optuženi se nije smio uključiti u saobraćaj u stanju alkoholisanosti, odnosno isti je u momentu kada je sjeo za volan bio svjestan da je pod dejstvom alkohola (jer je prethodno kod prijatelja konzumirao vino i to 3-4 čaše), te da u takvom stanju uopšte ne smije da sjedne za volan, zbog čega su se u radnjama optuženog ostvarila sva bitna obilježja bića krivičnog djela teškog djela protiv bezbjednosti javnog saobraćaja iz člana 348. st.1. u vezi sa krivičnim djelom ugrožavanja javnog saobraćaja iz čl. 339. st.1. Krivičnog zakonika.</span>
</p>
<p class="p4">
<span>Prilikom odluke o krivičnoj sankciji sud je u smislu čl.42 Krivičnog zakonika cijenio sve okolnosti koje utiču da kazna bude veća ili manja, pa je kao olakšavajuće okolnosti na strani optuženog cijenio da je isti starije životne dobi, penzioner, te da ranije nije osuđivan, izraženo kajanje zbog učinjenog, a koje okolnosti su za sud imale karakter naročito olakšavajućih okolnosti, dok pridruživanje oštećene krivičnom gonjenju sud nije cijenio kao otežavajuću okolnost, obzirom da je to zakonsko pravo oštećenog da iskaže svoj stav u odnosu na nastale poslijedice krivičnog djela, tako da otežavajućih okolnosti na strani optuženog nije bilo. Imajući u vidu navedene okolnosti sud je optuženom utvrdio kaznu zatvora u trajanju od četiri mjeseca, pri čemu su primijenjene odredbe čl.45 i 46 Krivičnog zakonika o ublažavanju kazne i istovremeno odredio da se ista neće izvršiti ukoliko optuženi za vrijeme od dvije godine od dana pravosnažnosti presude ne učini novo krivično djelo. Sud je mišljenja da će se i uz prijetnju kaznom zatvora (koja je ublažena) dovoljno vaspitno uticati na optuženog da ne vrši ovakva, kao ni slična krivična djela, a imajući u vidu njegovu ličnost i raniji život, odnosno da će se ostvariti ciljevi specijalne prevencije i svrha iz čl.52 Krivičnog zakonika u okviru opšte svrhe krivičnih sankcija iz čl.4 KZ.</span>
</p>
<p class="p4">
<span>Sud je takođe utvrdio da će se u slučaju opozivanja uslovne osude u utvrđenu kaznu zatvora optuženom uračunati i vrijeme provedeno u pritvoru po rješenju sudije za istragu ovog suda Kri.br.11/12 od 23.01.2012. godine u periodu od 23.01.2012. godine do 02.02.2012. godine shodno čl.51 Krivičnog zakonika. </span>
</p>
<p class="p4">
<span>Na osnovu svega navedenog te primjenom čl. 4, 8, 13, 15, 36, 42, 45, 46, 51, 52, 53 i 54. Krivičnog zakonika i čl. 227, 229 i 374. ZKP-a riješeno je kao u dispozitivu presude.</span>
</p>
<p class="p4">
<span>Sud je obavezao optuženog na plaćanje troškova krivičnog postupka u iznosu od 154,00 eura (troškovi vještaka medicinske i saobraćajne struke), kao i na plaćanje sudskog paušala u iznosu od 55,00 eura u korist Budžeta Crne Gore na žiro račun br. 832-16-52, u roku od dva mjeseca od dana pravosnažnosti presude, a dokaz o uplati dostaviti ovom sudu s pozivom na broj K.104/13/12.</span>
</p>
<p class="p1">
<span class="s1">OSNOVNI SUD U KOTORU</span>
</p>
<p class="p1">
<span class="s1">Dana, 22.04.2013. godine</span>
</p>
<p class="p3"></p>
<p class="p3">
<span class="s1">Zapisničar,	                                                                   S U D I J A</span>
</p>
<p class="p3">
<span class="s1">Tamara Počanić                                                    Danijela Samardžić s.r .</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA: Protiv ove presude ima se pravo žalbe Višem sudu u Podgorici u roku od 15 dana od dana prijema iste, a preko ovog suda. </span>
</p>
<p class="p3"></p>
<p class="p3"></p>
<p class="p3">
<span class="s1">DNA: ODT Kotor, optuženom, braniocu, u spise. </span>
</p>
<p class="p3"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p1"></p>
<p class="p1"></p>
<p class="p3"></p>
<p class="p3"></p>
<p class="p6"></p>
<p class="p6"></p>
<p class="p7"></p>


</body>
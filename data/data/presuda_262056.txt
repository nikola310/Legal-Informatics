<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 41/2017</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke kao zapisničara, u predmetu protiv optuženog S. G.</span><span class="span2">, </span><span class="span1">koga brani B. M., advokat iz P., po službenoj dužnosti,</span><span class="span2"> </span><span class="span1">zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br.</span><span class="span1"> 12/2017 od 21.03.2017. godine</span><span class="span1">, koju je na glavnom pretresu zastupala Tatjana Begović, državni tužilac VDT-a u Podgorici, nakon održanog usmenog i javnog glavnog pretresa završenog dana 08.09.2017. godine, u prisustvu zastupnika optužbe, optuženog i njegovog branioca, dana 19.09.2017. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi: S. G., zvaniI "N.", i "N.", JMBG ..., od oca R. i majke Z., rodjene N., rodjen .... godine u N...-R. S..., sa prebivalištem u selu P..., Republika S..., povremeno boravi u B...-B..., državljanin Republike S..., razveden, otac dva punoljetna djeteta, završio srednju mašinsku školu, gradjevinski radnik, lošeg imovnog stanja, osudjiva i to: presudom Opštinskog suda u Nišku, K-1/96 od 19.09.1996. godine, zbog krivičnog djela iz čl. 33. stav. 2. ZOOM-a RS, i osudjen na kaznu zatvora u trajanju od 3 mjeseca, uslovno na 1 godinu, kojom mu je izrečena mjera bezbjednosti oduzimanje predmeta izvršenja krivičnog djela, presudom Okružnog suda u Nišu broj K-3/01 od 07.03.2002. godine, zbog krivičnog djela iz čl. 168. st. 1. KZ RS, kojom je osudjen na kaznu zatvora u trajanju od 10 mjeseci,  presudom Inostranog suda u Kotoru K-18/15 od 29.05.2015. godine, zbog krivičnog djela ugrožavanje sigurnosti u produženom trajanju iz čl. 168. st. 1. KZ, u vezi čl 49. KZ i osudjen nakaznu zatvora u trajanju od 30 dana, uslovno na 1 godinu i presudom Osnovnog suda u Kotoru, zbog krivičnog djela razbojništvo iz čl. 242. st. 1. Krivičnog zakonika Crne Gore i osudjen na kaznu zatvora od jedne godine, u pritvoru od dana 13.02.2017. godine od 19,00 časova.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 13.02.2017. godine, u B..., u stanu u kojem živi, u ul. B.... br. ..., neovlašćeno radi dalje prodaje držao opojne droge kokain i marihuanu - supstance proglašene za opojne droge Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je navedenog dana, u fioci u dnevnoj sobi, držao sakrivene opojne droge </span><span class="span1">kokain i marihuanu i to opojnu drogu kokain, upakovanu u tri pvc kesice, neto masa 0,696 grama, 0,748 grama i 0,661 grama i opojnu drogu marinuanu, a od koje je dio bio upakovan u jedan pvc zamotuljak mase 0,552 grama, dok je drugi dio pronadjen u rasutom stanju, ukupne mase 17,703 grama, kao i dvije vage za precizno mjerenje, koju opojnu drogu i vage su ovlašćeni službenici policije CB Budva prilikom pretresa stana okrivljenog pronašli i oduzeli, a predmetna droga je bila namijenjena daljoj neovlašćenoj prodaji,</span>
</p>
<p>&nbsp;</p>
<p>
<span class="span1">                       - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1"> </span><span class="span1">Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36, 42. i  51. Krivičnog zakonika Crne Gore, te odredbi čl. 226, 229. i 374. Zakonika o krivičnom postupku</span>
</p>
<p>
<span class="span1">                                                     O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od </span><span class="span1">2 (dvije) godine</span><span class="span1">, u koju kaznu mu se uračunava vrijeme provedeno u pritvoru počev od 13.02.2017 . godine od 19,00 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 150,00 eura, kao i na ime troškova medicinskog vještačenja po vještaku neuropsihijatru prof. dr. S. M., plati novčani iznos od 55,00 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p>
<span class="span1">I. Na osnovu čl. 75. i čl. 300. st. 7. Krivičnog zakonika Crne Gore, sud optuženom i z r i č e:</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">I to: 2,105 grama opojne droge kokain i 18,255 grama opojne droge marihuana, kao predmeta izvršenja krivičnog djela, </span><span class="span1">koja opojna droga se ima uništiti nakon pravosnažnosti presude,</span><span class="span1"> kao i dvije vage za precizno mjerenje,</span><span class="span1"> kao sredstava upotrijebljenih za izvršenje krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.</span><span class="span1"> 12/2017 od 21.03.2017. godine</span><span class="span1">, optuženom S. G., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika,  pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Optuženi je u svojoj odbrani u prethodnom postupku naveo, da su opojne droge i vage koje je policija pronašla u stanu u kojem je živio njegove, i da je istu kupio za ličnu upotrebu. Objasnio je, da svakih 7-8 dana, a ponekad i 10 dana, od jednog lica, </span><span class="span1">čiji identitet nije htio da saopšti, za svoje potrebe kupuje oko 25 grama marihuane, za što plaća 100,00 eura i tri grama kokaina za 200,00 eura, jer mu se na taj način više isplati, a koja droga mu traje nekih 7-8 dana. Dalje je naveo, da sebe ne smatram zavisnikom, da marihuanu obično konzmira uveče pred spavanje i to jedan džoint, a kokain uzima svako jutro prije posla i to jednu liniju, koja sadrži 1/4 grama. Dalje je naveo i objasnio, da marihuanu kupuje upakuvanu u jedno pakovanje od pvc-a, kao i kokain, da kokain kući miksa sa biljnim praškom, koji mu je jedan momak dao, i za koji mu je rekao da je kupljen u apoteci, nakon čega dobije za 30% veću količinu kokaina, a sve kako bi ublažio njegovo dejstvo, obzirom da je kokain dosta jak, da marihuanu i kokain konzumira dvadesetak godina unazad, ali da se nikada nije liječio, iz kog razloga ne posjeduje medicinsku dokumentaciju, jer sto posto nije zavisnik. Dalje je naveo, da je jednu vagu kupio kod kineza za 5 eura, a drugu 5-6 godina unazad, koja mu je služila za mjerenje srebrnog nakita koji prodaje ljeti u vrijeme sezone. Objasnio je, da u selu P. u Srbiji ima majku, a da u Crnu Goru dolazi zbog posla, da mu u Budvi živi bivša supruga, sa kojom ima dvoje djece, te da i njima pomaže, zaradjujući kao gradjevinski radnik radeći na gradjevinama i da je bio ugovorio jedan posao na izradi fasade zgrade gdje je trebalo da zaradi više novca. Dalje je  naveo, da stan koji je iznajmio plaća 150,00 eura mjesečno, da pomaže djecu koliko može, da su i marihuana i kokain, kao i digitalna vaga pronadjeni u istoj fioci koja se nalazila u dnevnoj sobi. </span>
</p>
<p>&nbsp;</p>
<p>
<span class="span1">Na glavnom pretresu optuženi je ponovio svoju odbranu iz prethodnog postupka, s tim što je objasnio, da se konkretno bavi krečenjem i gletovanjem, da ima ekipu od 4-5 ljudi, sa kojima obavlja taj posao, da kad ima posla radi 10-12 sati dnevno i danju i noću, obzirom, da su ponekad za jedan dio posla bolji noćni uslovi, te da od novca koji zaradi na taj način zadovoljava svoje potrebe, izmedju ostalog i za nabavku opojne droge, a da jedan dio novca šalje za školovanje djece. Negirao je da mu je namjera bila da opojnu drogu prodaje, jer se radilo o maloj količini koja je njemu dovoljna za 7-8 dana. Dalje je naveo i objasnio, da je 2015. godine, od strane Osnovnog suda u Kotoru osudjen zbog izvršenja krivičnog djela razbojništvo na kaznu zatvora u trajanju od 1 godine i da je tu kaznu izdržao sredinom jula 2016. godine.</span>
</p>
<p>&nbsp;</p>
<p>
<span class="span1">Branilac optuženog je u završnoj riječi navela, da provedenim dokazima na glavnom pretresu nije na nesumnjiv način utvrdjeno, da je optuženi predmetnu opojnu drogu držao radi dalje prodaje, pa je predložila sudu da u sumnji o postojanju svih činjenica koje čine obilježje predmetnog krivičnog djela, donese presudu koja je povoljnija za optuženog i istog oslobodi od optužbe.</span>
</p>
<p>&nbsp;</p>
<p>
<span class="span1">Optuženi je u cjelosti prihvatio završnu riječ branioca.</span>
</p>
<p>
<span class="span1">Sud je u dokaznom postupku pročitao zapisnik o pretresanju stana i drugih prostorija Uprave policije CB Budva, SKP 68 br. 02-240/17-1797 od 13.02.2017. godine, potvrdu Uprave policije CB Budva o privremeno oduzetim predmetima od 13.02.2017. godine, na ime optuženog S. G., izvršio uvid u zdrastveni karton ZIKS-a Podgorica, na ime optuženog S. G., pročitao službenu zabilješku Uprave policije CB Budva od 13.02.2017. godine, izvještaj o hemijskom vještačenju Forenzičkog centra u Danilovgradu broj 760/17 od 28.02.2017. godine i izvršio uvid u fotodokumentaciju koja je sastavni dio izvještaja, saslušao vještaka neuropsihijatra prof. dr. S. M., te pročitao izvod iz KE za optuženog MUP-a RS od 04.04.2017. godine.</span>
</p>
<p>&nbsp;</p>
<p>
<span class="span1">Iz sadržine Zapisnika o pretresanju stana i drugih prostorija Uprave policije CB Budva SKP 68 br. 02-240/17-1797 od 13.02.2017. godine, proizilazi, da su ovlašćeni policijski službenici tog Centra bezbjednosti, navedenog dana postupajući po naredbi Osnovnog suda u Kotoru, izvršili pretres stana koje je koristio optuženi S. G. u B..., ul. B...i tom prilikom pronašli papirni zamotuljak sa nepoznatom praškastom matetrijom bijele boje, tri pvc zamotuljka sa nepoznatom praškastom materijom, jedan pvc zamotuljak sa sadržinom nepoznate biljne materije, manju količinu biljne materije koja je bila neupakovana, dvije vage za precizno mjerenje i to jednu crne boje i drugu zelene boje, veći pvc zamotuljak sa nezpoznatom materijom bijele boje, baterijsku šrafilicu marke "Elineli" crne boje, brusilicu marke "Makita" zelene boje, čitač knjiga marke "Sony", fotoaparat marke "Fudži", kutiju sa municijom cal. 9 mm sa 29 metaka, mobilni telefon NN marke i mobilni telefon marke "Nokia" sive boje. </span>
</p>
<p>&nbsp;</p>
<p>
<span class="span1">Iz sadržine Potvrde o privremeno oduzetim predmetima Uprave policije CB Budva, od 13.02.2017. godine, proizilazi, da su ovlašćeni policijski službenici navedenog Centra bezbjednosti od optuženog S. G. privremeno oduzeli: papirni zamotuljak sa nepoznatom praškastom matetrijom bijele boje, tri pvc zamotuljka sa nepoznatom praškastom materijom, jedan pvc zamotuljak sa sadržinom nepoznate biljne materije, manju količinu biljne materije koja je bila ne upakovana, dvije vage za precizno mjerenje i to jednu crne boje i drugu zelene boje, veći pvc zamotuljak sa nezpoznatom materijom bijele boje, baterijsku šrafilicu marke "Elineli" crne boje, brusilicu marke "Makita" zelene boje, čitač knjiga marke "Sony", fotoaparat marke "Fudži", kutiju sa municijom cal. 9 mm sa 29 metaka, mobilni telefon NN marke i mobilni telefon marke "Nokia" sive boje.</span>
</p>
<p>&nbsp;</p>
<p>
<span class="span1">Iz Izvještaja o hemijskom vještačenju Forenzičkog centra u Danilovgradu broj 760/17 od 28.02.2017. godine, utvrdjuje se, da su tom centru na vještačenje dostavljeni: tri ručno pravljena zamotuljka plastične kese sa sadržajem praškaste materije bijele boje, neto masa m1=0,696 grama, m2=0,748 grama, m3=0,661 grama, zatim jedan ručno pravljeni zamotuljak sa sadržajem praškaste materije prljavo bijele boje, neto mase 5,055 grama, jedan ručno pravljeni zamotuljak sa sadržajem sasušene biljne materije tamno zelene boje, karakterističnog opojnog mirisa, neto mase 0,552 grama, rasuta sasušena biljna materija tamno zelene boje karakterističnog opojnog mirisa, neto mase 0,441 gram, rasuta sasušena biljna materija tamno zelene boje karakterističnog opojnog mirisa, neto mase 17,292 grama, dvije vage i dvije plastične kese. Na osnovu karakteristične morfološke gradje u dostavljenom biljnom materijalu konstatovano je da isti potiče od biljke čiji je botanički naziv "Cannabis Sativa" poznatija kao marihuana, dok je hemijskom analizom biljnog materijala utvrdjeno, da isti u sebi sadrži psihoaktivnu supstancu "Tetrahidrocanabiol-THC" u koncentraciji iznad 0,2%. Nadalje, iz nalaza se utvrdjuje, da je hemijskom analizom praškaste materije bijele boje sadržane u tri ručno pravljena zamotuljka od pvc kese, dokazano prisustvo kokaina, u jedno ručno pravljenom zamotuljku praškaste materije prljavo bijele boje, prisustvo laktoze, dok je na digitalnoj vagi crne boje dokazano prisustvo  THC-a i kokaina, a na digitalnoj vagi zelene boje prisustvo THC-a, kao i u dvije plastične kese, a koje supstance mogu da izazovu promjene ili poremećaj fizičkog i mentalnog zdravlja čovjeka i nalaze se u Pravilniku o utvrdjivanju spiska droga i psihotropnih supstanci i bilja, koje se može koristiti za proizvodnju droga ("Sl. list CG" br. 56/2012). Bliži izgled dostavljenih uzoraka i digitalnih vaga koji su bili predmet </span><span class="span1">vještačenja prikazano je u fotodokumentaciji koja je sastavni dio izvještaja o vještačenju, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Sud je izvještaj o hemijskom vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Službene zabilješke Uprave policije CB Budva broj 240/17-4-49 od 13.02.2017. godine, sačinjena od strane policijskih službenika V. S. i Đ. M. proizilazi, da je optuženi S. G. odbio da da krv i urin radi testiranja na prisustvo psihoaktivnih supstanci. </span>
</p>
<p>&nbsp;</p>
<p>
<span class="span1">Saslušan na glavnom pretresu stalni sudski vještak medicinske struke neuropsihijatar prof. dr. S. M., a nakon analize zdrastvenog kartona ZIKS-a od 15.02.2017. godine, na ime optuženog S. G., u koji je sud izvršio uvid, te neposrednim pregledom optuženog utvrdio, da isti ne boluje od trajnog duševnog oboljenja, niti ispoljava simptome težeg duševnog poremećaja, dok su intelektualni kapaciteti na nivou prosječni, da je optuženi tokom boravka u Istražnom zatvoru u više navrata pregledan od strane psihijatra i da je konstatovana dijagnoza "politoksikomanska zavisnost" od više psihoaktivnih supstanci, prvenstveno marihuane, povremeno kokaina i upotrebe alkohola, a da je prilikom pregleda optuženi dao detaljan opis vremenskog perioda, kao i količine konzumiranja psihoaktivnih supstanci, prvenstveno kokaina oko pola grama dnevno i marihuane u neodredjenim količinama. Na osnovu analize medicinske dokumentacije i neposrednog pregleda, vještak je zaključio, da kod optuženog postoji toksikomanska zavisnost o psihoaktivnim supstancama (kokainu i marihuani), a koja zavisnost se ne ispoljava sa sekundarnim simptomima i spoljašnjim znakovima, već se u konkretnom slučaju radi o psihičkoj zavisnosti, iz kog razloga se nakon pregleda ne može objektivizirati, da li neko lice uzima psihoaktivne supstance, a posebno kod činjenice, da u konkretnom slučaju optuženi ima manjkav uvid u stanje zavisnosti o psihoaktivnim supstancama, obzirom da sebe ne smatra zavisnikom, nasuprot onome što proizilazi iz medicinske dokumentacije i što je optuženi saopštio prilikom pregleda. Vještak je objasnio, da svi podaci koji proizilaze iz zdravstvenog kartona ZIKS-a predstavljaju anamnestičke podatke koje je optuženi saopštio psihijatrima prilikom pregleda, a činjenica konstatovana u dokumentaciji, da je optuženi pozitivan na "PAS" ne znači da su kod istog vršene labaratorijske analize, kako bi se utvrdilo da li je isti neposredno prije pregleda konzumirao opojne droge, već se radi o konstataciji ljekara opšte prakse prilikom pregleda optuženog na prijemu u Istražni zatvor, a koja konstatacija je rezultat kazivanja optuženog. Dalje je objasnio, da se kasnije dijagnoza dva ljekara psihijatra koja su pregledala optuženog, isključivo baziraju na podacima koje im je on saopštio, obzirom na to, da kod vrste psihoaktivnih supstanci, koje je optuženi naveo da konzumira (kokain i marihuana), ne postoje spoljne manifestacije, na osnovu kojih bi se moglo zaključiti, da lice zaista i konzumira te opojne droge, osim neposrednog pregleda nakon konzumiranja istih i to na osnovu tjelesnih simptoma i ponašanja. Vještak je dalje naveo i objasnio, da psihička zavisnost kod uzimanja kokaina i marihuane usljed naglog prekida uzimanja dovodi do apstinencijalnih kriza koje nastupaju u periodu od 2-3 dana, sa manifesnim tjelesnim simptomima u vidu, lupanja srca, pojačanog znojenja, napetosti itd., ali da u konkretnom slučaju u medicinskoj dokumentaciji ZIKS-a nije konstatovano, da kod optuženog postoje simptomi apstinencijalne krize prilikom prvog pregleda, koji je obavljen 17.02.2017. godine, a koji simptomi su morali biti konstatovani.</span>
</p>
<p>&nbsp;</p>
<p>
<span class="span1">Iz sadržine Izvoda iz kaznene evidencije za optuženog, Ministarstva unutrašnjih poslova R. Srbije, od 26.04.2017. godine, utvrdjuje se da je optuženi osudjivan i to: </span><span class="span1">presudom Opštinskog suda u Nišku, K-1/96 od 19.09.1996. godine, zbog krivičnog djela iz čl. 33. stav. 2. ZOOM-a RS, i osudjen na kaznu zatvora u trajanju od 3 mjeseca, uslovno na 1 godinu, kojom mu je izrečena mjera bezbjednosti oduzimanje predmeta izvršenja krivičnog djela, presudom Okružnog suda u Nišu broj K-3/01 od 07.03.2002. godine, zbog krivičnog djela iz čl. 168. st. 1. KZ RS, kojom je osudjen na kaznu zatvora u trajanju od 10 mjeseci,  presudom Inostranog suda u Kotoru K-18/15 od 29.05.2015. godine, zbog krivičnog djela ugrožavanje sigurnosti u produženom trajanju iz čl. 168. st. 1. KZ, u vezi čl 49. KZ i osudjen nakaznu zatvora u trajanju od 30 dana, uslovno na 1 godinu. </span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, te sve provedene dokaze, kako pojedinačno tako i u njihovoj medjusobnoj povezanosti, ovaj sud nalazi, da je optuženi S. G. izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st.1. Krivičnog zakonika Crne Gore, na način, u vrijeme i na mjesto kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrđeno, da je optuženi S. G., dana  13.02.2017. godine, u B..., u iznajmljenom stanu koji se nalazi u ul. B... broj ..., radi prodaje držao opojnu drogu kokain upakovan u tri pvc kesice, neto masa 0,696 grama, 0,748 grama i 0,661 gram, kao i opojnu drogu marihuanu, od koje je jedan dio bio upakovan u pvc zamotuljak, neto mase 0,552 grama, a preostali dio u rasutom stanju neto mase 17,703 grama, a koju opojnu drogu, kao i dvije digitalne vage za precizno mjerenje su pronašli ovlašćeni policijski službenici CB Budva prilikom pretresa stana u kojem je živio optuženi. </span>
</p>
<p>&nbsp;</p>
<p>
<span class="span1">Naprijed navedeno činjenično stanje, ovaj sud je nesumnjivo utvrdio, iz sadržine zapisnika o pretresanju stana i drugih prostorija Uprave policije CB Budva od 13.02.2017. godine, te sadržine potvrde o privremeno oduzetim predmetima. Naime, iz sadržine predmetnog zapisnika nesumnjivo proizilazi, da su policijski službenici CB Budva, postupajući po naredbi sudije za istragu Osnovnog suda u Kotoru, dana 13.02.2017. godine, izvršili pretres stana koji je koristio optuženi S. G. na adresi ul. B... br. ..., u B... i tom prilikom u stanu pronašli papirni zamotuljak sa nepoznatom praškastom matetrijom bijele boje, tri pvc zamotuljka sa nepoznatom praškastom materijom, jedan pvc zamotuljak sa sadržinom nepoznate biljne materije, manju količinu biljne materije koja je bila neupakovana, dvije vage za precizno mjerenje i to jednu crne boje i drugu zelene boje, kao i veći pvc zamotuljak sa nezpoznatom materijom bijele boje, a koje predmete su privremeno oduzeli od optuženog, kako to nesumnjivo proizilazi iz sadržine potvrde o privremeno oduzetim predmetima Uprave policije CB Budva od 13.02.2017. godine. Ovakvo utvrdjeno činjenično stanje, nije sporio ni optuženi u navodima svoje odbrane. </span>
</p>
<p>&nbsp;</p>
<p>
<span class="span1">Vrstu i količinu opojne droge, sud je utvrdio iz sadržine izvještaja  o hemijskom vještačenju Forenzičkog centra u Danilovgradu br. 760/17 od 28.02.2017. godine, iz kojeg se nesumnjivo utvrđuje, da je biljna materija sadržana u ručno pravljenom zamotuljku od pvc kese, neto mase 0,552 grama, kao i rasuta biljna materija, neto mase 17,703 grama, karakteristične morfološke gradje, potiče od biljke čiji je botanički naziv "Cannabis Sativa" poznatija kao marihuana, čijom hemijskom </span><span class="span1">analizom je utvrdjeno prisustvo psihoaktivne supstance "Tetrahidrocanabiola" (THC), u koncentraciji većoj iznad 0,2%, dok je hemijskom analizom praškaste materije bijele boje sadržane u tri ručno pravljena zamotuljka od pvc kese, neto masa: </span><span class="span1">0,696 grama, 0,748 grama i 0,661 gram, dokazano prisustvo kokaina, supstanci koji mogu da izazovu promjenu ili poremećaj fizičkog i mentalnog zdravlja čovjeka i koje se nalazi u Pravilniku o utvrdjivanju spiska droga i psihotropnih supstanci i bilja koje se može koristiti za prozivodnju droga,</span><span class="span1"> (Službeni list CG br. 56/2012).</span>
</p>
<p>&nbsp;</p>
<p>
<span class="span1">Činjenica, da je opojna droga kokain i marihuana, koje je kritičnom prilikom optuženi držao,  u iznamljenom stanu, bila namijenjena daljoj prodaji, nesumnjivo se utvrdjuje iz načina pakovanja iste, tj. činjenice da je opojna droga kokain bila zapakovana u 3 pvc pakovanja približno iste gramaže, upravo onako kako se predmetna opojna droga priprema za uličnu prodaju, odnosno činjenica, da je prilikom pretresa stana optuženog pronadjen i jedan zamotuljak opojne droge marihuane, dok je preostala marihuana bila u rasutom stanju. Na ovakav zaključak suda upućuje i činjenica, koja takodje proizilazi iz sadržine zapisnika o pretresanju stana, da su prilikom pretresa na mjestu gdje je pronadjena opojna droga, pronadjene i dvije digitalne vage za precizno mjerenje, na kojim vagama su pronadjeni fragmenti opojne droge kokain i THC-a, kako to nesumnjivo proizilazi iz izvještaja o hemijskom vještačenjem Forenzičkog centra u Danilovgradu, što ukazuje na to, da je optuženi predmetne opojne droge prepakivao u manje zamotuljke namijenjene daljoj uličnoj prodaji. Nadalje, prilikom pretresa pronadjen je i jedan zamotuljak od pvc kesice sa praškastom materijom prljavo bijele boje, neto mase 5,055 grama, za koju je hemijskim vještačenjem utvrdjeno, da predstavlja laktozu, materiju koja se miješa sa kokainom, kako bi se dobila veća masa, a što je karakteristično, kada se predmetna opojna droga priprema za uličnu prodaju.</span>
</p>
<p>&nbsp;</p>
<p>
<span class="span1">Kod ovako utvrdjenog činjeničnog stanja, sud je kao neosnovane cijenio navode odbrane optuženog S. G., da je predmetnu opojnu drogu kupio za ličnu upotrebu. Na ovakav zaključak suda upućuju i nelogični navodi odbrane optuženog. Naime, optuženi je izjašnjavajući se o svojim imovinskim prilikama naveo, da je lošeg imovnog stanja, da povremeno privredjuje, na način što obavlja gradjevinske poslove u vrijeme gradjevinske sezone, zbog čega iz R. Srbije dolazi u Budvu, a potom kako to takodje proizilazi iz njegove odbrane, navodi, da svakih 7-8 dana za opojnu drogu marihuanu i kokain plaća licu, čiji identitet nije htio da saopšti 300 eura, da za iznamljivanje stana plaća 150 eura, te da pomaže u izdržavanju i školovanju dvoje djece. Kada se te činjenice medjusobno dovedu u vezu, nesumnjivo se može izvesti zaključak, da je optuženom na mjesečnom nivou samo za zadovoljavanje navodnih potreba za opojnom drogom, neophodna znatna suma novca od oko 1.200 eura, bez ostalih troškova koje je optuženi naveo u svojoj odbrani, pa kada se sve te činjenice dovedu u vezu sa imovinskim prilikama optuženog, tj. činjenica da je lošeg imovnog stanja i da privredjuje povremeno radeći kao gradjevinski radnik, to njegovu odbranu čini krajnje neuvjerljivom za ovaj sud.</span>
</p>
<p>&nbsp;</p>
<p>
<span class="span1">Stoji činjenica, da se vještak medicinske struke neuropsihijatar prof. dr. S. M. na glavnom pretresu izjasnio, da je optuženi politoksikomanski zavisnik od više opijata, a koji zaključak je vještak izveo iz sadržine medicinske dokumentacije ZIKS-a Podgorica na ime optuženog, u kojoj je konstatovana "politoksikomanska zavisnost" od više psihoaktivnih supstanci. Medjutim, imajući u vidu pojašnjenje vještaka, da svi podaci koji proizilaze iz medicinske dokumentacije, predstavljaju anamnestičke </span><span class="span1">podatke koje je optuženi saopštio psihijatrima prilikom pregleda, odnosno, da su konstatacije ljekara u medicinskoj dokumentaciji rezultat kazivanja optuženog, da se zavisnost o opojnim drogama kokainu i marihuani manifestuje kao psihička zavisnost, koja se na ispoljava sa sekundarnim simptomima i spoljašnjim znakovima i koja se nakon pregleda ne može objektivizirati, tj. ne može se utvrditi, da li je optuženi uzimao psihoaktivne supstance ili ne, a posebno kod činjenice, da usljed psihičke zavisnosti usljed naglog prekida uzimanja opojnih droga nastupa apstinencijalna kriza, koja se usljed ove zavisnosti manifestuje u roku od 2-3 dana nakon naglog prekida uzimanja opijata, a da takva kriza nije konstatovana u medicinskoj dokumentaciji za optuženog, što je po kazivanju vještaka moralo biti konstatovano, sud nalazi, da dijagnoza konstatovana od strane zatvorskih ljekara nije data kritički, te stoga nije mogao prihvatiti činjenicu, da je optuženi politoksikomanski zavisnik od više opijata. Na ovakav zaključak suda upućuje i činjenica, da je optuženi na zahtjev policijskih službenika CB Budva, dana 13.02.2017. godine, kada je i lišen slobode, odbio da da krv i urin radi analize na prisustvo psihoaktivnih supstanci, kako to nesumnjivo proizilazi iz sadržine službene zabilješke Uprave policije CB Budva broj 240/17-4-49 od 13.02.2017. godine. Konačno, i sam optuženi je u navodima svoje odbrane u više navrata istakao, da sebe ne smatra zavisnikom o opojnim drogama, iako navodno 20 godina konzumira iste, te da se tim povodom, nikada nije javljao ljekaru. Sa svega navedenog, sud je odbranu optuženog cijenio kao neosnovanu i sračunatu na izbjegavanje krivice.</span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi da su se u radnjama optuženog S. G. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika Crne Gore, obzirom da je u postupku nesumnjivo utvrđeno, a imajući u vidu sadržinu prethodno provedenih materijalnih dokaza, da je optuženi </span><span class="span1">dana 13.02.2017. godine, u Budvi, u stanu u kojem je živio, u ul. B... broj ..., neovlašćeno radi dalje prodaje držao opojne droge kokain i marihuanu-supstance proglašene za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12) od 09.11.2012. godine. Sve činjenice utvrđene u postupku, okolnosti konkretnog slučaja, doveli su ovaj sud do zaključka, da je optuženi predmetno krivično djelo izvršio sa direktnim umišljajem. Optuženi je bio u potpunosti svjestan da radi dalje prodaje u stanu u kome živi drži opojne droge kokain i marihuanu, te da za to nema potrebna ovlašćenja, a što predstavlja bitno obilježje predmetnog krivičnog djela, što sve znači da je kod optuženog postojala svijest o svim obilježjima predmetnog krivičnog djela i htjenje njegovog izvršenja. </span>
</p>
<p>&nbsp;</p>
<p>
<span class="span1">Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obilježja ovog krivičnog djela, a o kojima se Sud već izjasnio, bilo nužno navesti i materijalno pravni propis, od kojeg zavisi postojanje ovog krivičnog djela. Naime, Pravilnikom o utvrđivanju spiska droga, psihotropnih supstanci i bilja, koji se mogu koristiti za utvrdjivanje droga (Sl.list CG br.56/12) kokain i marihuana</span><span class="span1"> </span><span class="span1">su proglašeni za opojne droge.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije, u smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio </span><span class="span1">njegove lične prilike,da je otac dvoje djece, dok je kao otežavajuću okolnost na strani optuženog cijenio njegov raniji život, tj. osudjivanost, a što je sud utvrdio iz izvoda iz KE za optuženog i samo kazivanje optuženog, pa je cijeneći naprijed navedenu olakšavajuću i otežavajuću okolnost, optuženog osudio na kaznu zatvora u trajanju od 2 (dvije) godine, nalazeći da je tako odmjerena kazna adekvatna stepenu krivice optuženog i težini počinjenog krivičnog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela u okviru opšte svrhe izricanja krivičnih sankcija iz čl. 4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na osnovu člana 51 Krivičnog zakonika, sud je optuženom S. G., u izrečenu kaznu zatvora, uračunao vrijeme provedeno u pritvoru, počev od 13.02.2017. godine od 19,00 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Sud je optuženom, shodno čl. 75 u vezi sa čl. 300 st. 7 Krivičnog zakonika Crne Gore, izrekao mjeru bezbjednosti oduzimanje </span><span class="span1">2,105 grama opojne droge kokaina i 18,255 grama opojne droge marihuane, za koje zakon propisuje obavezno oduzimanje, a </span><span class="span1">koja droga se ima uništiti nakon pravosnažnosti presude, kao i dvije digitalne vage za precizno mjerenje, kao sredstava upotrjebljenih za izvršenje krivičnog djela, a kako bi se otklonila stanja i uslovi da optuženi ubuduće vrši krivična djela. </span>
</p>
<p>&nbsp;</p>
<p>
<span class="span1">Kako je optuženi oglašen krivim, to ga je sud </span><span class="span1">shodno čl. 226. i 229. Zakonika o krivičnom postupku </span><span class="span1">obavezao i na plaćanje troškova krivičnog postupka - sudskog paušala i to u iznosu od 150,00 eura, koji iznos je </span><span class="span1">odmjeren shodno složenosti krivičnog postupka, dužini njegovog trajanja postupka i imovinskim prilikama optuženog, te da na ime troškova medicinskog vještačenja po vještaku neuropsihijatru prof. dr. S. M., plati novčani iznos od 55,00 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka, Sud odlučiti naknadno, posebni rješenjem, po pribavlajnju podataka o njihovoj visini.</span>
</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 19.09.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                                                           S U D I J A</span>
</p>
<p>
<span class="span1">Novčić Slobodanka                                                                           Predrag Tabaš </span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog,</span>
</p>
<p>
<span class="span1">4. A/A.</span>
</p>
<p>
<span class="span1">Postupljeno, dana ______ godine</span>
</p>
<p>&nbsp;</p>
</div>
</div>


</body>
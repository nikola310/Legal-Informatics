<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K. br. 676/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog </span><span class="span1">Đ.D.</span><span class="span1"> iz Nikšića, zbog krivičnog djela razbojništvo iz čl. 242 st. 1 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija čl. 403 st. 1 Krivičnog zakonika Crne Gore, odlučujući po optužnici ODT-a Podgorica Kt. br. 1019/14 od 23.10.2014. godine, koju je na glavnom pretresu zastupala Protić Jelena, zamjenik ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenog sa braniocem po službenoj dužnosti, advokatom Perović Mitrom, dana 14.11.2014. godine donio je, a dana 17.11.2014. godine i javno objavio,</span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>
<span class="span1">Đ.D.</span><span class="span1">, od oca S</span><span class="span1">.</span><span class="span1"> i majke M</span><span class="span1">.</span><span class="span1">, rođene P</span><span class="span1">.</span><span class="span1">, rođen </span><span class="span1">******</span><span class="span1">. godine u N</span><span class="span1">.</span><span class="span1">, sa prebivalištem u mjestu rođenja, ul. Nj</span><span class="span1">.</span><span class="span1"> br. </span><span class="span1">**</span><span class="span1">, državljanin Crne Gore, po zanimanju mašin bravar, nezaposlen, oženjen, otac dvoje maloljetne djece, završio srednju mašinsku školu, lošeg imovnog stanja, ranije osuđivan, i to: presudom Osnovnog suda u Nikšiću K. br. 198/2003 od 28.11.2003. godine zbog krivičnog djela iz čl. 145 st. 1 tač. 3 Krivičnog zakonika Republike Crne Gore na kaznu zatvora u trajanju od 5 mjeseci, presudom Okružnog suda u Beogradu K. br. 2185/05 od 27.12.2005. godine zbog krivičnog djela iz čl. 245 st. 3 na 7 mjeseci zatvora uslovno na 3 godine, presudom Trećeg opštinskog suda u Beogradu K. br. 194/06 od 28.06.2006. godine zbog krivičnog djela iz čl. 206 Krivičnog zakonika na kaznu zatvora u trajanju od jedne godine, presudom Osnovnog suda u Nikšiću K. br. 306/07 od 03.01.2008. godine zbog krivičnog djela iz čl. 260 na kaznu zatvora u trajanju od 6 mjeseci, presudom Osnovnog suda u Podgorici K. br.  74/12 od 19.07.2012. godine zbog krivičnog djela iz čl. 239 Krivičnog zakonika na kaznu zatvora u trajanju od 20 dana, presudom Osnovnog suda u Nikšiću K. br. 334/10 od 17.11.2010. godine zbog krivičnog djela iz čl. 240 Krivičnog zakonika na kaznu zatvora u trajanju od 2 godine, i presudom Osnovnog suda u Nikšiću Kv. Br. 243/2012 od 24.10.2012. godine na kaznu zatvora u trajanju od 2 godine, u pritvoru od 02.10.2014. godine od 20,50 časova, po rješenju sudije za istragu Ovog suda Kri. br. 335/14 od 04.10.2014. godine,pa nadalje,</span>
</p>
<p style="text-align:center;">
<span class="span1">K R I V  J E</span>
</p>
<p>
<span class="span1">Zato što je:</span>
</p>
<p>
<span class="span1">Dana 02. oktobra 2014. godine oko 20,30 časova u Podgorici, u Ul. Bracana Bracanovića, svjestan svojih djela čije izvršenje je htio, znajući da su njegova djela zabranjena, prijetnjom da će neposredno napasti na život i tijelo oštećene </span><span class="span1">P.R.</span><span class="span1">, oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, na način što je ispred kioska „</span><span class="span1">T.S P. </span><span class="span1">“ izvadio pištolj marke „ČZ“, model </span><span class="span1">100, kalibra 9mm, LUGER, fabričkog broja A8502, koji je suprotno čl. 10a st. 1, čl. 11 st. 1 i čl. 27 Zakona o oružju, neovlašćeno nosio na javnom mjestu i za koji nije imao izdat oružni list od strane nadležnog organa, a zatim ga uperio u pravcu radnice u kiosku, oštećene </span><span class="span1">P.R.</span><span class="span1"> i zaprijetio joj riječima „daj pare“, nakon čega je oštećena iz straha pobjegla iz kioska, a okrivljeni se provukao kroz šalter na kiosku i iz ladice prodajnog pulta oduzeo i prisvojio papirnu kovertu u kojoj se nalazilo 350 eura, čime je sebi pribavio protivpravnu imovinsku korist u označenom iznosu,</span>
</p>
<p>
<span class="span1">-čime je izvršio krivično djelo razbojništvo iz čl. 242 st. 1 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore,</span>
</p>
<p>
<span class="span1">-pa mu Sud primjenom citiranih zakonskih odredbi, te čl. 3, 4, 5, 13, 15, 32, 36, 42, 48 st. 1 Krivičnog zakonika, prethodno utvrđuje:</span>
</p>
<p>
<span class="span1">-za krivično djelo razbojništvo iz čl. 242 st. 1 Krivičnog zakonika Crne Gore kaznu zatvora u trajanju od 2 (dvije) godine,</span>
</p>
<p>
<span class="span1">-za krivično djelo nedozvoljeno držanje odružja i eksplozivnih materija iz čl. 403 st. 1 Krivičnog zakonika kaznu zatvora u trajanju od 3 (tri) mjeseca,</span>
</p>
<p>
<span class="span1">-pa ga Sud, primjenom citiranih zakonskih odredbi, te čl. 48 st. 2 i čl. 51 Krivičnog zakonika, kao i čl. 226, 227, 229 i 374 Zakonika o krivičnom postupku,</span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na jedinstvenu kaznu zatvora u trajanju od 2 (dvije) godine i 2 (dva) mjeseca, u koju kaznu mu se uračunava vrijeme provedeno u pritvoru, počev od 02.10.2014. godine u 20,50 časova, pa nadalje.</span>
</p>
<p>
<span class="span1">Obavezuje se okrivljeni da na ime sudskog paušala na račun budžetskih sredstava Crne Gore uplati iznos od 50,00 € (pedeseteura) u roku od 15 (petnaest) dana po pravnosnažnosti presude, pod prijetnjom prinudne naplate.</span>
</p>
<p>
<span class="span1">Na osnovu čl. 75 st. 1 Krivičnog zakonika Sud okrivljenom i z r i č e   i</span>
</p>
<p style="text-align:center;">
<span class="span1">M J E R U  B E Z B J E D N O S T I</span>
</p>
<p>
<span class="span1">Oduzimanje predmeta – pištolja marke „ČZ“, fabričkog broja A8502, model 100, kalibra 9mm LUGER, kao predmeta izvršenja krivičnog djela.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnicom ODT-a Podgorica Kt. br. 1019/14 od 23.10.2014. godine, koju je na glavnom pretresu zastupala Protić Jelena, zamjenik ODT-a Podgorica, okrivljenom </span><span class="span1">Đ.D.</span><span class="span1"> je na teret stavljeno izvršenje krivičnog djela razbojništvo iz čl. 242 st. 1 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika, bliže opisano izrekom ove presude.</span>
</p>
<p>
<span class="span1">Prije davanja završnih riječi, zastupnik optužbe je precizirala dispozitiv optužnog akta kao u izreci presude, pa je u završnoj riječi ostala pri tako preciziranoj optužnici, obrazlažući da iz odbrane okrivljenog, kao i svih drugih dokaza provedenih na glavnom pretresu, </span><span class="span1">proizilazi da je okrivljeni izvršio krivična djela stavljena mu na teret, zbog čega je predložila Sudu da ga oglasi krivim i da ga, uzimajući u obzir posebno njegovu raniju osuđivanost, osudi na kaznu zatvora srazmjernu težini izvršenih krivičnih djela i ličnosti učinioca, te da mu shodno čl. 75 Krivičnog zakonika izrekne mjeru bezbjednosti oduzimanja predmeta – pištolja marke „ČZ“, fab. br. A8502, model 100, cal. 9mm, kao i da mu, u skladu sa čl. 175 st. 1 tač 3 Zakonika o krivičnom postupku, produži pritvor do pravnosnažnosti presude.</span>
</p>
<p>
<span class="span1">Iznoseći odbranu u prethodnom postupku, kao i na glavnom pretresu, okrivljeni je izjavio da priznaje da je 02.10.2014. godine, u večernjim satima, oteo novac iz jedne trafike koja se nalazi na Tuškom putu. Objasnio je, naime, da živi u N</span><span class="span1">.</span><span class="span1"> i da je četiri ili pet dana prije kritične noći od izvjesnog </span><span class="span1">B.</span><span class="span1"> za 60,00 € kupio pištolj, za koji je mislio da je svadbarski, kakav mu je i trebao, budući da mu se brat uskoro ženio i htio je da se proveseli. Odnosnog dana je, u popodnevnim časovima, sa namjerom da iz neke prodavnice ili trafike ukrade novac potreban njemu i njegovoj porodici za drva, stigao auto-stopom iz Nikšića u Podgoricu, izašao kod kružnog toka na raskrsnici ka Petrovcu, odakle je pješke stigao do grada, i na Tuškom putu primijetio jednu trafiku u mraku, koju je u tom trenutku odlučio da opljačka. Dodao je da je na glavu navukao bijelu majicu kratkih rukava, sa tankim plavim prugama, zatim, prišao šalteru toga kioska, izvadio pištolj i rekao ženi koja se unutra nalazila: „Daj pare!“, međutim, ova se žena prvo izmakla, i na njegovo ponavljanje citiranih riječi, pobjegla, pa je on otišao prema vratima kioska sa druge strane, ali se, kako nije mogao da uđe u kiosk, vratio na prednju stranu, provukao kroz prozor kioska i iz ladice u pultu uzeo jednu kovertu u kojoj se nalazio novac, nakon čega je pobjegao put željezničke stanice, a onda ka Starom Aerodromu. Dodao je da je kritičnom prilikom nosio tamnu duksericu marke „Loto“, sa „Loto“ natpisom na leđima, i sivu trenerku sa plavim prugama sa strane, te da je majicu koju je imao na glavi kasnije bacio, i da je sve vrijeme pred trafikom držao pištolj u ruci i pokazivao ga ženi koja je bila unutra, ali da u njemu nije bilo municije. Naveo je da novac iz koverte nije prebrojao, već je od policije saznao da se radilo o iznosu od 350,00 €, i da mu je isti bio potreban za kupovinu drva. Na kraju je, na posebna pitanja branioca i Suda, istakao da mu je u avgustu tekuće godine operisan čir i odstranjena trbušna maramica, zbog čega ne može da obavlja nikakav teži fizički rad jer bi mu to izazvalo bruh, kao i da je četiri godine prije predmetnog događaja prestao sa konzumacijom opojnih droga, tako da ih nije konzumirao ni u kritičnom periodu.</span>
</p>
<p>
<span class="span1">Branilac okrivljenog je u završnoj riječi naglasio da je njegov branjenik od izviđaja, preko istrage, pa do završetka glavnog pretresa priznao izvršenje krivičnog djela razbojništvo, koje je detaljno opisao baš onako kako se i desilo, čime je doprinio rasvjetljenju krivičnog djela, pri tom ne pokušavajući da umanji svoju krivicu, napomenuvši da je okrivljeni otac dvoje maloljetne djece, lošeg imovnog i zdravstvenog stanja, te da je nemaština bila jedina pobuda za izvršenje tog krivičnog djela, smatrajući da Sud iskreno kajanje okrivljenog i nepridruživanje oštećene krivičnom gonjenju treba da cijeni kao naročito olakšavajuće okolnosti, iz kojih je razloga predložio Sudu da okrivljenom za izvršenje krivičnog djela razbojništvo, na osnovu čl. 46 i 41 Krivičnog zakonika, izrekne kaznu zatvora u trajanju od šest mjeseci, jer bi se tako izrečenom kaznom, po mišljenju odbrane, u dovoljnoj mjeri uticalo na okrivljenog da ubuduće ne vrši krivična djela i da bi se na taj način ostvarila svrha izricanja i propisivanja krivičnih sankcija, dok je u odnosu na izvršenje krivičnog djela nedozvoljeno držanje i nošenje oružja predložio Sudu da </span><span class="span1">okrivljenog oslobodi od optužbe, budući da optuženi nije mogao znati da se radi o oružju čije je držanje i nošenje zabranjeno zakonom, što i proizilazi iz odbrane okrivljenog, te činjenice da mu je prodat svadbarski pištolj kao takav i činjenice da on nije mogao biti ranije upoznat sa kvalitetom i vrstom pravog vatrenog oružja. Najzad, predložio je Sudu da okrivljenom ukine pritvor jer, po nalaženju odbrane, ne postoje okolnosti koje utiču na dalje držanje okrivljenog u pritvoru.</span>
</p>
<p>
<span class="span1">Okrivljeni je u završnoj riječi ostao pri navodima svoje odbrane, izrazivši iskreno kajanje zbog toga što je na tako glup način pokušao da obezbijedi svoju porodicu za zimu, pri čemu mu nije bila namjera da ikoga povrijedi. U konačnom, prihvatio je završnu riječ svog branioca.</span>
</p>
<p>
<span class="span1">U dokaznom postupku Sud je: na saglastan predlog stranaka pročitao svjedočki iskaz  oštećene </span><span class="span1">P.R.</span><span class="span1"> pred ODT-om na zapisniku Kti. Br. 67/14 od 07.10.2014. godine; pročitao službenu zabilješku UP CB Podgorica Ku. br. 808/14 od 02.10.2014. godine; pročitao potvrdu o privremeno oduzetim predmetima UP CB Podgorica Ku. br. 808/14 od 02.10.2014. godine na ime </span><span class="span1">Đ.D.</span><span class="span1">; pročitao službenu zabilješku ODT-a Podgorica Kti. br. 67/14 od 07.10.2014. godine o vraćanju privremeno oduzetih predmeta na ime </span><span class="span1">P.R.</span><span class="span1">; pročitao izvještaj o balističkom vještačenju br. 2751/14 od 16.10.2014. godine; pročitao izvod iz KE za okrivljenog izdat od Ministarstva pravde pod br. 0203/10210 od 30.10.2014. godine; izvršio uvid u fotodokumentciju UP CB Podgorica br. 64-28-244-1380/2683 od 02.10.2014. godine; izvršio uvid u fotodokumentaciju UP CB Podgorica br. 64-28-244-1382/2683 od 03.10.2014. godine;  te izvršio uvid u pištolj marke „ČZ“, fab. br. A8502, model 100, cal. 9mm, LUGER.</span>
</p>
<p>
<span class="span1">Sud nije izvodio dokaz vršenjem uvida u CD snimak sigurnosnih kamera iz kioska „</span><span class="span1">T.S P. </span><span class="span1">“, s obzirom da je zastupnik optužbe odustala od navedenog dokaza, čije provođenje je bilo predloženo optužnim aktom, našavši da je priznanjem okrivljenog i provedenim dokazima stanje stvari u spisima predmeta u dovoljnoj mjeri razjašnjeno.</span>
</p>
<p>
<span class="span1">Po provedenom dokaznom postupku, cijeneći navode i optužbe i odbrane, kao i sve izvedene dokaze, cijenjene pojedinačno, kao i u njihovoj uzajamnoj vezi, Ovaj je sud našao da je okrivljeni </span><span class="span1">Đ.D.</span><span class="span1"> izvršio krivično djelo razbojništvo iz čl. 242 st. 1 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, i to na način, u vrijeme i u mjestu bliže opisanim izrekom presude, zbog čega ga je oglasio krivim i osudio na kaznu zatvora kao u izreci presude.</span>
</p>
<p>
<span class="span1">Svjedok-oštećena </span><span class="span1">P.R.</span><span class="span1"> je u prethodnom postupku pred ODT-om Podgorica izjavila da je zaposlena u preduzeću „Rokšped“, na radnom mjestu u prodajnom objektu, tj. prodajnom kiosku, </span><span class="span1">T. S P. </span><span class="span1">“ br. </span><span class="span1">***</span><span class="span1">  u Ulici Bracana Bracanovića, te da je 02.10.2014. godine radila u popodnevnoj smjeni, i da se, negdje oko 20,30 časova, kad nije bilo mušterija, u jednom trenutku na šalteru kioska pojavila osoba glave i lica prekrivenog bijelom majicom sa crnim šarama, odjevena u crnu, odnosno, tamnu jaknu ili duksericu, koja je uzviknula nešto u smislu: „Daj pare, daj pare!“, a odmah potom se gornjim dijelom tijela provukla kroz šalter, kada je primijetila da u ruci drži pištolj, tako da se ona instinktivno izmakla ka zaključanim vratima kioska, a ova je osoba još više krenula da ulazi kroz šalter okrenuvši pištolj ka njoj, ponavljajući: „Daj pare, daj pare!“, tako da je, prepadnuta, otključala vrata, zalupila ih za sobom i istrčala na ulicu u pokušaju da zaustavi nekoga, što joj nije pošlo </span><span class="span1">za rukom. U tom trenutku je vidjela da se ova osoba toliko provukla kroz šalter tako da joj je sa spoljne strane virio samo dio nogu, da bi onda otišla do ulaznih vrata kioska koja se nalaze sa strane, pokušavši da uđe, ali bezuspješno, jer su ta vrata obezbijeđena mehanizmom koji treba otkočiti da bi mogla da se otvore. Dodala je da se ta osoba opet vratila šalteru i kroz isti opet ušla gornjim dijelom tijela, a potom počela da bježi preko ulice ka Željezničkoj stanici, odnosno, prema prodavnici </span><span class="span1">C.</span><span class="span1">. U tom trenutku, dodala je oštećena, primijetila je neki slovni natpis bijele boje na leđima, odnosno, gornjem dijelu odjeće te osobe. Kada je vidjela da je ta osoba pobjegla, vratila se u kiosk po telefon i pozvala policiju, kada je utvrđeno da je ta osoba iz ladice otuđila jednu kovertu sa novcem u iznosu od 350,00 € u papirnim apoenima, i to, koliko je služilo sjećanje, jedna novčanica od 100,00 €, dok su ostale bile od po 50,00 €. Nakon što joj je prezentovan koverat u kojem se nalazio novac u iznosu od 350,00 €, objasnila je da se sve vrlo brzo odigralo i da ne može da bude sigurna da je upravo ta koverta ukradena iz kioska, iako se u takvoj koverti nalazio novac oduzet iz kioska, vlasništvo preduzeća „Rokšped“, koji je predstavljao dio pazara na dan 02.10.2014. godine, budući da je običaj, kako je istakla, da se dio pazara, tj. krupnije novčanice, ne drže u kasi, već u koverti u ladici, tako da kritične noći nije oduzet cjelokupan novac iz kioska, jer ta osoba nije dirala kasu. Nije se pridružila krivičnom gonjenju protiv okrivljenog i nije postavila imovinsko-pravni zahtjev.</span>
</p>
<p>
<span class="span1">Iz službene zabilješke UP CB Podgorica Ku. br. 808/14 sačinjene 02.10.2014. godine povodom hvatanja i lišavanja slobode </span><span class="span1">Đ.D.</span><span class="span1">, sačinjene od strane policijskih službenika Madžgalj Srećka, Živković Veljka i Dukić Dobrašina, proizilazi da su se isti navedenog dana nalazili u Bulevaru Josipa Broza Tita na Starom Aerodromu i da je od strane dežurne službe CB Podgorica oko 20,45 časova stiglo obavještenje da je u kiosku „</span><span class="span1">R.</span><span class="span1">“ u Ulici Bracana Bracanovića  razbojništvo izvršilo lice mršavije građe, koje je na sebi imalo tamnu duksericu i tamni donji dio trenerke, i da je prilikom izvršenja odnosnog krivičnog djela posjedovalo vatreno oružje – pištolj. Iz ove zabilješke dalje proizilazi da su oko 20,50 časova primijetili lice koje je trčalo iz pravca Željezničke stanice prema Bulevaru Josipa Broza Tita, koje je odgovaralo opisu i koje je pokušalo da pobjegne kada je primijetilo policijske službenike, koji su uspjeli da ga opkole i, stavljanjem poluga na laktove desne i lijeve ruke, savladaju. Dalje, u desnom džepu njegove dukserice pronašli su pištolj marke „Češka zbrojevka“, CZ 100, fabričkog broja A8502, cal. 9mm, sa okvirom bez metaka, zatim, pet novčanica u apoenima od 50,00 € i jednu u apoenu od 100,00 €, dakle, ukupno 350,00 €, pronađene u džepu dukserice u žutoj koverti na kojoj je pisalo NLB Montenegro banka. U zabilješci je konstatovano da je isti na licu mjesta na kojem je savladan saopštio da je predmetni novac, uz prijetnju pištoljem, otuđio iz kioska „</span><span class="span1">R.</span><span class="span1">“ u Ulici Bracana Bracanovića, te da je za navedene stvari uredno izdata potvrda o privremeno oduzetim predmetima, kao i da je to lice odvedeno u prostorije CB Podgorica i zajedno sa predmetima predato službenicima kriminalističke policije – inspektorima za razbojništva.</span>
</p>
<p>
<span class="span1">Iz potvrde o privremeno oduzetim predmetima UP CB Podgorica Ku. br. 808/14 od 02.10.2014. godine na ime </span><span class="span1">Đ.D.</span><span class="span1"> utvrđuje se da su policijski službenici Madžgalj Srećko, Živković Veljko i Dukić Dobrašin od </span><span class="span1">Đ.D.</span><span class="span1">, prilikom preduzimanja radnji na osnovu čl. 85 st. 9 Zakonika o krivičnom postupku, privremeno oduzeli sledeće predmete: pištolj „Češka zbrojevka“ CZ 100, fab. br. A8502, cal. 9mm; pet novčanica od 50,00 €, ser. br. S64243223782, S41588277658, S02843076535, Z82532569491, X858574886; jednu </span><span class="span1">novčanicu od 100,00 €, ser. br. S19159436329; i žutu kovertu sa natpisom NLB Montenegro banka, u kojoj se nalazio novac.</span>
</p>
<p>
<span class="span1">Iz službene zabilješke ODT-a Podgorica Kti. br. 67/14 od 07.10.2014. godine o vraćanju privremeno oduzetih predmeta na ime </span><span class="span1">P.R.</span><span class="span1"> proizilazi da je iz spisa predmeta, a po zahtjevu </span><span class="span1">P.R.</span><span class="span1">, istoj predat novac oduzet od </span><span class="span1">Đ.D.</span><span class="span1"> u iznosu od 350,00 €, koji je prilikom izvršenja krivičnog djela oduzet iz kioska, i to: jedna novčanica od 100,00 €, ser. br. S19159436329 i pet novčanica od po 50,00 €, ser. br. S64243223782, X858574886, S02843076535, S41588277658 i Z82532569491. </span>
</p>
<p>
<span class="span1">Iz izvještaja o balističkom vještačenju br. 2751/14 od 16.10.2014. godine višeg policijskog inspektora za balistiku Mihailović Milovana, te uvidom u predmetni pištolj, proizilazi da je u konkretnom balističkom vještačenju primijenjena metoda vizuelnog pregleda pištolja češke proizvodnje, marke „ČZ“, model 100, kal. 9mm LUGER, fab. br. A8502, kojom je vještak utvrdio da na predmetnom pištolju nema nedostataka koji bi uticali na funkcionalnost, te da isti koristi bojevu pištoljsku municiju kalibra 9mm, kao i da je probno pucanje proteklo bez problema bilo koje vrste. Predmetni pištolj, u čiji šaržer staje 13 metaka, ima samo DA funkciju jer mu je udarača ispod navlake. Dakle, vještak je zaključio da je predmetni pištolj funkcionalan i da predstavlja vatreno oružje.</span>
</p>
<p>
<span class="span1">Uvidom u fotodokumentaciju UP CB Podgorica br. 64-28-244-1380/2683 od 02.10.2014. godine, kojom je predstavljen dalji i bliži spoljašnji izgled kioska na 1. i 2. fotografiji, a na fotografijama 3. i 4. bliži unutrašnji dio istog, te uvidom u fotodokumentaciju UP CB Podgorica br. 64-28-244-1382/2683 od 03.10.2014. godine, u kojoj je predstavljen bliži izgled: pištolja marke „CZ“, fab. br. A8502 i šaržera, papirnog omota-koverte sa natpisom NLB Montenegro banka i 6 novčanica, od čega njih 5 u apoenima od 50,00 € i 1 novčanica u apoenu od 100,00 €, proizilazi da su navedene fotodokumentacije u potpunosti u skladu sa sadržinama službene zabilješke UP CB Podgorica Ku. br. 808/14 od 02.10.2014. godine, potvrde o privremeno oduzetim predmetima UP CB Podgorica Ku. br. 808/14 od 02.10.2014. godine na ime </span><span class="span1">Đ.D.</span><span class="span1"> i službene zabilješke ODT-a Podgorica Kti. br. 67/14 od 07.10.2014. godine o vraćanju privremeno oduzetih predmeta na ime </span><span class="span1">P.R.</span><span class="span1">.</span>
</p>
<p>
<span class="span1">Iz izvoda iz KE za okrivljenog izdatog od strane Ministarstva pravde pod br. 0203/10210 od 30.10.2014. godine utvrđuje se da je isti ranije osuđivan, i to: presudom Osnovnog suda u Nikšiću K. br. 198/2003 od 28.11.2003. godine zbog krivičnog djela iz čl. 145 st. 1 tč. 3 Krivičnog zakonika Republike Crne Gore na kaznu zatvora u trajanju od 5 mjeseci, presudom Okružnog suda u Beogradu K. br. 2185/05 od 27.12.2005. godine zbog krivičnog djela iz čl. 245 st. 3 na 7 mjeseci zatvora uslovno na 3 godine, presudom Trećeg opštinskog suda u Beogradu K. br. 194/06 od 28.06.2006. godine zbog krivičnog djela iz čl. 206 Krivičnog zakonika na kaznu zatvora u trajanju od jedne 1 godine, presudom Osnovnog suda u Nikšiću K. br. 306/07 od 03.01.2008. godine zbog krivičnog djela iz čl. 260 na kaznu zatvora u trajanju od 6 mjeseci, presudom Osnovnog suda u Podgorici K. br.  74/12 od 19.07.2012. godine zbog krivičnog djela iz čl. 239 Krivičnog zakonika na kaznu zatvora u trajanju od 20 dana, presudom Osnovnog suda u Nikšiću K. br. 334/10 od 17.11.2010. godine zbog krivičnog djela iz čl. 240 Krivičnog zakonika na kaznu zatvora u trajanju od 2 godine, i presudom Osnovnog suda u Nikšiću Kv. Br. 243/2012 od 24.10.2012. godine na kaznu zatvora u trajanju od 2 godine, u pritvoru od </span><span class="span1">02.10.2014. godine od 20,50 časova, po rješenju sudije za istragu Ovog suda Kri. br. 335/14 od 04.10.2014. godine.</span>
</p>
<p>
<span class="span1">Imajući sve prednje u vidu, Sud je u ovom krivičnom postupku utvrdio da se okrivljeni nije pridržavao odredbi čl. 10a st. 1, čl. 11 st. 1 i čl. 27 Zakona o oružju, koje adresatu zabranjaju nabavljanje, držanje i nošenje oružja na javnom mjestu, i propisuju obavezu posjedovanja oružnog lista izdatog od nadležnog organa za potrebe držanja ili držanja i nošenja oružja, već je, dakle, suprotno navedenim odredbama, tog 02.10.2014. godine oko 20,30 časova, u Ulici Bracana Bracanovića u Podgorici, nedozvoljeno držao predmetno oružje, odnosno pištolj marke "ČZ", model 100, cal. 9mm, Luger, fabričkog broja A8502, na javnom mjestu, gdje je uz prijetnju da će neposredno napasti na život i tijelo oštećene </span><span class="span1">P.R.</span><span class="span1">, te noći uz prijetnju da će naposredno napasti na život i tijelo oštećene </span><span class="span1">P.R.</span><span class="span1">, oduzeo tuđe pokretne stvari sa namjerom da njihovim prisvajanjem sebi pribavi protivpravnu imovinsku korist, i to tako što je ispred kioska „</span><span class="span1">T.S P. </span><span class="span1">“ izvadio predmetni pištolj, koji je neovlašćeno nosio na javnom mjestu bez izdatog oružnog lista od strane nadležnog organa, i zatim ga uperio u pravcu oštećene, koja je radila u kiosku, uputivši joj pri tom sledeću prijetnju „Daj pare!“, nakon čega je oštećena iz straha pobjegla iz kioska, a okrivljeni se provukao kroz šalter kioska i iz ladice prodajnog pulta oduzeo i prisvojio papirnu kovertu u kojoj je bilo 350,00 €, i tako sebi pribavio protivpravnu imovinsku korist u tom iznosu, izvršiviši na ovaj način krivično djelo razbojništvo iz čl. 242 st. 1 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika.</span>
</p>
<p>
<span class="span1">Naprijed izloženi zaključak Ovog suda formiran je na osnovu svih dokaza izvedenih u toku postupka. Tako je iz službene zabilješke UP CB Podgorica Ku. br. 808/14 od 02.10.2014. godine sa fotoela</span><span class="span1">B.</span><span class="span1">tima br. 64-28-244-1382/2683 od 02.10.2014. godine i br. 64-28-244-1382/2683 od 03.10.2014. godine utvrđeno da su policijski službenici Madžgalj Srećko, Živković Veljko i Dukić Dobrašin od strane dežurne službe upućeni u Ulicu Bracana Bracanovića u kojoj se, u kiosku „</span><span class="span1">R.</span><span class="span1">“, kako je bilo prijavljeno, dogodilo razbojništvo, i koji su u blizini Željezničke stanice primijetili lice koje je odgovaralo opisu, zaustavili ga, te utvrdili da je riječ o </span><span class="span1">Đ.D.</span><span class="span1"> kod koga su pronašli žutu kovertu sa novcem u iznosu od 350,00 €, od čega 5 novčanica u apoenima od po 50,00 € i jedna novčanica u apoenu od 100,00 €, i pištolj marke „ČZ“- Češka zbrojevka, fabričkog br. A8502, sa okvirom bez metaka, koje predmete su od njega privremeno oduzeli, o čemu svjedoči potvrda o privremeno oduzetim predmetima UP CB Podgorica Ku. br. 808/14 od 02.10.2014. godine. Pored toga, da predmetni pištolj nema nedostataka koji bi uticali na njegovu funkcionalnost, te da isti predstavlja funkcionalno vatreno oružje, Sud je utvrdio iz izvještaja o balističkom vještačenju višeg policijskog inspektora za balistiku Forenzičkog centra UP Crne Gore br. 27514/14, koji je za Ovaj sud u svemu precizan, objektivan i na pravilima struke zasnovan.</span>
</p>
<p>
<span class="span1">Na kraju, donošenje ovakvog zaključka Suda potpomoglo je kazivanje oštećene, kojim je vrlo detaljno i koncizno opisala kritični događaj, iznoseći čak i pojedinosti koje, po mišljenju Ovog suda, neko drugo lice u istim ili sličnim okolnostima možda i ne bi uočilo, a koje su u potpunosti potkrijepljene naprijed cijenjenim dokazima, zbog čega je ovakav iskaz oštećene cijenio istinitim, pa mu je i poklonio svoju punu vjeru. Naime, oštećena je, opisujući dešavanje iz te kritične noći, u bitnom navela da se na šalteru kioska u kojem je radila, u periodu kada i nije bilo mušterija, pojavila osoba glave prekrivene bijelom </span><span class="span1">majicom sa crnim šarama, obučena u crnu, tamnu duksericu ili jaknu, sa leđne strane ispisanu slovima bijele boje, koja je odjednom uzviknula: „Daj pare, daj pare!“ i provukla se kroz šalter, kad je i uspjela da vidi da u ruci drži pištolj uperen u nju, zbog čega se prepala i pobjegla na ulicu, bezuspješno pokušavajući da zaustavi nekoga. Tada je uspjela da vidi to lice kako opet pokušava da uđe kroz šalterski prozor, a potom kako je počeo da bježi ka Željezničkoj stanici. </span>
</p>
<p>
<span class="span1">Dakle, kazivanje oštećene je u svemu komplementarno sa sadržinom službene zabilješke UP CB Podgorica od 02.10.2014. godine, baš kao što njeni navodi o iznosu novca otuđenom iz kioska i o koverti u kojoj se isti nalazio, koja joj je i data na uvid u prethodnom postupku, u svemu odgovaraju sadržini pomenute zabilješke sa fotoela</span><span class="span1">B.</span><span class="span1">tom, te sadržinom potvrde o privremeno oduzetim predmetima, kao i službenoj zabilješci o vraćanju privremeno oduzetih predmeta na ime </span><span class="span1">P.R.</span><span class="span1">.</span>
</p>
<p>
<span class="span1">Premda je okrivljeni jasno i nedvosmisleno priznao izvršenje krivičnog djela razbojništvo stavljenog mu na teret optužnim aktom, Sud je ovakvo priznanje morao dovesti u vezu i cijeniti u kontekstu svih provedenih dokaza, kojima ne samo da nije dovedeno u sumnju, već je u cjelosti potvrđeno. Međutim, neophodno je osvrnuti se na dio odbrane okrivljenog u kojem, ne priznajući izvršenje krivičnog djela nedozvoljeno držanje oružja i eksplozivnih materija, tvrdi da je nekoliko dana prije kritičnog događaja od izvjesnog </span><span class="span1">B.</span><span class="span1"> kupio pištolj po cijeni od 60,00 €, koji mu je bio potreban radi slavlja na bratovoj svadbi, te da je mislio da se radi o svadbarskom, nikako o pravom pištolju. Ovakvi navodi odbrane okrivljenog za Ovaj sud su neprihvatljivi i očigledno upravljeni na eventualno ublažavanje položaja u ovom krivičnom postupku. Naime, sasvim je nelogično da je okrivljeni u namjeri da kupi tzv. svadbarski pištolj, od tog lica zapravo kupio pravi pištolj, odnosno, vatreno oružje, ne znajući pri tom šta kupuje, baš kao što nema logike ni da mu je prodavac na ime svadbarskog pištolja prodao vatreno oružje marke Češka zbrojevka. Pored toga, sve i da je tako kako je naveo okrivljeni, u šta Sud nije povjerovao, u periodu od četiri ili pet dana, u kojem je bio u posjedu pištolja prije kritične večeri, imao je, po mišljenju Ovoga suda, sasvim dovoljno i vremena i prilika da se upozna sa karakteristikama kupljenog pištolja, tako da ne postoji ni najmanja mogućnost da u vrijeme izvršenja predmetnih krivičnih djela nije znao koju vrstu oružja upotrebljava. U prilog ovakvom stanovištu Suda ide i činjenica, koju je Sud utvrdio uvidom u predmetni pištolj, da je na samom pištolju naznačena kako njegova marka, tako i model i fabrički broj, a što se može vidjeti i na fotografiji pod br. 3 fotodokumentacije UP CB Podgorica od 03.10.2014. godine, na kojoj je predstavljen bliži izgled predmetnog pištolja. Jasno je i da je okrivljeni samim držanjem i posmatranjem kupljenog pištolja mogao zaključiti o kakvoj se vrsti oružja radi, baš kao što je to zaključio i Sud uvidom u isti. Najzad, i viši policijski inspektor za balistiku je u izvještaju o balističkom vještačenju br. 2751/14 zaključio da predmetni pištolj predstavlja funkcionalno vatreno oružje, u čiji šaržer staje 13 metaka, te da je i vizuelnim pregledom  utvrdio da na predmetnom pištolju nema nedostataka koji bi uticali na njegovu funkcionalnost. Dakle, nesumnjivo je za Ovaj sud da je okrivljeni bio svjestan karakteristika pištolja i prilikom kupovine i prilikom izvršenja krivičnog djela. Analogno tome, po nalaženju Ovog suda, ne stoje ni navodi završene riječi branioca okrivljenog po službenoj dužnosti, koji je insistirao na tome da je okrivljeni pištolj kupio u uvjerenju da je svadbarski, o čemu je Sud gore i dao svoje razloge, i suprotno mišljenju branioca, našao da je okrivljeni takvom izjavom upravo pokušao da umanji svoju krivicu. </span>
</p>
<p>
<span class="span1">Dajući pravnu kvalifikaciju utvrđenom činjeničnom stanju, Ovaj je sud našao da su se u gore predstavljenim dokazano utvrdjenim radnjama okrivljenog </span><span class="span1">Đ.D.</span><span class="span1"> ostvarili svi bitni, i subjektivni i objektivni, elementi bića krivičnog djela razbojništvo iz člana 242 stav 1 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore, u odnosu na koja je okrivljeni postupao sa direktnim umišljajem kao oblikom krivice, s obzirom da je bio svjestan svojih djela čija je izvršenja i htio.</span>
</p>
<p>
<span class="span1">Odlučujući o vrsti i o visini krivične sankcije Sud je uzeo u obzir sve okolnosti koje su od uticaja da kazna bude veća ili manja, dakle, otežavajuće i olakšavajuće okolnosti, pa je raniju osuđivanost okrivljenog, utvrđenu izvodom iz KE, cijenio kao otežavajuću, dok je od olakšavajućih okolnosti na strani okrivljenog cijenio njegove lične i porodične prilike, posebno okolnost da je oženjen i otac dvoje maloljetne djece, te njegovo loše imovno stanje, kao i stav oštećene koja se nije pridružila krivičnom gonjenju niti je postavila imovinsko-pravni zahtjev, zbog kojih mu je Sud prethodno, primjenom člana 48 stav 1 Krivičnog zakonika, za krivično djelo razbojništvo iz člana 242 stav 1 Krivičnog zakonika utvrdio kaznu zatvora u trajanju od 2 godine, a za krivično djelo nedozvoljeno držanje oružja i eksplozivnih materija iz člana 403 stav 1 Krivičnog zakonika Crme Gore utvrdio kaznu zatvora u trajanju od 3 mjeseca, pa ga je, u skladu sa članom 48 stav 2 Krivičnog zakonika, osudio na jedinstvenu kaznu zatvora u trajanju od 2 godine i 2 mjeseca, u koju mu se uračunava vrijeme provedeno u pritvoru počev od 02.10.2014. godine u 20,50 časova, pa nadalje, pri tom nalazeći da će se istom u dovoljnoj mjeri uticati na okrivljenog da više ne vrši krivična djela, čime će u potpunosti biti ostvarena svrha kažnjavanja iz člana 32 Krivičnog zakonika u okviru opšte svrhe propisivanja i izricanja krivičnih sankcija iz člana 4 stav 2 Krivičnog zakonika Crne Gore.</span>
</p>
<p>
<span class="span1">Kako stvarnih troškova krivičnog postupka nije bilo, Sud je okrivljenog obavezao da, na osnovu članova 226, 227 i 229 Zakonika o krivičnom postupku, uplati iznos od 50,00 € na račun budžetskih sredstava Crne Gore na ime sudskog paušala, odmjerenog prema dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">Sud je temeljom člana 75 st. 1 Krivičnog zakonika izrekao okrivljenom i mjeru bezbjednosti oduzimanje predmeta -</span><span class="span1"> </span><span class="span1">pištolja marke „ČZ“, fabričkog broja A8502, model 100, kalibra 9mm LUGER, kao predmeta izvršenja krivičnog djela, kojom će se, po mišljenju Suda, otkloniti stanja ili uslovi koji mogu biti od uticaja da okrivljeni ubuduće ne vrši krivična djela, i na taj način ostvariti svrha mjera bezbjednosti iz člana 66 Krivičnog zakonika Crne Gore u okviru opšte svrhe krivičnih sankcija iz člana 4 stav 2 Krivičnog zakonika Crne Gore.</span>
</p>
<p>
<span class="span1">Na osnovu izloženog, u skladu sa članom 374 Zakonika o krivičnom postupku, odlučeno je kao u dispozitivu presude.</span>
</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana 17.11.2014. godine</span>
</li>
<p>&nbsp;</p>
<li>
<span class="span1">        ZAPISNIČAR,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">   SUDIJA,</span>
</li>
<li>
<span class="span1"> Valentina Vukašinović, s.r.</span><span class="span1"></span><span class="span1">                Larisa Mijušković - Stamatović, s.r.</span>
</li>
<p>&nbsp;</p>
<p>&nbsp;</p>
<li>
<span class="span1">Pravna pouka:</span>
</li>
<li>
<span class="span1">Protiv ove presude može se izjaviti žalba </span>
</li>
<li>
<span class="span1">u roku od 15 (petnaest) dana od dana prijema </span>
</li>
<li>
<span class="span1">pismenog otpravka, Višem sudu u Podgorici,</span>
</li>
<li>
<span class="span1"> a preko Ovog suda.</span>
</li>
<p>&nbsp;</p>
<li style="text-align:center;">
<span class="span1">ZTO: Valentina Vukašinović</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
.span2{color:#000000;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 307/14</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane, kao zapisničara, u krivičnom predmetu protiv optuženog B. V., zbog krivičnog djela razbojništvo iz čl. 242 st. 1 Krivičnog zakonika Crne Gore, odlučujući po optužnici ODT-a Podgorica  Kt. br. 374/14 od 05.05.2014. godine, koju je na glavnom pretresu zastupao zamjenik ODT-a Podgorica Čađenović Saša, nakon glavnog, javnog pretresa održanog dana 17.07.2014. godine u prisustvu stranaka i branioca po službenoj dužnosti, advokata M.T., donio je i dana 21.07.2014. godine javno objavio</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi B. V., </span><span>jmbg ...., od oca M. i majke S., rođene P., rođen .... godine u P., sa prebivalištem u mjestu rođenja, ul. K. br. ., državljanin Crne Gore, po zanimanju vodoinstalater, neoženjen, nema djecu, lošeg imovnog stanja, osuđivan: presudom Osnovnog suda u Podgorici K.br. 04/358 od 30.12.2004. godine zbog krivičnog djela iz čl. 100 Krivičnog zakonika Republike Crne Gore na kaznu zatvora u trajanju od 2 mjeseca, uslovno na 1 godinu; presudom osnovnog suda u Podgorici K.br. 08/1601 od 23.10.2009. godine zbog krivčnog djela iz člana 220 stav 1 Krivičnog zakonika Crne Gore na kaznu zatvora u trajanju od 3 mjeseca; presudom Osnovnog suda u Podgorici K.br. 09/1011 od 30.10.2009. godine zbog krivičnog djela iz člana 376 stav 2 u vezi stava 1 Krivičnog zakonika Crne Gore na kaznu zatvora u trajanju od 3 mjeseca; presudom Osnovog suda u Danilovgradu K.br. 57/10 od 02.03.2012. godine zbog krivičnog djela iz člana 153 Krivičnog zakonika Crne Gore na kaznu zatvora u trajanju od 3 mjeseca; presudom Osnovnog suda u Podgorici K.br. 74/13 od 30.01.2013. godine zbog krivičnog djela iz člana 376 stav 1 Krivičnog zakonika na kaznu zatvora u trajanju od 7 mjeseci,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>Dana 07. aprila 2014. godine oko 19,00 časova u P., u ul. V.Ć., svjestan svog djela čije izvršenje je htio, znajući da je njegovo djelo zabranjeno, upotrebom sile i prijetnje, drugom oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, na način što je, po dolasku u "N.m.", prišao oštećenoj S. M., koja se nalazila za registar-kasom i uhvatio je za vrat, dok je u drugoj ruci držao kuhinjski nož koji je prislonio oštećenoj ispod vrata i zahtijevao da mu preda novac, što je oštećena iz straha učinila, tako što je otvorila registar kasu odakle je okrivljeni uzeo 550,00 eura, vlasništvo "N.m.", a zatim je napustio objekat, čime je sebi pribavio protivpravnu imovinsku korist u označenom iznosu, </span>
</p>
<p>&nbsp;</p>
<p>
<span>- čime je izvršio krivično djelo razbojništvo iz člana 242 stav 1 Krivičnog zakonika Crne Gore</span>
</p>
<p>&nbsp;</p>
<p>&nbsp;</p>
<p>
<span>Pa ga sud primjenom citiranih zakonskih propisa i čl. 3, 4, 5, 13, 15, 32, 36, 42 i 51 Krivičnog zakonika Crne Gore i čl 226, 229 i 374 Zakonika o krivičnom postupku </span>
</p>
<p>&nbsp;</p>
<p>&nbsp;</p>
<p style="text-align:center;">
<span>Osuđuje</span>
</p>
<p>&nbsp;</p>
<p>
<span>Na kaznu zatvora u trajanju od 2 (dvije) godine u koju se uračunava vrijeme provedeno u pritvoru koji se računa od 08.04.2014 od 08,00 časova kao dana i časa lišenja slobode, pa nadalje.</span>
</p>
<p>&nbsp;</p>
<p>
<span>Obavezuje se optuženi da ovom sudu na ime troškova postupka uplati novčani iznos od 82,50 eura kao i 30,00 eura na ime paušala u roku od 15 dana od pravosnažnosti presude.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnicom </span><span>Osnovnog državnog tužilaštva Podgorica Kt. br. 374/14 od 05.05.2014. godine, optuženom B. V. je stavljeno na teret izvršenje krivičnog djela razbojništvo iz čl. 242 st. 1 Krivičnog zakonika. Zastupnik optužbe je u završnoj riječi izjavio da u cjelosti ostaje pri podignutoj optužnici jer je provedenim dokazima nesporno utvrđeno da je optuženi izvršio krivično djelo stavljeno mu na teret. Istakao je da sama odbrana optuženog se na neki način može smatrati i priznanjem radnji koje je preduzeo, a što u najboljem potvrđuje i materijalni dokaz - video snimak sigurnosnih kamera iz prodavnice. Predložio je da sud optuženog oglasi krivim i osudi po zakonu, te da istom produži pritvor nakon izricanja presude.</span>
</p>
<p>&nbsp;</p>
<p>
<span>Ovlašćeni predstavnika oštećenog "N. m."  direktor oštećenog P.B., je istakao da se ne pridružuje krivičnom gonjenju protiv optuženog i da ne ističe imovinsko pravni zahtjev za naknadu štete, jer mu je familija optuženog vratila oduzeti novac.</span>
</p>
<p>&nbsp;</p>
<p>
<span>Iznoseći svoju odbranu u prethodnom postupku, optuženi je naveo da je dana 07.04.2014. godine bio kod kuma L. M., gdje se dosta zadržao. Tom prilikom su popili alkohol i u neko doba je krenuo prema svojoj kući, a nije se mogao sjetiti šta se kući i poslije toga dešavalo. Istakao je da ima problem kad popije alkohol, jer tada dođe do prekida filma, pa se ne sjeća ničega. Tek su mu sjutradan rekli da je opljačkao jedan market, a ne sjeća se ni kako ni zašto je to uradio. Iz policije su mu pokazali video snimak na kojem je sebe prepoznao i tek tada saznao šta je uradio. Sjutradan kad se probudio, kod sebe nije imao nikakvih para, osim možda dva eura sitno. Nakon što su mu prikazani snimci video nadzora iz prodavnice "N. m." koja se nalazi u ulici V. Ć., izjavio je da je on osoba u plavoj trenerci na kojoj je od pozadi na leđima ispisan veliki broj "..", da ne može da spori da je uradio ono što se vidi na snimcima, ali da se toga ne sjeća. Dodao je da je kod L.M. popio sigurno 7 piva, zapremine po 0,5 l i sigurno 7 ili 8 čašica rakije - loze, te da se liječi od alkoholizma u Domu zdravlja u B. V, gdje ima otvoren ljekarski karton.</span>
</p>
<p>&nbsp;</p>
<p>
<span>Iznoseći svoju odbranu na glavnom pretresu, optuženi je naveo da je zbog loše finansijske situacije odlučio nekako da dođe do novca. Kritičnog dana, u popodnevnim časovima je konzumirao alkohol i to nikšićko pivo, s tim da se nije mogao sjetiti koliko boca je popio. Oko 19,00 časova je došao u "N. m.", pri sebi je imao nož i to kuhinjski nož dužine otprilike oko 10 do 15 cm,  došao je do kase, držeći nož u desnoj ruci, nakon čega je prišao kasi i prodavačici koja je stajala pored kase. Pojasnio je da je prodavačici prišao sa leđa, istu je desnom rukom u kojoj je držao nož uhvatio i držao joj nož u predjelu vrata, a zatim joj je rekao da otvori kasu i da mu da novac, što je ona i učinila. Prodavačica je iz registar kase izvukla određenu svotu novca, koju mu je predala, nakon čega se udaljio iz navedenog objekta. Pojasnio je da je tu bilo oko 500,00 odnosno 550,00 eura, s kojim novcem je vratio dugove.</span>
</p>
<p>&nbsp;</p>
<p>
<span>Upitan da pojasni razlike u kazivanju u odnosu na prethodni postupak gdje je u bitnom istakao da je konzumirao alkohol i da se u  bitnom ne sjeća kako se odvijao predmetni dogadjaj, optuženi je naveo da je tačan njegov iskaz dat na glavnom pretresu, te da ne može pojasniti razlike u kazivanju.</span>
</p>
<p>&nbsp;</p>
<p>
<span>Branilac optuženog B. V., advokat M. T. je u završnoj riječi naveo da u konkretnom slučaju nedostaje jedna od komponenti krivice, tj. uračunljivost koja je pretpostavka druge komponente - vinosti. Nadalje, istakao je da smatra da nema mjesta ni primjeni posebnih pravila zakona koji se odnose na situacije kada se učinilac u vrijeme izvršenja krivičnog djela nalazi u stanju u kojem nije mogao da shvati značaj svog djela i da upravlja svojim postupcima, ali je sebe doveo u takvo stanje, iz razloga što kod optuženog u vrijeme kad je konzumirao alkohol nije postojao nijedan oblik vinosti, tj. ni umišljaj ni nehat u odnosu na mogućnost izvršenja krivičnog djela. Predložio je da sud optuženog oslobodi od optužbe i ukine pritvor nakon izricanja presude.</span>
</p>
<p>&nbsp;</p>
<p>
<span>Optuženi je podržao završnu riječ branioca i ostao pri navodima svoje odbrane na glavnom pretresu.</span>
</p>
<p>&nbsp;</p>
<p>
<span>Sud je, u cilju utvrđivanja pravilnog i potpunog činjeničnog stanja, u dokaznom postupku proveo sljedeće dokaze: na saglasan predlog stranaka pročitao iskaz svjedoka oštećene S. M. sa zapisnika u prethodnom postupku Kti. br. 25/14 od 25.04.2014. godine, saslušao svjedoka oštećenog P. B. - ovlašćenog predstavnika oštećenog "N.m.", pročitao potvrdu Uprave policije PJ P. o privremeno oduzetim predmetima Ku.br.279/14 od 08.04.2014. godine, izvršio uvid u fotodokumentaciju Uprave policije CB Podgorica broj 64-28-244-486/990 od 07.04.2014. godine, u fotodokumentaciju Uprave policije CB Podgorica broj 64-28-244-489/995 od 08.04.2014. godine, proveo vještačenje po vještaku medicinske struke psihijatru dr G.Ž. i pročitao izvod iz Kaznene evidencije za optuženog koji je izdat od Ministarstva pravde Vlade Crne Gore broj 0203/2859 od 10.07.2014. godine.</span>
</p>
<p>&nbsp;</p>
<p>
<span>Na osnovu rezultata cjelokupnog postupka i savjesne analize navoda optužbe, navoda odbrane optuženog B. V., kao i svih provedenih dokaza, kako pojedinačno, tako i u njihovoj međusobnoj povezanosti, na osnovu tako utvrđenog činjeničnog stanja sud je utvrdio da je optuženi izvršio krivično djelo razbojništvo iz čl. 242 st. 1 Krivičnog zakonika Crne Gore, u vrijeme, na mjestu i na način kako je to opisano izrekom ove presude, iz kojih razloga ga je sud oglasio krivim i izrekao kaznu kao u izreci presude, a ovo iz sljedećih razloga:</span>
</p>
<p>&nbsp;</p>
<p>
<span>Svjedok oštećena S.M.je u svom svjedočkom iskazu datom na zapisniku u prethodnom postupku Kti. br. 25/14 od 25.04.2014. godine, navela da je zaposlena u prodavnici široke potrošnje "N. m.", koja se nalazi u ulici V. Ć.. Dana 07.04.2014. godine, negdje oko 19 časova, je radila za kasom tog marketa kada se odjednom iza nje pojavilo jedno lice, koje ju je praktično zagrlilo od pozadi, a drugom rukom joj je prinio nož i to u predjelu vrata, nakon čega joj je reklo "daj pare", na šta mu je odgovorila da ih sam uzme, ali je zbog straha da će je povrijediti, otvorila kasu. Taj muškarac je iz kase uzeo sav papirni novac koji se nalazio u kasi, a potom je krenuo da izlazi iz prodavnice, s tim što je pri odlasku prokomentarisao nešto u smislu " mislim da će mi ovo biti dovoljno". Pošto se u tom trenutku bila strašno prepala, jer joj je taj muškarac stavio nož pod vrat, nije mogla da se izjasni da li je bio pijan ili ne, ali je istakla da o čitavom događaju postoji video zapis, obzirom da je prodavnica obezbijeđena kamerama. U policiji je saznala da se radi o B.V., a tom prilikom je oduzet novac u iznosu od 550,00 eura, što su naknadno utvrdili kad je urađen popis. Nije se pridružila krivičnom gonjenju protiv optuženog.</span>
</p>
<p>&nbsp;</p>
<p>
<span>Iz potvrde Uprave policije PJ Podgorica o privremeno oduzetim predmetima Ku.br.279/14 od 08.04.2014. godine, proizilazi da je Uprava policije od optuženog privremeno oduzela gornji dio trenerke plave boje marke "A." sa brojem .... na zadnjem dijelu.</span>
</p>
<p>&nbsp;</p>
<p>
<span>Iz fotodokumentacije Uprave policije CB Podgorica broj 64-28-244-486/990 od 07.04.2014. godine, se vidi širi izgled lica mjesta - N. m. sa spoljnje strane gdje su ulazna vrata, zatim izgled marketa sa ulaznih vrata, izgled kase iz koje je otuđen novac i izgled kase po otvaranju, dok se iz fotodokumentacije Uprave policije CB Podgorica broj 64-28-244-489/995 od 08.04.2014. godine,vidi izgled prednje strane plavog gornjeg dijela trenerke i izgled zadnje strane istog plavog gornjeg dijela trenerke.</span>
</p>
<p>&nbsp;</p>
<p>
<span>Vještak medicinske struke - psihijatar dr G. Ž. je u svom nalazu i mišljenju naveo da je optuženi B. V.osoba prosječnih intelektualnih kapaciteta, da se ne uočavaju simptomi i znaci trajne duševne bolesti ili druge teže duševne poremećenosti, te da se može smatrati duševno zdravom osobom. Isti je dao podatke da periodično konzumira alkohol pa ukoliko se prihvati taj navod kao tačan, njegova zavisnost od alkohola može se okarakterisati na nivou tzv. dipsomantskog alkoholizma, odnosno periodičnog konzumiranja alkohola. Vještak je dalje naveo da u konkretnom slučaju nedostaje nalaz alkoholemije i medicinska dokumentacija o eventualnom liječenju optuženog, pa ukoliko se prihvati istinitost navoda da je popio navedenu količinu alkohola posle koje je nastalo stanje tzv. prekida filma, odnosno medicinskim jezikom rečeno amnezija ili zaboravnost za okolnost krivičnog dogadjaja, to se može pretpostaviti da se u vrijeme izvršenja krivičnog djela nalazio u stanju akutne intoksikacije alkoholom težeg stepena. Ukoliko sud prihvati istinitost navoda u pogledu konzumiranja alkohola u tim okolnostima, vještak je mišljenja da su sposobnosti optuženog da shvati značaj svoga djela i da upravlja svojim postupcima bile isključene. Ukoliko sud ne prihvati činjenično stanje koje je optuženi iznio na sudu u pogledu konzumiranja alkohola, a posebno ukoliko sud ne prihvati činjenično stanje u pogledu zaboravnosti za okolnost predmetnog događaja, to je vještak mišljenja da ukoliko je optuženi izvršio predmetno krivično djelo, pod tom pretpostavkom, sposobnosti optuženog da shvati značaj svog djela i da upravlja svojim postupcima bile su očuvane. </span>
</p>
<p>&nbsp;</p>
<p>
<span>Iz izvoda iz Kaznene evidencije za optuženog koji je izdat od Ministarstva pravde Vlade Crne Gore broj 0203/2859 od 10.07.2014. godine, proizilazi da je optuženi osuđivan i to presudom Osnovnog suda u Podgorici K.br. 04/358 od 30.12.2004. godine zbog krivičnog djela iz čl. 100 Krivičnog zakonika Republike Crne Gore na kaznu zatvora u trajanju od 2 mjeseca, uslovno na 1 godinu; presudom osnovnog suda u Podgorici K.br. 08/1601 od 23.10.2009. godine zbog krivčnog djela iz člana 220 stav 1 Krivičnog zakonika Crne Gore na kaznu zatvora u trajanju od 3 mjeseca; presudom Osnovnog suda u Podgorici K.br. 09/1011 od 30.10.2009. godine zbog krivičnog djela iz člana 376 stav 2 u vezi stava 1 Krivičnog zakonika Crne Gore na kaznu zatvora u trajanju od 3 mjeseca; presudom Osnovog suda u Danilovgradu K.br. 57/10 od 02.03.2012. godine zbog krivičnog djela iz člana 153 Krivičnog zakonika Crne Gore na kaznu zatvora u trajanju od 3 mjeseca; presudom Osnovnog suda u Podgorici K.br. 74/13 od 30.01.2013. godine zbog krivičnog djela iz člana 376 stav 1 Krivičnog zakonika na kaznu zatvora u trajanju od 7 mjeseci.</span>
</p>
<p>&nbsp;</p>
<p>
<span>Sud je u postupku utvrdio da je optuženi B. V. izvršio krivično djelo koje mu je stavljeno na teret optužnim aktom Osnovnog državnog tužilaštva u Podgorici. Takvo činjenično utvrđenje sud je, prije svega, temeljio na iskazu svjedoka oštećene S. M., koji cijeni kao istinit i koja nije imala nikakvog razloga da neosnovano tereti optuženog. Naime, iz iskaza svjedoka oštećene S. M. u prethodnom postupku sud je utvrdio da je zaposlena kao prodavačica u prodavnici robe široke potrošnje "N.m.", koji se nalazi u ulici V. Ć.. Dana 07.04.2014. godine, negdje oko 19 časova, dok je stajala za kasom, odjednom iza nje pojavilo se jedno lice, koje je praktično zagrlilo od pozadi, a drugom rukom joj prinijelo nož u predjelu vrata, nakon čega je reklo "daj pare", na što mu je odgovorila da ih sam uzme, ali je zbog straha da će je povrijediti, otvorila kasu. Taj muškarac je iz kase uzeo sav papirni novac koji se u njoj nalazio, potom je krenuo da izlazi iz prodavnice, s tim što je pri odlasku prokomentarisao nešto u smislu "mislim da će mi ovo biti dovoljno". Tek je u policiji saznala da se radi o B.V.. Kritičnom prilikom je iz kase oduzet novac u iznosu od 550,00 eura. Iskaz oštećene S. M. je objektiviziran fotodokumentacijom Uprave policije CB Podgorica broj 64-28-244-486/990 od 07.04.2014. godine u kojoj se vidi širi izgled lica mjesta "N.m." sa </span><span>spoljnje strane gdje se nalaze ulazna vrata, zatim izgled marketa sa ulaznih vrata, izgled kase iz koje je otuđen novac i izgled kase po otvaranju. Iskaz svedoka oštećene S. M. u saglasnosti je sa iskazom ovlašćenog predstavnika "N.m." P. B., koji je sud cijenio kao istinit i iz koga je utvrdio da je familija optuženog vratila oduzeti novac oštećenom "N. m.".</span>
</p>
<p>&nbsp;</p>
<p>
<span>Iznoseći odbranu na glavnom pretresu, optuženi je istakao da je kritičnog dana konzumirao alkohol i to nikšićko pivo, s tim što se nije mogao sjetiti koliko je boca popio. Dalje je naveo da je u popodnevnim časovima, oko 19 časova, došao u "N. m.", da je pri sebi imao kuhinjski nož dužine oko 10 do 15 cm, da je prišao prodavačici koja je stajala na kasi, držeći nož u ruci, i to sa leđa i da je desnom rukom, u kojoj je držao nož, uhvatio i držao joj nož u predjelu vrata, zatim joj je rekao da otvori kasu i da mu da novac, što je ona i učinila. Pojasnio je da je prodavačica iz registar kase izvukla određenu svotu novca koju mu je predala, nakon čega se udaljio iz navedenog objekta. Istakao je da je tu bilo 500,00 eura, odnosno 550,00 eura, s kojim novcem je vratio dugove. </span>
</p>
<p>&nbsp;</p>
<p>
<span>Sud cijenio kao istinit onaj dio odbrane optuženog na glavnom pretresu, u kome je pojasnio na koji način je prema oštećenoj S. M. upotrijebio prijetnju i gdje nije sporio da joj je nož držao u predjelu vrata, a da je prije toga njoj prišao s leđa. Optuženi u svojoj odbrani na glavnom pretresu nije sporio i da je kritičnom prilikom prema oštećenoj primijenio silu, navodeći da je desnom rukom uhvatio oštećenu. Međutim, način primjene sile od strane optuženog sud je utvrdio iz objektivnog svjedočkog iskaza svjedoka oštećene S. M. u prethodnom postupku, koja se određeno izjasnila da je nakon dolaska u market, optuženi praktično, kako kaže, zagrlio od pozadi, a drugom rukom joj je prinio nož u predjelu vrata. Nadalje, svjedok oštećena S. M. je ubjedljivo posvjedočila da je, nakon što je optuženi primijenio silu i prijetnju, otvorila kasu i da je sam optuženi iz kase uzeo sav papirni novac, odnosno novac u iznosu od 550,00 eura, a ne, kako to neosnovano optuženi želi predstaviti u navodima svoje odbrane na glavnom pretresu, da je oštećena iz registar kase izvukla određenu svotu novca koji mu je predala, nakon čega se udaljio iz navedenog objekta. Optuženi na glavnom pretresu nadalje nije sporio da je kritičnom prilikom iz registar kase otuđio 500 odnosno 550 eura novca, kojim novcem je vratio dugove, a koji dio njegove odbrane sa glavnog pretresa sud cijeni kao istinit. Optuženi je, takođe, na glavnom pretresu, kazao da je kritičnog dana konzumirao alkohol i to nikšićko pivo, dok je u prethodnom postupku izjavio da je kritičnog dana konzumirao 7 piva zapremine po 0,5 litara i sigurno 7 ili 8 čašica rakije, a koji dio odbrane optuženog dat na glavnom pretresu, kao i tokom čitavog postupka, sud nije mogao prihvatiti, iz razloga što taj dio njegove odbrane ne osnažuje ni jedan dokaz proveden na glavnom pretresu, a u spisima predmeta nema zapisnika o alkoholemiji, kao objektivnom kontrolnom dokazu.</span>
</p>
<p>&nbsp;</p>
<p>
<span>U svojoj odbrani u prethodnom postupku, optuženi je negirao izvršenje krivičnog djela, u bitnom navodeći da je kritičnog dana konzumirao alkohol i da se ne sjeća šta se dešavalo. Istakao je da ima problem kad popije alkohol, da tada dođe do prekida filma, pa se ne sjeća ničega. Ovaj dio odbrane optuženog sud cijeni kao neistinit, a da se optuženi sjeća šta se dešavalo kritičnog dana u popodnevnim časovima, oko 19 časova u "N. m." je pojasnio u dijelu svoje odbrane na glavnom pretresu. Dakle, optuženi u svojoj odbrani u prethodnom postupku je pledirao da zbog uticaja alkohola kritičnom prilikom nije mogao da shvati značaj svog djela i da upravlja svojim postupcima, a s tim u vezi, branilac optuženog u završnom pledoajeu, slijedeći odbranu optuženog, istakao je da je isti bio neuračunljiv u vrijeme izvršenja krivičnog djela, pozivajući se na mišljenje vještaka psihijatra dr G. Ž., koji je zaista istakao u jednom dijelu svog mišljenja, da, ukoliko se prihvati istinitost navoda da je optuženi popio navedenu količinu alkohola, da su u tom slučaju sposobnosti optuženog da shvati značaj svog djela i da upravlja svojim postupcima bile isključene. Međutim, sud, kao što je već rečeno, nije prihvatio odbranu optuženog iznijetu tokom čitavog postupka, da je kritičnog dana konzumirao alkohol (pivo i rakiju), pa samim tim sud ne prihvata ni onaj dio mišljenja psihijatra dr G., u kome je naveo da je u slučaju da je optuženi konzumirao navedenu količinu alkohola, su sposobnosti optuženog da shvati značaj svog djela i da upravlja svojim postupcima bile isključene, jer je ovaj dio mišljenja vještak bazirao samo pod </span><span>pretpostavkom da je optuženi kritičnog dana konzumirao navedenu količinu alkohola. Osim toga, iz iskaza svjedoka oštećene S. M. kao i iz dijela odbrane optuženog na glavnom pretresu, sud je utvrdio da je optuženi mogao da shvati značaj svog djela i da je mogao da upravlja svojim postupcima, jer se iz iskaza svjedoka oštećene utvrđuje da je optuženi u oštećeni "N.m." koji se nalazi u ulici V. Ć., došao oko 19 časova, pri činjenici da se navedeni market nalazi u naselju B. I., sa velikom frekvencijom ljudi, da je u market došao sa kuhinjskim nožem u ruci dužine 10 do 15 cm, da je prema oštećenoj primijenio silu i prijetnju na način opisan kao u izreci presude, a sve u namjeri da sebi pribavi protivpravnu imovinsku korist, što je i učinio kada je nakon upotrebe sile i prijetnje iz kase oduzeo novac u iznosu od 550,00 eura, s kojim novcem je, kako sam kaže na glavnom pretresu, vratio dugove, a kada je iz kase oduzeo novac, svjedok oštećena se određeno izjasnila da je optuženi kazao "mislim da će mi ovo biti dovoljno". Ove činjenice, kao i nalaz vještaka psihijatra dr G., koji sud cijeni kao stručan, jasan i objektivan, da je optuženi B. V. osoba prosječnih intelektualnih kapaciteta, da se ne uočavaju simptomi i znaci trajne duševne bolesti ili druge teže duševne poremećenosti, te da se može smatrati duševno zdravom osobom, upućuju na jedini mogući zaključak da je optuženi kritične zgode mogao da shvati značaj svog djela i da upravlja svojim postupcima.</span>
</p>
<p>&nbsp;</p>
<p>
<span>Valja istaći da sud u dokaznom postupku, imajući u vidu dio odbrane optuženog na glavnom pretresu, kao i iskaz svjedoka oštećene S. M., nije provodio dokaz uvidom u CD snimak sigurnosnih kamera iz "N. m." jer je činjenično stanje u ovoj krivično-pravnoj stvari rasvijetljeno i bez provođenja istog.</span>
</p>
<p>&nbsp;</p>
<p>
<span>Pravno kvalifikujući utvrđeno činjenično stanje, sud je utvrdio da je optuženi, radnjama bliže opisanim izrekom presude, izvršio sva bitna obilježja bića krivičnog djela razbojništvo iz čl. 242 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span>Cijeneći subjektivni odnos optuženog prema izvršenom krivičnom djelu, sud je utvrdio da je optuženi bio svjestan svog djela i da je htio njegovo izvršenje, sve u namjeri da sebi pribavi protivpravnu imovinsku korist, pa se njegov subjektivni odnos prema izvršenom krivičnom djelu definiše kao direktni umišljaj, a koji oblik vinosti, kao i namjeru, je utvrdio iz dokaza provedenih na glavnom pretresu, kojima je poklonio vjeru.</span>
</p>
<p>&nbsp;</p>
<p>
<span>Odlučujući o kazni za optuženog, sud je cijenio sve okolnosti iz čl. 42 Krivičnog zakonika, koje utiču da kazna bude manja ili veća, pa je kao otežavajuću okolnost cijenio raniju osuđivanost optuženog, koju je utvrdio iz citiranog Izvoda iz kaznene evidencije izdatog od Ministarstva pravde Vlade Crne Gore od 10.07.2014. godine, iz kojeg se utvrđuje da je optuženi ranije osuđivan presudom Osnovnog suda u Podgorici K.br. 04/358 od 30.12.2004. godine zbog krivičnog djela iz čl. 100 Krivičnog zakonika Republike Crne Gore na kaznu zatvora u trajanju od 2 mjeseca, uslovno na 1 godinu; presudom osnovnog suda u Podgorici K.br. 08/1601 od 23.10.2009. godine zbog krivčnog djela iz člana 220 stav 1 Krivičnog zakonika Crne Gore na kaznu zatvora u trajanju od 3 mjeseca; presudom Osnovnog suda u Podgorici K.br. 09/1011 od 30.10.2009. godine zbog krivičnog djela iz člana 376 stav 2 u vezi stava 1 Krivičnog zakonika Crne Gore na kaznu zatvora u trajanju od 3 mjeseca; presudom Osnovog suda u Danilovgradu K.br. 57/10 od 02.03.2012. godine zbog krivičnog djela iz člana 153 Krivičnog zakonika Crne Gore na kaznu zatvora u trajanju od 3 mjeseca; presudom Osnovnog suda u Podgorici K.br. 74/13 od 30.01.2013. godine zbog krivičnog djela iz člana 376 stav 1 Krivičnog zakonika na kaznu zatvora u trajanju od 7 mjeseci, dok je kao olakšavajuću okolnost sud cijenio loše imovno stanje optuženog. Imajući u vidu navedene okolnosti i njihov međusobni odnos, sud je optuženog osudio na kaznu zatvora u trajanju od dvije godine, u koju mu je, osnovom čl. 51 st. 1 Krivičnog zakonika Crne Gore uračiunao vrijeme provedeno u pritvoru, kao u izreci presude. Navedena kazna zatvora, po ocjeni ovog suda, je pravedan balans između zahtjeva za individualizacijom kazne i svrhe kažnjavanja, i sa istom se ima ostvariti, osim svrhe kažnjavanja iz čl. 32 st. 2 Krivičnog zakonika Crne Gore, i opšta svrha propisivanja i izricanja krivičnih sankcija iz čl 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span>Sud je odluku o troškovima krivičnog postupka donio na osnovu čl 229 st. 1 Zakonika o krivičnom postupku, pa je obavezao optuženog da ovom sudu na ime troškova postupka uplati novčani iznos od 82,50 eura u roku od 15 dana po pravosnažnosti presude. Troškovi postupka se odnose na ime nagrade vještaku psihijatru.</span>
</p>
<p>&nbsp;</p>
<p>
<span>Visinu paušala, kao u izreci presude, sud je odmjerio shodno imovnom stanju optuženog, dužini trajanja i složenosti postupka.</span>
</p>
<p>&nbsp;</p>
<p>
<span>Sa izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 21.07.2014. godine</span>
</p>
<p>&nbsp;</p>
<p>&nbsp;</p>
<p style="text-align:right">
<span>SUDIJA</span>
</p>
<p style="text-align:right">
<span>Đuković Goran, s.r.</span>
</p>
<p>&nbsp;</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku </span>
</p>
<p>
<span>od 15 dana od dana prijema pismenog otpravka</span>
</p>
<p>
<span>Višem sudu u Podgorici, a preko ovog suda.</span>
</p>
<p>&nbsp;</p>
<p>
<span>Z.T.O.</span>
</p>
<p>
<span>Maraš Ana</span>
</p>
<p>&nbsp;</p>
</div>
</div>


</body>
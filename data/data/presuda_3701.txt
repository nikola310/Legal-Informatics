<div style="text-align: justify">
	OSNOVNI SUD U PLAVU<br>
	K.br.41/2011<br>
	<br>
	&nbsp;</div>
<div style="text-align: center">
	U IME NARODA</div>
<div style="text-align: justify">
	<br>
	<br>
	OSNOVNI SUD U PLAVU, kao krivični po sudiji Elici Pantović, sa zapisničarem Nerminom Nikočević, u krivičnom predmetu okrivljenih R. M. zv. M., i H.D., oba iz B., zbog krivičnog djela kradje iz člana 239 stav 1.u vezi sa čl.23&nbsp; Krivičnog zakonika Crne Gore, u saizvršilaštvu, po optužnom predlogu ODT u Plavu, KT.br.23/2011 od 01.06.2011.godine, po održanom usmenom, javnom, glavnom pretresu, u prisustvu&nbsp; zamjenika ODT u Plavu, Drite Rugovac,&nbsp; okrivljenog H. D. i oštećenog D. Z., a u odsustvu okrivljenog R. M., donio je i javno objavio dana 15.07.2011godine<br>
	<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	<br>
	<br>
	&nbsp; Okrivljeni:<br>
	<br>
	<br>
	1. R. M. zv. M., od oca&nbsp; M. i majke E., rođ. A., rođenog ... godine u selu K., opština B. P., sa prebivalištem u P., opština B., državljanin CG, nezaposlen, neoženjen, završio srednju školu, lošeg imovnog stanja, neosudjivan,<br>
	<br>
	2. H. D., od oca M. i majke E. rođ. O., rođenog ... godine u B., sa prebivalištem u ul. M. K. br... državljanin CG, nezaposlen, oženjen, otac dvoje djece, završio srednju školu, lošeg imovnog stanja, neosudjivan,<br>
	<br>
	&nbsp;</div>
<div style="text-align: center">
	K r i v i&nbsp; s u</div>
<div style="text-align: justify">
	<br>
	Što su:<br>
	<br>
	dana 22.marta 2011 godine, u selu D. kod G., opština P. iz podruma i iz dvorišta ispred stare porodične kuće vlasništvo oštećenog D. Z., oduzeli šporet marke "Smederevac" u vrijednosti od 23,00 eura i kazan za pečenje rakije bez poklopca i lule, u vrijednosti od 230,00 eura, na način što su iz dvorišta uzeli šporet i utovarili ga u vozilo marke "F." reg. oznaka BA..., vlasništvo H. S., a zatim su ušli u nezaključani podrum iste kuće i iz njega&nbsp; uzeli kazan z apečenje rakije bez poklopca i lule koji su takodje utovarili u isto vozilo i nakon toga su se sa navedenim stvarima odvezli za B., a u namjeri da njihovim prisvajanjem sebi pribave protivpravnu imovinsku korist,<br>
	<br>
	<br>
	-čime su kao saizvršioci izvršili krivično djelo krađe iz čl.239 stav 1 u vezi sa članom 23 Krivičnog zakonika Crne Gore,<br>
	<br>
	Pa im sud za izvršeno krivično djelo&nbsp; na osnovu navedenog zakonskog propisa te primjenom čl.4, 32, 36, 42, 52, 53 i 54 KZ CG i čl. 364 ZKP-a, i z r i č e&nbsp;<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	<br>
	Kojom im utvrdjuje kazne zatvora u trajanju od po 2 (dva) mjeseca i istovremeno odredjuje da se iste neće izvršiti ako okrivljeni za vrijeme od 1(jedne) godine dana po pravosnažnosti presude ne učine novo krivično djelo.<br>
	<br>
	Okrivljeni se obavezuju da solidarno naknade troškove krivičnog postupka u iznosu od 55,00 eura, kao i da na ime paušala plate iznose od po 50,00 eura, sve u roku od 15 dana po pravosnažnosti presude pod prijetnjom prinudnog izvršenja.<br>
	<br>
	Okrivljeni&nbsp; su dužni da na ime pričinjene štete oštećenom&nbsp; Deljanin Zuferu&nbsp; iz Gusinja opština Plav, solidarno isplate iznos od 253,00 eura u roku od 15 dana po pravosnažnosti presude, pod prijetnjom prinudnog izvršenja.<br>
	&nbsp;</div>
<div style="text-align: center">
	O b r a z l o ž e n j e</div>
<div style="text-align: justify">
	<br>
	Osnovno državno tužilaštvo u Plavu, optužnim predlogom Kbr.23/2011 godine od 01.06.2011 godine, optužilo je okrivljene R. M. i H. D., oba iz B., zbog krivičnog djela kradje iz čl.239&nbsp; stav 1 u vezi sa čl.23 Krivičnog zakonika Crne Gore, kao saizvršioce.<br>
	<br>
	U završnoj riječi zamjenik ODT u Plavu, Rugovac Drita,&nbsp; precizirala je&nbsp; optužni predlog ODT u Plavu KT.br. 23/2011 od 01.06.2011 godine&nbsp; u dijelu koji se odnosi na vrijeme izvršenja predmetnog krivičnog djela i pri tako preciziranom optužnom predlogu i ostala sve kraja i predložila sudu da okrivljene R. M. i H. D. oglasi krivima kao saizvršioce za navedeno krivično djelo i osudi ih po zakonu.<br>
	<br>
	Oštećeni D. Z. se u završnoj riječi pridružio krivičnom gonjenju protiv okrivljenih R. M. i H. D. za krivično djelo kradja iz čl.239 stav 1 u vezi čl.23 KZ CG, koje im je javnom optužbom stavljeno na teret. Ujedno je tražio&nbsp; da sud okrivljene obaveže&nbsp; na solidarno plaćanje štete u iznosu od 253,00 eura, kolika je vrijednost otudjenih stvari-šporeta "Smederevac" i kazana za pečenje rakije bez poklopca i lule.<br>
	<br>
	Na glavni pretres dana 12.07.2011 godine nije pristupio okrivljeni R. M., pa je sud održao glavni pretres u njegovom odsustvu shodno odredbi čl.453 stav 3 ZKP-a.<br>
	<br>
	Izjašnjavajući se o optužbi ODT u Plavu, okrivljeni R. M. u svojim odbranama sa prethodnog postupka i sa glavnog pretresa, ne priznaje izvršenje krivičnog djela koje mu je javnom optužbom stavljeno na teret. U svoju odbranu navodi&nbsp; da su tačni navodi optužbe da su on i okrivljeni D. u drugoj polovini marta mjeseca, ne sjeća se&nbsp; datuma, iz B., gdje žive, došli u P. i G., kako bi skupljali staro gvoždje, radi prodaje. To su učinili vozilom marke "F." crvene boje, koje ima manji tovarni sanduk. Zna da su na području G. obilazili sela u njegovoj okolini i iz korita i obala rijeka i iz dvorišta napuštenih kuća sakupljali staro gvožđe, ali&nbsp; pri tom nijesu izvršili obijanje niti jedne kuće ili bilo kakvog drugog zatvorenog prostora, radi oduzimanja iz tih prostora stvari od gvožđa. Naveo je da mu je poznata kamena kuća iz fotodokumentacije u spisima predmeta, iz koje se javnom optužbom terete da su kritične prilike oduzeli šporet "Smederevac" i bakarni kazan za pečenje rakije,&nbsp; vlasništvo oštećenog D. Z. Sjeća se, najprije je naveo, da iz dvorišta te kuće, zatim u njenoj neposrednoj blizini, pronašli jedan šporet "Smederevac", dva metalna bureta, nešto lima tj. lastre, neke stare plehove i šerpe i iste utovarili na tovarni sanduk vozila. Predmetna kuća bila je napuštena, niko u njoj nije stanovao, pa su smatrali da ove stvari nikom ne trebaju, pa su ih zbog toga i oduzeli. Na toj kući, u njenom prizemlju, postojala je dvokrilna vrata, koja su bila otključana, na vratima postojala je reza ali na njoj nije bilo katanca. On i okrivljeni D., ulazili su kroz ova vrata u unutrašnjost podrumskog prostora ali tamo nijesu našli ništa od starog gvožđa,&nbsp; tako da nijesu uzeli nikakav kazan za pečenje rakije. Putem, prilikom dolaska i odlaska iz ovog sela, nikog nijesu sretali, niti su koga pitali da li posjeduje staro gvožđe, koje bi im dao. Dodao je da kritične prilike, jesu uzeli iz predmetne napuštene kuće šporet "Smederevac" ali ne i kazan za pečenje rakije, pa pri povratku iz tog sela prema G. i dalje prema B., na vozilu nijesu imali nikakav kazan za pečenje rakije. Medjutim, na glavnom pretresu je naveo, da nije iz podruma predmetne kuće uzeo kazan za pečenje rakije niti iz njenog dvorišta šporet "Smederevac", da sve što su toga dana&nbsp; pokupili on i D., uzeli su pored rijeke, sa mjesta sa koja im nijesu branili, kao i pored ograda napuštenih kuća. Da su kritične prilike prošli pored kuće oštećenog Z. i pored njene ograde su pokupili staro gvožđe i obične plehove, nijesu našli šporet "Smederevac" niti kazan, da isti nemogu ni stati na auto, da u dvorište kuće oštećenog, nijesu ni ulazili. Objašnjavajući različitost u iskazima sa prethodnog i sa glavnog pretresa naveo je da ostaje pri iskazu kojeg je dao u prtehodnom postupku, obzirom da mu je sjećanje tada bilo jasnije.<br>
	<br>
	Izjašnjavajući se o optužbi ODT u&nbsp; Plavu, izvršenje krivičnog djela koje mu je stavljeno na teret, ne priznaje ni okrivljeni H. D. U svoju&nbsp; odbranu navodi da je dana 22.03.2011 godine, sa okrivljenim R. M., vozilom marke "F." vlasništvo njegovog brata H. S., došao u G., kako bi izvršili sakupljanje starog otpada od gvožđa, radi prodaje. Sakupljanje gvožđa kritičnog dana su vršili na području sela u okolini G., pa i sela D. To su činili u riječnim koritima, kao i na obalama tih rijeka. Iz dvorišta kuća, kako napuštenih, tako i nenapuštenih, kritičnog dana, nijesu uzimali&nbsp; ništa. Zna da su kritičnog dana, u riječnim koritima, pronašli i četiri stara šporeta, koja su utovarili na tovarni sanduk vozila. Na vozilu toga dana, prilikom povratka, nijesu imali nikakav kazan za pečenje rakije. Poznata mu je stara kamena kuća iz koje su otudjeni šporet smederevac i kazan za pečenje rakije, a to obzirom da je kao dijete dolazio u nju kod svoje tetke i tetka, koji su živjeli u njoj. Zna da je kuća vlasništvo oštećenog D. Z., ali kritičnog dana nijesu prilazili ovoj kući, niti su iz njenog dvorišta uzeli bilo što od starog gvoždja, jer je rečno korito&nbsp; sa kojeg su sakupljali staro gvoždje od ove kuće udaljeno oko 200 m, sa ove daljine nijesu prilazili kući, niti su iz njenog podruma i okoline, bilo šta uzeli. Kako u B. ima desetak otkupljiača starog gvoždja, ne sjeća se kome su toga dana prodali gvoždje koje su kritičnog dana sakupili na području P. i G. Vozilom sa utovarenim gvožđem, prošli su kroz centar G., tako da se nijesu krili. Objašnjavajući različitost&nbsp; sa odbranom okrivljenog R. M. kako sa prethodnog tako i sa glavnog pretresa, navodi da ostaje pri tvrdnji da niti on, niti okrivljeni M.,&nbsp; nijesu prilazili kući oštećenog Z.,&nbsp; niti su iz njenog dvorišta&nbsp; uzimali bilo&nbsp; kakve stvari&nbsp; od gvoždja pa ni šporet "Smederevac", niti su ulazili u podrumski dio ove kuće i nezna zbog čega je okrivljeni M. dao takvu izjavu. Dodao je da pri povratku iz sela D. prema G., na jedno 500 do 600 m od napuštene predmetne kuće, sreo je nekoga ali nezna ko je to bio, a uvijek sviranjem pozdravi iako ne poznaje ljude. U završnoj rijeći je još jednom naveo da ne priznaje izvršenje krivičnog djela koje mu je stavljeno na teret i predložio sudu&nbsp; da ga oslobodi od optužbe.<br>
	<br>
	Sud je cijenio odbrane okrivljenih R. M. i H. D., kojima negiraju izvršenje krivičnog djela koje im je javnom optužbom stavljeno na teret, pa je našao da su iste ne samo nejasne i nelogične, već i protivuriječne,&nbsp; kako same sebi tako i izvedenim dokazima, te ih kao takve nije ni prihvatio.<br>
	<br>
	Naime, sud je radi provjere odbrana okrivljenih u dijelu u kojem negiraju izvršenje krivičnog djela koje im je javnom optužbom stavljeno na teret, odnosno radi što paravilnijeg i zakonitijeg rješavanja ove krivične stvari u dokaznom postupku izveo sledeće dokaze: saslušao u svojstvu svjedoka oštećenog D. Z., saslušao svjedoka D. I.,&nbsp;&nbsp; pročitao zapisnik o uvidjaju sačinjen od Ispostave policije u P. bez broja od 23.03-2011 godine, pročitao nalaz i mišljenje vještaka&nbsp; ekonomske struke Dj. R., iz P., od 24.05.2011 godine, izvršio uvid u fotodokumentaciju sačinjenu od Ispostave policije u P. br... od 23.03.2011 godine i uvid u izvod iz kaznene evidencije za okrivljene, pa je svestranom ocjenom izvedenih dokaza i njihovim uporedjivanjem sa navodima javne optužbe i odbranama okrivljenih našao da su činjenice iz činjeničnog opisa izreke presude u svemu dokazane i da su okrivljeni&nbsp; kao saizvršioci, počinili krivično djelo kradje iz čl.239 stav 1 u vezi čl.23 KZ CG.<br>
	<br>
	Ovakvo svoje utvrdjenje i odluku u pogledu krivice i krivično-pravne odgovornosti okrivljenih R. M. i H. D., sud je zasnovao na sledećim razlozima:<br>
	<br>
	U toku krivičnog postupka je nesporno utvrdjeno, kako na osnovu odbrana optuženih, tako i na osnovu iskaza svjedoka D. I. i ostalih izvedenih dokaza, da su okrivljeni kritičnog dana bili u selo D., kod G., opština P., vozilom marke "F." reg. oznaka BA ..., vlasništvo H. S., da su sakupljali staro gvožđe i da prilikom povratka iz G. dalje prema B., na prikolici istog vozila imali utovareno stvari&nbsp; od gvožđa.<br>
	<br>
	Medjutim, obzirom da su obojica okrivljenih negirali navode javne optužbe u pogledu izvršenja krivičnog djela koje im je javnom optužbom stavljeno na teret,&nbsp; da su kritične prilike&nbsp; iz podruma i iz&nbsp; dvorišta&nbsp; ispred stare porodične napuštene kuće u selo D., kod G., opština P., vlasništvo oštećenog Z., oduzeli šporet "Smederevac" i kazan za pečenje rakije bez poklopca i lule, to su samim tim u toku krivičnog postupka bile sporne ove činjenice, pa ih je kao takve trebalo nesumnjivo utvrditi tj. dokazati.<br>
	<br>
	Da bi provjerio osnovanost odbrana okrivljenih u ovom dijelu a samim tim i utvrdio pravo stanje stvari, sud je, kako je već navedeno, pored saslušanja okrivljenih u toku dokaznog postupka izveo i sve potrebne dokaze, pa je njihovom uporednom analizom i ocjenom nesumnjivo utvrdio da su okrivljeni kritične prilike iz podruma i iz dvorišta ispred stare porodične kuće vlasništvo oštećenog D. Z., koja se nalazi u selu D. kod G. opština P., oduzeli šporet marke "Smederevac"&nbsp; i kazan za pečenje rakije bez poklopca i lule na način bliže opisan u izreci presude, a&nbsp; što je i potvrdjeno iskazom svjedoka D. I.,&nbsp; čijem iskazu sud je poklonio punu vjeru i isti prihvatio u cjelosti&nbsp; ocijenivši ga jasnim, logičnim i saglasnim sa&nbsp; ostalim izvedenim dokazima.<br>
	<br>
	Oštećeni D.Z., kojeg je sud saslušao u svojstvu svjedoka,&nbsp;&nbsp; izjašnjavajući se o predmetnom dogadjaju naveo da se kritične prilike nalazio u A., gdje ga je kćerka koja živi u P., obavijestila da je nju&nbsp; njegov komšija iz sela D., svjedok D. I., obavijestio da je dana 22.03.2011 godine na vozilu koje je prošlo putem pored njegove kuće, primijetio šporet "Smederevac" i kazan za pečenje rakije, da je iste prepoznao, da su njegovo-oštećenog vlasništvo, da je nakon toga ona otišla u njegovu staru napuštenu kuću, gdje je držao kazan i uvjerila se da kazana nije bilo u podrumu kuće i kradju prijavila policiji. Inače, on je ovaj kazan držao u prizemnom dijelu stare napuštene&nbsp; kamene kuće i to samo dio koji služi za loženje i dio u kojem se stavlja voda, a poklopac i lula ovog kazana držao je u drugu kuću. Kazan je bio star oko 10 godina. Da na prizemlju stare napuštene&nbsp; kuće u kojoj je držao oduzeti dio kazana postoje stara dvokrilna vrata od dasaka, koja nikada nije zaključavao, tako da ista nijesu bila zaključana ni u vrijeme oduzimanja ovog kazana, da se radi&nbsp; o staroj napuštenoj kući, koja nema prozorska okna i koja ima više vrata ali nijedna od njih nije zaključavao, pa ni predmetna vrata, odnosno vrata od poduma. Šporet "Smederevac" nalazio se pored ove stare kuće, a radilo se o starom šporetu, koji bi se upotrebljavao samo ljeti, po potrebi.<br>
	<br>
	Odbrane okrivljenih R. M. i H. D., u&nbsp; dijelu u kojem negiraju izvršenje krivičnog djela koje im je javnom optužbom stavljeno na teret je u potpunosti negirao&nbsp; svjedok D. I., istakavši&nbsp; da&nbsp; je dana 22.03.2011 godine, radio nešto na livadi u blizini svoje porodične kuće u selu D. Negdje oko 13,00 časova, primijetio je kako putem koji prolazi pored ove livade i njegove kuće, iz pravca G. u pravcu gornjeg dijela sela, prolazi vozilo crvene boje koje je imalo manji tovarni sanduk. U vozilu su bila dva njemu nepoznata lica. Ovo vozilo se vratilo&nbsp; istim putem negdje oko 13,40 časova, pa prilikom prolaska pored njega,&nbsp; na tovarnom sanduku vozila primijetio je pored ostalog gvožđa i jedan šporet "Smederevac" kao i bakarni kazan za pečenje rakije na kojem nijesu bili poklopac i lula. Pošto mu je oštećeni D. Z. komšija i kako je često boravio kod&nbsp; njega dok bi pekao rakiju, prepoznao je da se radi o njegovom kazanu i šporetu. Narednog dana tj.23.03.2011 godine u jutarnjim časovima je pored njegove kuće naišla Z. kćerka C. S., pa kako je znao da se Z. nalazi u A., to ju je zaustavio i ispričao joj kako je prethodnog dana na jednom vozilu prepoznao Z. kazan za pečenje rakije i šporet, te da izvrši provjeriu u kući odnosno da provjeri da li su iz kuće oštećenog, oduzete ove stvari. Nakon što je izvršila provjeru, S. ga je obavijestila da je iz stare napuštene kuće oduzet kazan za pečenje rakije kao i šporet "Smederevac" koji se nalazio pored kuće, a kasnije je obavijestila i policiju .&nbsp;<br>
	<br>
	Konačno, odbrane&nbsp; okrivljenih R. M. i H. D.,&nbsp; kojima negiraju izvršenje krivičnog djela koje im je javnom optužbom stavljeno na teret tvrdnjom da nijesu izvršili predmetno krivično djelo, su u svemu obezvrijedili i izvedeni pismeni dokazi, zapisnik&nbsp; o uvidjaju&nbsp;&nbsp; sačinjen od ovlašćenih službenih lica Ispostave polivije u P.,&nbsp; iz kojeg je utvrdjeno da&nbsp; je dana 23.03.2011 godine Dežurnoj službi ispostave policije P., G. D. , prijavio da je njegovom tastu, oštećenom D. Z.&nbsp; iz S. D., od strane NN&nbsp; ili više njih obijena kuća, tj. podrumske prostorije i iz istih otuđen kazan za pečenje rakije te da je uviđaj od strane&nbsp; ovlašćenog lica Ispostave policije, M. D., izvršen dana 23.03.2011 godine&nbsp; sa početkom u 12,30 časova,&nbsp; da je vrijeme bilo sunčano, vidljivost dobra, da se lice mjesta nalazi u&nbsp; selu D., mjesto G., opština P., predmet uvidjaja stara kamena kuća, na kojoj po izjavi S. G. sa zapadne strane, na dvokrilnim drvenim vratima podrumskih prostorija, podesnim sredstvom je obijen katanac koji je zaključavao vrata i tom prilikom otudjen kazan za pečenje rakije i to kako metalni tako i bakarni dio,&nbsp; lice mjesta fotografisano,&nbsp; a iz fotodokumentacije Ispostave policije Plav br. 38-11 od 23.03.2011 godine,&nbsp; utvrdjeno da se radi o staroj porodičnoj kući,&nbsp; vlasništvo oštećenog D. Z.,&nbsp; na kojoj je prikazana i ulazna vrata prostorije u prizemlju kuće, kao i unutrašnjost prostorije u kojoj se nalazio otudjeni kazan za pečenje rakije,&nbsp; kao i mjesto na vratima gdje se nalazio katanac.<br>
	<br>
	Iz nalaza&nbsp; i mišljenja vještaka ekonomske struke Dj. R. utvrdjeno je da je ovaj&nbsp; vještak uvidom u cjenovnik maloprodajnih objekata&nbsp; našao da vrijednost novog&nbsp; komplet kazana za pečenje raki je u&nbsp; iznosu od 950,00 eura, pa kako otudjeni kazan nije nov, tako&nbsp; se vrijednost umanjuje shodno godina korišćenja odnosno amortizacije, tako da&nbsp; vrijednost komplet&nbsp; predmetnog kazana na dan 22.03.2011 godine&nbsp; iznosi 390,00 eura, pa kako predmetni kazan&nbsp; nije imao poklopac i lulu to je njegova vrijednost bez ovih djelova 230,00 eura. Dalje, da vrijednost novog&nbsp; šporeta je u iznosu od 170,00 eura, ali kako se radi o starom šporetu,&nbsp; po osnovu amortizacije&nbsp; bi se vrijednost otpisala, ali isti se imogao prodati kao staro gvoždje, pa tako bi njegova cijena&nbsp;&nbsp; kada bi se prodao kao staro gvožđe bila 23,00 eura.&nbsp;<br>
	<br>
	Zbog svega izloženog sud je iskazima oštećenog D. Z. i svjedoka D. I. u potpunosti povjerovao i iste u cjelosti prihvatio ocijenivši ih jasnim, logičnim i saglasnim, kako mejusobno tako i sa ostalim izvedenim dokazima, a samim tim i uvjerljivim. Sud je bez rezerve prihvatio i nalaz i mišljenej vještaka finansijske struke, dipl.ecc. Dj. R., jer je takodje našao da je isti jasan, potpun i u dovoljnoj mjeri&nbsp; stručno obrazložen, pa i ovi dokazi u sklopu sa ostalim utvrdjenim dokazima, odbrane okrivljenih čine još neosnovanijim&nbsp; i neuvjerljivijim .&nbsp;<br>
	<br>
	Istovremeno, sud odbrane okrivljenih R. M. i H. D., kojima negiraju izvršenje krivičnog djela koje im je javnom optužbom stavljeno na teret, kao potpuno suprotne prihvaćenim dokazima, nije prihvatio, već ih je kao sračunate i usmjerene na izbjegavanje krivično-pravne odgovornosti u cjelosti odbacio.<br>
	<br>
	Kako iz svega izloženog proizilazi da u pogledu utvrdjuvanja krivičnog djela koje je optužnim predlogom Osnovnog državnog tužilaštva u Plavu stavljeno na teret okrivljenima R. M. i H.D.,&nbsp; nije bila sporna nijedna činjenica sud je stao na stanovište da su činjenice iz činjeničnog opisa izreke presude u svemu dokazane i da su okrivljeni počinili predmetno krivično djelo.<br>
	<br>
	Ocjenjujući pravno utvrdjeno činjenično stanje, sud nalazi da su u radnjama okrivljenih sadržani svi bitni elementi, kako subjektivni tako i objektivni, krivičnog djela kradje iz člana 239.stav 1. u vezi&nbsp; sa čl.23 KZ CG, učinjeno u saizvršilaštvu, pa im je za izvršeno krivično djelo izrekao&nbsp; krivične sankcije&nbsp; bliže opisane u izreci presude. Radnja izvršenja krivičnog djela koje su počinili&nbsp; okrivljeni se sastoji u oduzimanju tuđe pokretne stvari i to bez pravnog osnova i sa namjerom da se takvim oduzimanjem ostvari protivpravna imovinska korist što u stvari predstavlja subjektivni elemenat ovoga djela. Konkretno, okrivljeni su&nbsp; u predmetnom slučaju oduzeli šporet"Smederevac" i kazan za pečenje rakije bez poklopca i lule, na način što su iz dvorišta i podrumske prostorije&nbsp; stare porodične kuće vlasništvo oštećenog D. Z., uzeli predmetne stvari,&nbsp; utovarili&nbsp; u vozilo&nbsp; kojim su se dovezli i nakon toga su se sa navedenim stvarima odvezli za B.. Što se tiče objektivnog elementa koji zasniva ovo djelo isti se sastoji u vrijednosti oduzete stvari, jer su u predmetnom slučaju okrivljeni neovlašćeno oduzeli&nbsp; predmetni šporet i kazan za pečenje rakije&nbsp; u ukupnoj vrijednosti od 253,00 Eura, kako je to u svom nalazu utvrdio vještak ekonomske struke, koja vrijednost i predstavlja elemenat ovog krivičnog djela.<br>
	<br>
	Sud je cijenio i vinost odnosno psihički odnos okrivljenih&nbsp; u odnosu na radnju izvršenja krivičnog djela pa je našao da su okrivljeni prilikom izvrešnja ovog djela postupali sa direktnim umišljajem. Okrivljeni su bili svjesni ne samo činjenice da su&nbsp; predmetni šporet i kazan za pečenje rakije&nbsp; tuđa stvar već i da oduzimanjem&nbsp; iste čine krivično djelo pa su i pored toga htjeli njegovo izvršenje, odnosno nastupanje zabranjene posledice.<br>
	<br>
	Prilikom izbora, vrste i visine krivične sankcije koju treba primijeniti prema okrivljenih&nbsp; za izvršeno krivično djelo, sud je pored težine i načina izvršenja krivičnog djela uzeo u obzir i stepen krivične odgovornosti okrivljenih kao i sve ostale okolnosti koje su relevantne u tom pogledu.<br>
	<br>
	Tako je od olakšavajućih okolnosti sud okrivljenom R. M. cijenio i uzeo u obzir da je mlad čovjek, neoženjen, nezapolen, lošeg imovnog stanja, kao i njegovu raniju neosudjivanost.<br>
	<br>
	Tako je od olakšavajućih okolnosti sud okrivljenom H. D. cijenio i uzeo u obzir da je porodičan čovjek, otac dvoje djece, nezapolen, lošeg imovnog stanja, kao i njegovu raniju neosudjivanost.<br>
	<br>
	Kako otežavajućih okolnosti&nbsp; na strani okrivljenih nije bilo, sud je našao da u konkretnom slučaju ima uslova da se prema okrivljenima ne primjeni kazna već da je dovoljno i samo upozorenje uz prijetnjom kaznom. Zbog toga je sud okrivljenima, na osnovu čl.53 i 54 KZ CG , utvrdio kazne zatvora u trajanju od po 2 (dva) mjeseca i istovremeno odredio da se iste neće izvršiti ako okrivljeni za vrijeme od jedne godine dana po pravosnažnosti presude ne učine novo&nbsp; krivično&nbsp; djelo.<br>
	<br>
	Sud je uvjerenja da je izrečena krivična sankcija&nbsp; srazmjerna težini izvršenog krivičnog djela i stepenu krivično-pravne odgovornosti okrivljenih, te da će se u konkretnom slučaju i ovom vrstom i visinom krivične sankcije, u okviru opšte svrhe izricanja krivičnih sankcija predvidjene čl.4 st.2 KZ CG, postići svrha kažnjavanja propisana čl.52 istog Zakona. Osnovano se može očekivati da će izrečena kazna pozitivno djelovati na prevaspitavanje okrivljenih i da će ista uticati na njih da ubuduće ne vrše krivična djela.<br>
	<br>
	Odluka o troškovim krivičnog postupka je zanovana na odredbi člana 202. stav 3. ZKP-a.&nbsp; i sud obavezao okrivljene da solidarno plate sudu na ime troškova krivičnog postupka iznos od 55,00 eura, koliko je isplaćeno angažovanom vještakom, Dj. R., kao i da&nbsp; plate na ime sudskog paušala iznos od po 50,00 eura, a ovo imajući u vidu trajanje&nbsp; i složenost krivičnog postupka i imovno stanje okrivljenih shodno&nbsp; članu 199.stav 3. ZKP-a.<br>
	<br>
	Obzirom da je u toku glavnog pretresa nesumnjivo utvrdjeno da su okrivljeni R. M. i H. D., izvršenjem predmetnog krivičnog djela oštećenom&nbsp; D. Z. iz G. Opština P., počinili štetu u iznosu od 253,00 Eura, to je kod takvog činjeničnog stanja na osnovu člana 212.stav 2. ZKP-a, iste valjalo obavezati da na ime pričinjene štete solidarno&nbsp; plate navedeni iznos.<br>
	<br>
	Na osnovu iznijetih razloga odlučeno je kao u izreci presude.<br>
	&nbsp;</div>
<div style="text-align: center">
	OSNOVNI SUD U PLAVU<br>
	Dana,15.07.2011.godine<br>
	&nbsp;</div>
<div style="text-align: right">
	S U D I J A<br>
	Elica Pantović s.r.</div>
<div>
	Zapisničar<br>
	Nermina Nikočević</div>
<br>
<br>
Pravna pouka:<br>
&nbsp; Protiv ove presude može<br>
se izjaviti žalba Višem sudu Bijelo Polje<br>
u roku od 8 dana od dana prijema iste<br>
a preko ovog suda.<br>
<br>
<br>
DNA:<br>
1x ODT u Plavu<br>
1x okrivljenom R. M. s.&nbsp; P. opština B.,&nbsp;<br>
1x&nbsp; okrivljenom H. D. , ul M. K., br... B.,<br>
1 x&nbsp; oštećenom&nbsp; D. Z. , iz G., opština P.<br>
<br>
<br>
<br>
<br>
<br>
<br>
<br>
<br>

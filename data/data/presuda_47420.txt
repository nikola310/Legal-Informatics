<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 231/10</span>
</p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 114/10 od 08.11.2010.g. podnijet protiv optuženog Hot Sabita iz Malindubrave, Opština Rožaje, zbog krivičnog djela protivpravno zauzimanje zemljišta iz čl. 254. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana i optuženog, a u odsustvu Zaštitnika imovinskopravnih interesa Crne Gore-Kancelarija Bijelo Polje, dana 11.03.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi  HOT SABIT  JMBG 1511954272018, od oca Tafilja i majke Surke, rodj. Lotinac, rodjen 15.11.1954.g. u Malindubravi, Opština Rožaje, gdje i živi, drž. CG, pismen, završio 8 razreda osnovne škole, zaposlen u preduzeću "Nokić kompanija" Rožaje, prima platu u iznosu od 200,00 eura, oženjen, otac 5 djece, odslužio vojni rok 1974.g. u Skoplju, vodi se pri VE Rožaje, siromašnog imovnog stanja, osudjivan  presudom Opštinskog suda Rožaje K.br. 49/77 od 22.08.1977.g. zbog krivičnog djela iz čl. 246a st. 2. KZ na kaznu zatvora u trajanju od 90 dana uslovno 1 godina, presudom Okružnog suda Bijelo Polje K.br. 79/78 od 20.11.1978.g. zbog krivičnog djela iz čl. 190/5 u vezi čl. 185/3-1 KZ SRCG na kaznu zatvora u trajanju od 1 godine uslovno 2 godine, presudom  Opštinskog suda Rožaje K.br. 250/80 od 06.01.1982.g. zbog krivičnog djela iz čl. 48. KZ CG na novčanu kaznu u iznosu od 800,00 dinara, presudom Opštinskog suda Rožaje K.br. 164/82 od 02.06.1982.g. zbog krivičnog djela iz čl. 143/1 KZ CG na kaznu zatvora u trajanju od 120 dana uslovno 1 godina, presudom Opštinskog suda Rožaje K.br. 102/84 od 06.09.1984.g. zbog krivičnog djela iz čl. 143/2 KZ CG na kaznu zatvora u trajanju od 45 dana, presudom Osnovnog suda Rožaje K.br. 96/99 od 04.03.1999.g. zbog krivičnog djela iz čl. 131/1 KZ RCG na novčanu kaznu u iznosu od 1.000,00 dinara i presudom Osnovnog suda Rožaje K.br. 205/06 od 02.11.2006.g. zbog krivičnog djela iz čl. 220/1 KZ na novčanu kaznu u iznosu od 600,00 eura,</span>
</p>
<p class="p1"></p>
<p class="p1"></p>
<p class="p2">
<span>K R I V     J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	neutvrdjenih dana 2009.g. i 2010.g. u selu Malindubrava, Opština Rožaje, protivpravno zauzeo tudje-državno zemljište i to dio katastarske parcele br. 13/26 "Plotovi-Vitlače", šuma IV klase, upisana u posjedovnom listu br. 90. KO Vuča na ime Opštinski narodni odbor Biševo koja mjeri i graniči: sa sjeverozapada uzoranom površinom u dužini od 130,80 m, sa zapada uzoranom površinom u dužini od 8,30 m, sa juga putem u dužini od 141,50 m i sa sjeveroistoka površinom koju koriste Hot Ismet i Alija u dužini od 102,50 m, ukupne površine 5070 m2, na način što je obnavljao postojeću žičanu i drvenu ogradu sa južne i sjeveroistične strane mijenjajući dio kolja i ograde, dok sa ostalih strana nema ograde jer se graniči sa uzoranom površinom-njivom, tako da je istu pripojio svojoj nespornoj parceli i tako manifestovao volju protivpravnog prisvajanja, </span>
</p>
<p class="p1">
<span>	-čime je izvršio krivično djelo protivpravno zauzimanje zemljišta iz čl. 254. st. 1. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 39. st. 2. tač. 3., 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u iznosu od 700,00 (sedam stotina) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 192,50 eura.</span>
</p>
<p class="p1">
<span>	Da plati ovome sudu na ime paušala iznos od 150,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Da vrati oštećenoj Državi Crnoj Gori protivpravno zauzeto zemljište u navedenim mjerama, granicama i površini.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 114/10 od 08.11.2010.g. protiv optuženog Hot Sabita iz Malindubrave, Opština Rožaje, zbog krivičnog djela protivpravno zauzimanje zemljišta iz čl. 254. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu ODT Kalač Hajran je precizirao činjenični opis djela, te je predložio da sud optuženog oglasi krivim zbog krivičnog djela koje mu je preciziranom optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Optuženi je u svojoj odbrani istakao: da je 1977.g. u selu Malindubrava, Opština Rožaje kupio parcelu zv. "Gaj", po kulturi livada kod Hot Hajra, koja je bila ogradjena žičanom ogradom, a dijelom i drvenom ogradom, koja se sada vodi na njegovo ime. Parcela sa dvije strane graniči sa putem, sa jedne strane grobljem, a sa jedne strane parcelom Hot Ismeta i Alije. Da ovu parcelu dijelom obradjuje u blizini groblja, a na drugoj strani ista je obrasla šumom. Da je maja mjeseca 2010.g. ograda pala na dijelu parcele koji graniči sa parcelom Hot Ismeta i Alije, u dužini od 15 m, pa je na tom dijelu obnovio ogradu tako što je zamijenio kolje i drvene vrljige. Istakao je da nije zauzeo državno zemljište u kritičnom periodu, jer se ova parcela vodi na njegovo ime, pa je predložio da ga sud oslobodi od optužbe, jer nije nije izvršio djelo za koje je optužen, a ako ga oglasi krivim da ga što blaže kazni.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoke Grlić Ljaša, Škrijelj Šemsa, Dacić Rafeta, Hot Safeta, Hot Mehmedina, Redžepović Isljama, Murić Etema, Hot Redžepa, Hot Hakiju, Bibić Ćamila i Hot Bećira, saslušao vještaka geometra Ibrahimović Šemsa i pročitao pismeni nalaz i mišljenje ovog vještaka od 20.10.2010.g. i izvršio uvid u skicu lica mjesta, pročitao posjedovni list br. 163. od 10.06.2010.g., posjedovni list br. 233. na ime Hot Safeta, izvršio uvid u zapisnik o uvidjaju Osnovnog suda Rožaje Kri.br. 73/10 od 20.10.2010.g. i uvid u izvod iz kaznene evidencije na ime optuženog.</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi, na osnovu čl. 360. st. 2. Zakonika o krivičnom postupku (ZKP), sud ne nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Naime, iz iskaza svedoka Grlić Ljaša vidi se da je optuženi od ranije posjedovao parcelu u selu Malindubrava koja je bila ogradjena žičanom i drvenom ogradom starijeg datuma. Kada je 2009.g. došao na ovaj reon mještani su počeli da pričaju da je ova parcela uzurpirana, pa je u konsultaciji sa nadležnima iz šumarstva podnio prijavu protiv optuženog. Istakao je da na dijelu ove parcele optuženi svake godine sije ječam i ovas, a ostali dio je po kulturi šuma. Na tom-istočnom dijelu parcele optuženi je maja mjeseca 2010.g. zamijenio nekoliko kolaca i obnovio ogradu u dužini od oko 15 m gdje se pojavilo klizište koje je odnijelo i dio zemljišta. Istakao je da mu nije poznato da li je ova parcela u privatnom ili državnom vlasništvu, jer na tom mjestu ne postoje trajni metalni granični znaci, niti je granična linija označena farbom na smrčama ili kamenju.</span>
</p>
<p class="p1">
<span>	Iz iskaza svedoka Škrijelj Šemsa i Dacić Rafeta vidi se da su mještani sela Malindubrave tražili da nadležni iz šumarstva izadju u selu Malindubrava i utvrde da li su optuženi i drugi mještani izvršili uzurpaciju državnog zemljišta, pa su aprila mjeseca 2010.g. izašli na lice mjesta kojom prilikom su im mještani pokazali uzurpirane parcele, pa i parcelu koju je držao u posjed optuženi koja je ogradjena bodljikavom žicom koja je različite starosti, a najstarija ograda je starosti od oko godinu dana. Vidjeli su da je jedan dio parcele u blizini groblja obradjivan-oran, a drugi dio je obrastao šumom kojom prilikom su im mještani kazali da je optuženi u proljeće 2009.g. zauzeo ovaj dio parcele koji je pod šumom i isti ogradio ogradom. </span>
</p>
<p class="p1">
<span>	Iz iskaza svedoka Hot Redžepa vidi se da optuženi posjeduje parcelu u mjestu Malindubrava koju je kupio kod Hot Hajra na kojoj sadi ječam, ovas i dr.. Do ove parcele on je uzurpirao državno-seosko zemljište, po kulturi šuma, tako što je isto ogradio u toku 2008. ili 2009.godine, ne sjeća se tačno.</span>
</p>
<p class="p1">
<span>	Iz iskaza svedoka Hot Hakije vidi se da je njegov otac sada pok. Hajro negdje 1975-76.godine prodao optuženom jednu parcelu u površini od oko 30-40 ari, koja je sa jedne strane graniči sa grobljem, a sa druge strane seoskim zemljištem obraslim hrastovim i grabovim stablima. Da li je optuženi kasnije ogradio ovo seosko zemljište nije mu poznato, jer je nakon toga živio u inostranstvu.  </span>
</p>
<p class="p1">
<span>	Iz iskaza svedoka Murić Etema vidi se da optuženi posjeduje parcelu u selu Malindubrava koja se nalazi do groblja koju obradjuje, koja graniči sa seoskom parcelom. Prije 10 godina optuženi je ogradio i dio seoske parcele koja je obrasla hrastovom šumom, a u toku 2009.g. na tom mjestu je vidio da ima i sveže ograde kada je izlazio sa reonskim i kontrolnim lugarima na lice mjesta i rekli mu da je uzurpacija izvršena te godine.</span>
</p>
<p class="p1">
<span>	Iz iskaza svedoka Hot Bećira vidi se da optuženi posjeduje parcelu zv. "Gaj" u selu Malindubrava koju je kupio kod Hot Hajra prije tridesetak godina, koja sa jedne strane graniči sa grobljem, a sa druge strane državnim zemljištem-šumom. Da je prije 3-4 godine optuženi zauzeo ovo državno zemljište, tako što je isto ogradio, nakon čega je u toku 2009.g. obnavljao ogradu, tako što je mijenjao kolje na dijelu ovog zemljišta koje je ujedno i proširivao, pa su mještani koji su koristili ovu parcelu za ispašu stoke istog prijavili nadležnim organima. </span>
</p>
<p class="p1">
<span>	Iz iskaza svedoka Bibić Ćamila vidi se da je bio lugar na reonu Malindubrava od 2003. do 2009.g., te mu je poznato gdje se nalazi parcela zv. "Plotovi" u ovom selu. Da je ova parcela ranije bila ogradjena ogradom, pa je optuženi povremeno mijenjao kolje koje bi propalo. Na zapadnoj strani ove parcele-do groblja optuženi je sijao povrće i dr., dok je na istočnoj strani parcela obrasla listopadnom šumom-grab, hrast, breza i dr.. </span>
</p>
<p class="p1">
<span>	Iz iskaza svedoka Hot Safeta vidi se da je njegov brat Sabit prije 30 godina kupio parcelu zv. "Gaj" kod Hot Hajra koja sa dvije strane graniči putem, a sa preostale dvije strane grobljem i parcelama Hot Ismeta i Alije. Da je parcela bila ogradjena žičanom ogradom, a ne zna da li je optuženi obnavljao ovu ogradu u kritičnom periodu.</span>
</p>
<p class="p1">
<span>	Iz iskaza svedoka Hot Mehmedina vidi se da je optuženi 1977.g. kupio parcelu zv. "Gaj" u selu Malindubrava koja je bila ogradjena dijelom žičanom ogradom, a dijelom drvenom ogradom kod Hot Hajra. Ne zna da li je mijenjao kolje na ogradi u kritičnom periodu.</span>
</p>
<p class="p1">
<span>	Iz iskaza svedoka Redžepović Isljama vidi se da mu je poznato da je optuženi kupio u selu Malindubrava spornu parcelu kod Hot Hajra i da dio ove parcele ore u blizini groblja, dok je preostali dio obrastao hrastovom šumom. Nije mu poznato da je optuženi obnavljao ogradu u kritičnom periodu.</span>
</p>
<p class="p1">
<span>	Iz nalaza i mišljenja vještaka geometra Ibrahimović Šemsa vidi se da optuženi u mjestu Malindubrava posjeduje parcelu broj 13/13 zv. "Gaj", u površini od 4000 m2, koja je upisana na njegovo ime u posjedovnom listu br. 232. KO Vuča koja se nalazi do seoskog groblja i trenutno je uzorana. Do ove parcele nalazi se druga kat. parcela  br. 13/26 zv. "Plotovi-Vitlače", po kulturi šuma obrasla listopadnim sastojinama graba, koja je upisana u posjedovnom listu br. 90. KO Vuča na ime Opštinski narodni odbor Biševo koja je sa južne i sjeveroistične strane ogradjena žičanom, a dijelom i drvenom ogradom i pripojena parceli zv. "Gaj", a koja mjeri i graniči: sa sjeverozapada uzoranom površinom u dužini od 130,80 m, sa zapada uzoranom površinom u dužini od 8,30 m, sa juga putem u dužini od 141,50 m i sa sjeveroistoka površinom koju koriste Hot Ismet i Alija u dužini od 102,50 m, ukupne površine 5070 m2.</span>
</p>
<p class="p1">
<span>	Imajući u vidu nalaz i mišljenje ovog vještaka koji je sud prihvatio kao jasan, objektivan i uvjerljiv, te dovodeći isti u vezu sa iskazima svedoka Škrijelj Šemsa, Dacić Rafeta, Murić Etema, Hot Redžepa, Hot Hakije, Hot Bećira i Bibić Ćamila, iz kojih jasno proizilazi da je optuženi u kritičnom periodu zauzeo državno zemljište-parcelu "Plotovi-Vitlače", koja se vodi na ime Opštinskog narodnog odbora Biševo u posjedovnom listu br. 90. KO Vuča, u površini od 5070 m2, koja je bila ranije ogradjena žičanom, a dijelom i drvenom ogradom, tako što je u toku 2009.g. sa južne i jugoistočne strane obnavljao ogradu mijenjajući kolje i dio ograde, te je pripojio njegovoj parceli-uzoranoj njivi i time manifestovao volju protivpravnog prisvajanja, a dovodeći to u vezu sa iskazom svedoka Grlić Ljaša, iz kojeg se utvrdjuje da je optuženi nakon njegovog dolaska na reon u toku 2010.g. takodje obnavljao dio ove ograde u dužini od oko 15 m, tako što je na istom zamijenio kolje, kao i u vezi sa iskazom optuženog koji ne spori da je u toku 2010.g. obnavljao ogradu na istočnoj strani ove parcele koju je odnijela voda u dužini od 15 m, te je tom prilikom zamijenio kolje i obnovio ogradu, zaista nema sumnje u drugačije činjenično stanje.</span>
</p>
<p class="p1">
<span>	Sud je cijenio i iskaze svedoka Hot Safeta, Hot Mehmeda, Redžepović Isljama iz kojih se vidi da im nije poznato da je optuženi obnavljao spornu ogradu koja je ranije postojala na ovom mjestu u kritičnom periodu, pa je našao da isti nemaju uticaja na drugačiji zaključak, obzirom da imenovanim svedocima nijesu poznate odlučne činjenice koje su utvrdjene ostalim izvedenim dokazima.</span>
</p>
<p class="p1">
<span>	Sud je cijenio iskaz optuženog u dijelu u kojem ističe da nije zauzeo državno zemljište u kritičnom periodu, već da je ovo zemljište njegovo vlasništvo, ali njegov iskaz, u ovom dijelu, nije prihvatio obzirom da je isti neobjektivan, neuvjerljiv i opovrgnut dokazima izvedenim u postupku, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost. </span>
</p>
<p class="p1">
<span>	Dakle, u postupku je utvrdjeno da je optuženi neutvrdjenih dana 2009.g. i 2010.g. u selu Malindubrava, Opština Rožaje, protivpravno zauzeo tudje-državno zemljište i to dio katastarske parcele br. 13/26 "Plotovi-Vitlače", šuma IV klase, upisana u posjedovnom listu br. 90. KO Vuča na ime Opštinski narodni odbor Biševo koja mjeri i graniči: sa sjeverozapada uzoranom površinom u dužini od 130,80 m, sa zapada uzoranom površinom u dužini od 8,30 m, sa juga putem u dužini od 141,50 m i sa sjeveroistoka površinom koju koriste Hot Ismet i Alija u dužini od 102,50 m, ukupne površine 5070 m2, na način što je obnavljao postojeću žičanu i drvenu ogradu sa južne i sjeveroistične strane mijenjajući dio kolja i ograde, dok sa ostalih strana nema ograde jer se graniči sa uzoranom površinom-njivom, tako da je istu pripojio svojoj nespornoj parceli i tako manifestovao volju protivpravnog prisvajanja. </span>
</p>
<p class="p1">
<span>	Cijeneći psihički odnos optuženog prema učinjenom krivičnom djelu, sud je našao da je optuženi bio svestan svog djela tj. svestan da preduzimanjem opisanih radnji protivpravno zauzima tudje-državno zemljište i to je htio, pa je postupao sa direktnim umišljajem.</span>
</p>
<p class="p1">
<span>	 Imajući u vidu utvrdjeno činjenično stanje, sud je djelimično izmijenio činjenični opis djela iz precizirane optužbe kao u dispozitivu ove presude i prilagodio ga utvrdjenom činjeničnom stanju, smatrajući da time nije povrijedjen identitet optužbe i presude.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela protivpravno zauzimanje zemljišta iz čl. 254. st. 1. KZ, za koje djelo je sud istog oglasio krivim i osudio ga na novčanu kaznu u iznosu od 700,00 (sedam stotina) eura.</span>
</p>
<p class="p1">
<span>	Prilikom odmjeravanja ovakve vrste i visine kazne, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, raniji život optuženog te protek vremena od ranije osude, njegovo držanje nakon izvršenog djela, njegove porodične prilike, cijeneći pritom kao olakšavajuću okolnost njegovo imovno stanje, pa je sud imajući pritom u vidu svrhu kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona, našao da je imalo mjesta izricanju ovakve vrste i visine kazne ubijedjen da će izrečena novčana kazna u naznačenom iznosu u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. ZKP, sud je obavezao optuženog da plati ovome sudu na ime troškova krivičnog postupka iznos od 192,50 eura, koji troškovi se odnose na ime troškova za izlazak suda na lice mjesta i troškova za vještačenje u postupku sprovodjenja istražnih radnji.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 25. Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 150,00 eura.</span>
</p>
<p class="p1">
<span>	Obzirom da je u postupku utvrdjeno da je zauzeto zemljište po kulturi šuma i šumsko zemljište koje nije obuhvaćeno čl. 17. Zakona o državnoj imovini, to je isto vlasništvo Države Crne Gore shodno čl. 4. i 13. Zakona o održavnoj imovini, pa je sud na osnovu čl. 213. ZKP obavezao optuženog da vrati oštećenoj Državi Crnoj Gori, protivpravno zauzeto zemljište u mjerama, granicama i površini kao u dispozitivu ove presude, tako da je bez značaja to što je ova parcela upisana u katastru na ime Opštinski narodni odbor Biševo. </span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 11.03.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.								Zekić Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1">
<span>	</span>
</p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p3"></p>


</body>
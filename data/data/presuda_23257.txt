<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:16pt;}
.p6{text-indent:0.49166667in;text-align:justify;hyphenate:auto;font-family:Times New Roman;font-size:14pt;}
.p7{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:14pt;}
.p9{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:16pt;}
</style>
<title> 
</title>
<meta content="milovan.spasovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p1"></p>
<p class="p2">
<span class="s1">K.br.153/2012</span>
</p>
<p class="p2"></p>
<p class="p2"></p>
<p class="p1">
<span class="s1">U IME CRNE GORE</span>
</p>
<p class="p1"></p>
<p class="p3"></p>
<p class="p3"></p>
<p class="p3">
<span>	</span><span class="s1">OSNOVNI SUD U BERANAMA</span><span>, po sudiji pojedincu Milovanu Spasoviću, uz učešće namještenika suda Momirke Fatić kao zapisničara, u krivičnom predmetu protiv okrivljenog</span><span class="s1"> K.M., </span><span>iz A., zbog krivičnog djela</span><span class="s2"> </span><span>protivpravno lišenje slobode iz čl.162. st.1. Krivičnog zakonika u sticaju sa krivičnim djelom laka tjelesna povreda iz čl.152. st.2. u vezi st.1. Krivičnog zakonika, po optužnom predlogu Osnovnog državnog tužilaštva u Beranama Kt.br. 167/2012 od 10.septembra 2012.godine, nakon održanog glavnog i javnog pretresa, u prisustvu Zamjenika ODT-a u Beranama Dragoljuba Popovića, okrivljenog K.M., a u odsustvu oštećenog J.J., donio i javno objavio dana  23.01.2013.godine, u odsustvu stranka, </span>
</p>
<p class="p1"></p>
<p class="p1"></p>
<p class="p1">
<span class="s1">P R E S U D U</span>
</p>
<p class="p1"></p>
<p class="p3"></p>
<p class="p3">
<span>	Okrivljeni </span><span class="s1">K.M., JMBG  ...,</span><span> od oca M.i majke S., rođene J., rođenog ....godine, u mjestu U., opština A., sa prebivališem u mjestu rođenja, državljanin CG, nezaposlen, oženjen, otac troje djece, pismen, završio SSS, lošeg imovnog stanja, osuđivan presudom Osnovnog suda u Beranama K.br.178/09 od 15.05.2009.godine, za krivično djelo čl.324. st.2. KZ CG na kaznu 3 mjeseca zatvora-uslovno za jednu godinu i novčanu kaznu u iznosu od 300,00 eura.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p1">
<span class="s1">K r i v  j e</span>
</p>
<p class="p3"></p>
<p class="p3">
<span>	Što je:</span>
</p>
<p class="p3"></p>
<p class="p3">
<span>	Dana ....godine, oko ...časova, u mjestu ..., opština A., lako tjelesno povrijedio oštećnog J.J. na način što ga je otvorenom šakom udario u predjelu glave-gornje usne, a zatim aluminijskom baterijskom lampom u čenom dijelu glave, sredstva podobnim da tijelo teško povrijede ili zdravlje teško naruši, od kojih udaraca je oštećeni pao na zemljanu podlogu, i tom prilikom zadobio povrede u vidu razderne rane nepravilnog oblika, veličine ... cm, u čeonom dijelu glave iznad desnog supraorbitalnog luka i u vidu razderne rane vličine ... cm, na gornjoj usni lijevo, da bi mu zatim istog dana, nakon toga, protivpravno ograničio slobodu kretanja, na način što ga je od ramena do ispod koljena sa rukama uz tijelo, obmotao i zavezao širokom trakom za sijeno, ubacio ga u svoje putničko motorno vozilo marke "...", reg.oz. AN...i odvezao ga u Upravu Policije-Ispostava A..</span>
</p>
<p class="p3"></p>
<p class="p3">
<span>	-Čime je izvršio krivično djelo protivpravno lišenje slobode iz čl.162. st.1. Krivičnog zakonika u sticaju sa krivičnim djelom laka tjelesna povreda iz čl.152. st.2. u vezi st.1. Krivičnog zakonika.</span>
</p>
<p class="p3"></p>
<p class="p3">
<span>Pa mu sud utvrđuje:</span>
</p>
<p class="p3"></p>
<p class="p3">
<span>	-Za krivično djelo protivpravno lišenje slobode iz čl.162. st.1. Krivičnog zakonika novčanu kaznu u iznosu od 600,00 /šeststotina/ eura, a</span>
</p>
<p class="p3">
<span>	-za krivično djelo laka tjelesna povreda iz čl.152. st.2. u vezi st.1. Krivičnog zakonika novčanu kaznu u iznosu do 1.200,00 /hiljadudvijestotine/eura.</span>
</p>
<p class="p3"></p>
<p class="p3">
<span>	Pa ga primjenom čl.32. 39. 42. 45. 46. i 48. st.2. tač.4. KZ, kao i primjenom čl.374. ZKP-a</span>
</p>
<p class="p3"></p>
<p class="p1">
<span class="s1">O S U Đ U J E</span>
</p>
<p class="p3"></p>
<p class="p3">
<span>	Na jedinstvenu </span><span class="s1">novčanu kaznu u iznosu od 1.800,00 /hiljaduosamstotina/eura</span><span>, koju je dužan da plati u roku od 3 mjeseca od dana pravosnažnosti presude, a ukoliko ista ne bude plaćena u navednom roku zamijeniće se tako što će se za svakih započetih 25,00 /dvadesetpet/ eura novčane kazne odrediti 1 /jedan/ dan zatvora, a ako okrivljeni plati samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti. </span>
</p>
<p class="p3"></p>
<p class="p4">
<span>Okrivljeni se obavezuje da u korist budžeta Crne Gore plati troškove krivičnog postupka u iznosu od  132,00 /stotridesetdva/ eura, kao i paušal u iznosu od 30,00 /trideset/ eura, a sve u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p3"></p>
<p class="p3">
<span>	Oštećeni J.J., se radi ostvarivanja imovinsko pravnog zahtjeva za naknadu štete upućuje na parnicu shodno čl. 239. st.2. ZKP-a.</span>
</p>
<p class="p1">
<span class="s1">			</span>
</p>
<p class="p1">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo u Beranama je optužnim predlogom Kt.br. 167/2012 od 10.septembra 2012.godine, optužilo K.M., iz A.,da je izvršio krivično djelo protivpravno lišenje slobode iz čl.162. st.1. Krivičnog zakonika u sticaju sa krivičnim djelom laka tjelesna povreda iz čl.152. st.2. u vezi st.1. Krivičnog zakonika.</span>
</p>
<p class="p3">
<span>	</span>
</p>
<p class="p3">
<span>            Na glavnom pretresu od 23.01.2013.godine,</span><span class="s1"> Zamjenik ODT-a u Beranama Dragoljub Popović,</span><span> u završnoj riječi je izjavio, da ostaje pri optužnom predlogu ODT-a u Beranama Kt.br.167/2012 od 10.09.2012.godine, protiv okrivljenog K.M., zbog krivičnog djela protivpravno lišenje slobode iz čl.162. st.1. KZ u sticaju sa krivičnim djelom laka tjelesna povreda iz čl.152. st.2. u vezi st.1. KZ. Izvedenim dokazima na glavnom pretresu i to iz iskaza oštećenog, nalaza i mišljenja vještaka medicinske struke, te ostalih pismenih dokaza u spisima predmeta i medicinske dokumentacije utvrđeno je, da je optuženi izvršio krivično djelo stavljeno mu na teret. Pa je predložio sudu da optuženog oglasi krivim za krivično djelo protivpravno lišenje slobode iz čl.162. st.1. KZ na kaznu zatvora u trajanju od 30 dana, za krivično djelo laka tjelesna povreda iz čl.152. st.2. u vezi st.1. KZ na kaznu zatvora u trajanju od 40 dana, te primjenom odredaba u sticaju čl.48. KZ optuženom izreče jedinstvenu kaznu zatvora u trajanju od 60 dana.</span>
</p>
<p class="p3"></p>
<p class="p3">
<span>	Izjašnjavajući se o navodima iz optužnog predloga Osnovnog državnog tužilaštva iz Berana, okrivljeni </span><span class="s1">K.M.</span><span>, je u svojoj odbrani naveo, da ga  je dana ....godine, oko 22,00 časova, naveče probudila supruga K.D.i kazala mu plačući da je njihov komšija J.J. koji dolazi ljeti u U., gdje žive, dao njihovoj maloljetnoj kćerki K.D.kada je bila u društvu sa sestrom od strica  pismo sa ljubavnim sadržajem i zaprijetio joj da ga obavezno nazove, da ne priča nikom o tome, te da će se opet sresti i  ako to ne uradi naglasio joj da je to pismo za nju. Te kada je dobila pismo i kada joj ga je J.J. ubacio u džep, sestra od strica je na to prokomentarisala "Gledaj budale stare". Da je D.pročitala pismo zajedno sa sestrom, uznemirila se i isto iscijepala i bacila, nakon čega je došla kući i ispričala joj o svemu šta se desilo. Dalje je naveo, da je zajedno sa svojom suprugom odvezao se autom do kuće J.J. kojeg je zatekao ispred kuće i obratio mu se riječima "Kakvo ste pismo dali mojoj kćerki", na šta mu je J.J.odgovorio da o tome nema pojma, nakon toga ga je J.J.udario u lijevo, pa u desno rame, a on mu je uzvratio tako što ga je udario šakom u predjelu brade, nakon čega je J.J. pao na sklad-travu gdje je  bio jaz za vodu, a zatim ga je uhvatio za vrat, doveo do auta i ubacio u auto, te kada je J.J. počeo da cima volan, uzeo je traku koja se nalazila u autu marke "..." AN...i svezao mu ruke da mu ne dira volan, nakon čega ga je zajedno sa svojom suprugom odvezao u Upravu policije-Ispostava A. udaljenoj ... km od U., da ga prijavi zbog ljubavnog pisma koje je napisao njegovoj maloljetnoj kćerki, kao i zbog prijetnje koju joj je izrekao. Istakao je, da je J.J. zavezao trakom jer se otimao  kada mu je kazao da će da ga vodi u policiju. Te da istog ne bi ni vezao, niti vodio u policiju, već bi sa istim sačekao pored njegove kuće da dođe policija, da su on i supruga imali u tom momentu mobilni telefon kod sebe kojim bi obavijestili policiju o nemilom događaju koji se prethodno desio. Naveo je, da nije imao namjeru da J.J.u ograniči  slobodu kretanja, već da ga preda policiji nakon što mu je napao kćerku, i tako svezanog uveo ga u stanicu policije, gdje su službenici policije vidjeli šta je uradio i da na putu do policije nije skretao autom, niti se zadržavao, niti ga vezanog udarao, nego je pravo od njegove kuće došao do policije. Ističe, da je jednu polovinu od iscijepanog pisma pronašao zajedno sa inspektorom K.R.i suprugom K.D., a da je drugu polovinu pronašao komšija Š.N.i to iste večeri i da su komadići pisma predati Službi Uprave policije, i da se iz istog  moglo tačno vidjeti šta piše i broj telefona J.J.. Naglasio je da je nakon tog događaja putem telefona o svemu obavijestio kćerku J.J., Natašu, koja mu je rekla da, nažalost, nije iznenađena ponašanjem svoga oca, jer mu to nije prvi put. U završnoj riječi je izjavio, da nije izvršio krivična djela koja su mu stavljena na teret, stavio se u zaštitu svog maloljetnog djeteta, pa je zamolio sud da ga oslobodi od optužbe.</span>
</p>
<p class="p5"></p>
<p class="p3">
<span>	Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze: saslušao svjedoka-oštećenog J.J., svjedoka K.D., pročitao  izvještaj ljekara specijaliste JZU Opšte bolnice B.broj ...od .... godine, pročitao izvještaj ljekara specijaliste JZU Opšte bolnice B.broj ...od .... godine, pročitao nalog za intervenciju Dom zdravlja A. od .... godine, pročitao uput za radiološku dijagnostiku Doma zdravlja A. broj ...od .... godine, pročitao uput za radiološku dijagnostiku Doma zdravlja A. broj ...od .... godine, pročitao nalog za davanje injekcija Dom zdravlja A. od .... godine i od .... godine, pročitao nalog za davanje injeckija Dom zdravlja B.od .... godine, pročitao potvrdu Doma zdravlja A. broj ...od .... godine, pročitao nalaz i mišljenje dr. M.M.datog kod Osnovnog državnog tužioca od 04.09.2012. godine, izvršio uvid u traku dostavljenu od strane ODT-a u Beranama .... godine, pročitao  iskaz svjedoka Š.N.sa zapisnika sastavljen kod ODT-a u Beranama, pod brojem Kt. br. 167/2012 od .... godine, saslušao svjedoka mal.K.D., saslušao spec.pedagoga J.K., svjedoka R.V., K.R., pročitao akt UP PJ B.br....od ....godine, pročitao izvještaj o grafološkom ispitivanju Forenzičkog centra ...... broj ...od ....godine i  pročitao izvod iz KE za okrivljenog.</span>
</p>
<p class="p3"></p>
<p class="p3">
<span>           Nakon sprovedenog dokaznog postupka cijeneći navode optužbe,  izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane da je okrivljeni  K.M., izvršio krivično djelo protivpravno lišenje slobode iz čl.162. st.1. Krivičnog zakonika u sticaju sa krivičnim djelom laka tjelesna povreda iz čl.152. st.2. u vezi st.1. Krivičnog zakonika, pa ga je oglasio krivim jer nije bilo osnova koji bi isključivali postojanje krivičnog djela i krivice okrivljenog. </span>
</p>
<p class="p3"></p>
<p class="p3">
<span>           Iz iskaza svjedoka-oštećenog </span><span class="s1">J.J.</span><span>, je utvrđeno, da je dana ....godine, sreo na seoskom putu u U., kćerku njegovog prijatelja K.M., čije ime nije ni znao i pitao je  da li bi predala jednu ceduljicu, koja nije bila ni naslovljena ni potpisana, jednoj ženskoj osobi, čije ime ne može da navede, na šta mu je odgovorila da bi, te joj je dao ceduljicu  u kojoj je napisao poruku toj ženskoj osobi da se vide jer će da ide za B.i nakon toga je otišao kući.  Djevojčici je dao ceduljicu zato što je u tom momentu naišla, a dao bi ceduljicu i drugom djetetu koje bi naišlo. Istu ceduljicu nije dao Š.V., sa kojim je prije toga sjedio ispred kod K.M., djeda od K.D., iz razloga što nije htio da K.M.sazna ime te žene kojoj je namjeravao da uputi to pismo. Nakon izvjesnog vremena ispred njegove kuće je stigao K.M. sa svojom suprugom i bez ikakvog objašnjenja mu prišao i izudarao ga u predjelu glave i tijela i to na taj način što mu je prvo zadao jedan udarac pesnicom u predjelu usne, a zatim ga velikom aluminijskom lampom koju je držao u ruci udario jedanput iznad obrve i desnog oka, nakon čega je pao na travu, ali se zadržao na rukama, da bi ga u tom momentu K.M. drvenim kolcem jedanput udario u predjelu leđa, nakon čega je potpuno i pao. Dalje je naveo, da ga je okrivljeni uhvatio za vrat i za majicu i govorio mu "Vodim te u policiju", odveo ga do auta i rekao svojoj suprugi K.D."Daj onaj pištolj da ga ubijem", da bi ga zatim uz njenu pomoć vezao velikom trakom kojom se veže sijeno, na način što ga je vezao od ramena sa rukama uz tijelo  do ispod koljena, tako da nije mogao da pomjeri ni ruke, ni noge, a zatim ga oboje ubacili u auto okrivljenog, na mjesto suvozača. Ističe, da je u tom momentu naišao R.V.-V. iz U., koji je sa sijalicom uperenom u auto i u njih pitao "Ko je to, šta radite", na šta mu je okrivljeni odgovorio "Vežem J. i vodim ga u policiju", a zatim brzinom utekao autom. Te da mu je u toku vožnje od kuće do Uprave policije-Ispostava A., okrivljeni je više puta govorio svojoj supruzi D.koja se nalazila  na zadnjem sjedištu auta "Uzmi taj pajser i drži ga nad J.glavom i ako pomjeri glavu udari ga i sad ćemo ga ovako zavezanog baciti u Lim"., ali ne zna da li je D.držala pajser u ruci iznad njegove glave, jer je tako bio čvrsto zavezan, da nije mogao da se pomjera i okrene, a misli  da bi ga okrivljeni stvarno bacio u Lim, da ih nije vidio komšija R.V.. Nije mogao ni da pokuša da bježi, jer nije imao snage, niti je mogao  pomjerati ruke i noge koliko je bio vezan. U toku puta K.M. ga je  psovao i upućivao mu više puta prijetnje "Ubiću te ako me prijaviš i ako ja  dospijem na sud i osude me". Kada su došli ispred policije izbacio ga iz auta, vukao ga  i uveo u zgradu policije vezanog, gdje su bili zamjenik komandira policije M., dva policajca i inspektor čija imena ne zna, koji su ga i odvezali. Od njegove kuće do Uprave policije-Ispostava A. ima oko ...km i čitavo vrijeme na tom  putu je bio vezan i nije mogao da se pokrene. Istakao je da ga je strah od K.M. i tražio je zaštitu od policije, te da posjeduje medicinsku dokumentaciju o zadobijenim povredama i daljem liječenju. Kao oštećeni se pridružio krivičnom</span><span class="s1"> </span><span>gonjenju protiv okrivljenog K.M. i postavio je imovinsko pravni zahtjev za naknadu štete. Dodao</span><span class="s1"> </span><span>je da je ceduljicu dao djevojčici  koja ima otrpilike ...-... godina, a koja je tada je bila sa jednim malim djetetom koje ima otprilike oko ...-...godina. Na ceduljici je bio napisao poruku jednoj ženi čije ime ne želi da saopšti i to sadržine da bi volio da se vidi sa tom ženom i broj telefona i prije nego što je dao ceduljucu, zamolio je tu djevojčicu da  odnese cediljicu toj ženi, kojoj je bila namijenjena.</span>
</p>
<p class="p3"></p>
<p class="p3">
<span>           Iz iskaza svjedoka </span><span class="s1">K.D.,</span><span> je utvrđeno, da se dana ....godine, oko ...časova, njena kćerka D.vratila iz šetnje vidno uznemirena i rekla da joj je njen komšija J.J.dao pismo sa ljubavnim sadržajem u kojem se pominje riječ ljubav i drugo kao i brojem telefona i zaprijetio joj da ga nazove, da nikom ne priča o tome, te da će se opet sresti ako to ne uradi i naglasio joj da je to pismo za nju. D.je  bila u društvu osmogodišnje sestre od strica, koja je kada joj je J.ubacio pismo u džep od trenerke prokomentarisala "Gle budale stare". Kada je D.pročitala pismo bilo je sramota od onoga šta piše u njemu i od straha da neko ne pročita šta piše, čitavo je iscijepala. Istakla je da je o  svemu tome obavijestila svog supruga K.M., sa kojim se nakon toga uputila  do kuće J.J.. da su istog zatekli ispred kuće  i kada mu se K.M. obratio riječima "Kakvo si pismo dao D.", isti mu je odgovorio da ne zna o čemu se radi. Dalje je navela, da je između njenog supruga i J.J. došlo do međusobnog udaranja, tako što ga je J.J. prvo dva puta udario u predjelu ramena, a potom ga je njen suprug Milosav udario šakom u predjelu lica od kojeg udarca je J.J. pao na livadu. Nakon toga, se njen suprug obratio  riječima J.J.u "Sad ću da te vozim u policiju", nakon čega ga je ubacio u vozilo, a iz razloga što se J.otimao uzeo je traku od sijena koje se nalazila u autu i vezao mu ruke niz tijelo kako se ne bi pomjerao, a zatim ga zajedno odvezli u Upravu policije-Ispostava A., kako bi ovlašćena lica obavijestitli o događaju koji se desio. Istakla je da kod sebe nijesu imali mobilni telefon da obavijeste policiju o događaju koji se desio, pa je iz tih razloga njen suprug odlučio da J.J. odvede u policiju i prijavi ga, nemajući namjeru da mu ograniči slobodu kretanja, jer ga je pravo od njegove kuće odveo do policije i sve je to uradio zato što je isti napao njihovu kćerku K.D., kako bi je zaštitio. U toku puta J.J. niko nije udarao, niti su skretali sa puta. Dalje je navela, da su komadiće od pisma pronašli dežurni inspektor, njen suprug K.M. i ona, a ostatak je pronašao komšija Š.N.i svi ti komadići pisma predati policiju. Nakon cijelog događaja, upoznao ju je  K.M. da je telefonskim putem razgovarao sa kćerkom J.J., koja se zove N., koju je upoznao sa cijelim događajem, na šta mu je ona odgovorila da se izvinjava u njeno lično ime i u ime njihove porodice  i da joj je nažalost on otac, kao i da njen otac koristi telefon sa brojem kartice ..., a to ju je pitao njen suprug.</span>
</p>
<p class="p3"></p>
<p class="p3">
<span>	Iz iskaza svjedoka mal.</span><span class="s1">K.D., </span><span>koji je dat u</span><span class="s1"> </span><span>prisustvu spec.pedagoga J.K.je utvrđeno, da je dana ....godine, šetala sa svojom sestrom od strica, I.K., koja ima ....godina, kroz selo ..., opština A. i kada je svratila kod svoje babe, tamo je vidjela J.J. kako sjedi ispred kuće, kao i svoju babu i dedu i kuma. Nakon toga, zajedno sa I.je išla seoskim putem, da bi negdje oko ...časova, istim putem naišao J.J.,  ali iz suprotnog smjera i stavio joj u džep od trenerke neki papirić. Kada se okrenula put njega i pitala ga "Kome ovo da dam tati ili dedi", J.J. joj je odgovorio "To je za tebe, nazovi me na taj broj koji sam napisao i ako neko sazna za ovo srešćemo se ja i ti". Dalje je navela, da je i dalje nastavila da šeta sa svojom sestrom i razmišljala da li taj papirić da sačuva i da  svojim  roditeljima ili da ga pocijepa, odlučila je da taj papirić pocijepa, a na istom papiriću kada je otvorila pisalo je koliko se sjeća "Nikada nikog nijesam poželio da poljubim", kao i broj telefona, ali se ne sjeća koji je broj, ali zna da je ... i  taj papirić je tada počela da cijepa i baca po putu. Istakla je, da je kada je  ponovo stigla do babe i dede, sa svojom sestrom Ivom sjela i razmišljala da li da im to kaže i da je od babe i dede  krenula ka svojoj kući oko 20,30 časova. Kod kuće  je zatekla majku i brata, i sve  majci ispričala, a zatim otišla da spava. Istakla je, da kada je stigla kod babe i djede nazvala je "doB.dan" kako babi i dedi, tako i J.J.u, ali u istog ne gledajući. J.J. nije poznavala do prije godinu dana kada je isti bio kod njenog  tate na slavu. Takođe, ističe da kada  su se sreli na putu  niti je ona  njemu, niti je on njoj i njenoj sestri I.nazvao doB.dan.</span>
</p>
<p class="p3"></p>
<p class="p3">
<span>	Iz nalaza i mišljenja </span><span class="s1">spec.pedagoga J.K., </span><span>koji je saslušan u</span><span class="s1"> </span><span>svojstvu svjedoka je utvrđeno da isti</span><span class="s1"> </span><span> nakon obavljenog razgovora sa mal. D., smatra da je ista pod velikim stresom i šokom od prvog slučaja koji se ne tiče ovog postupka. Taj slučaj je spomenula njena majka D.u izjavi koju je dala pred ovim sudom, a sve u interesu mal.D.. Smatra da je D.previše opterećena i da je i dalje u šoku što potvrđuje njeno ponašanje pred sudom, njen plač, te s toga smatra da nije bila u mogućnosti da sadržaj koji je ispisan na parčetu papira misaono i sadržajno objasni. Po njegovom mišljenju ona se dosta dvoumila i išla je iz greške u grešku, samim tim bilo je potrebno da sačuva cjelokupni sadržaj poruke i da ga što je normalno kao maloljetno lice preda njenim roditeljima, baš zbog ukupne situacije i dešavanja koji su se sa istom odigrali prije nekoliko mjeseci od ovoga slučaja. Obzirom na ranija dešavanja prije ovog postupka koji se desio prema maloljetnoj D.,mišljenja je da iskaz mal. K.D. ne treba prihvatiti.</span>
</p>
<p class="p3"></p>
<p class="p3">
<span>	Iz iskaza svjedoka </span><span class="s1">R.V.,</span><span> se vidi, da se ne sjeća tačno vremena, tj.datuma, predmetnog događaja, ali misli da je bilo prije negdje oko ...mjeseca, možda manje ili više, ne zna tačno. Obzirom da živi u selu ..., opština A., i da mu je  kuća udaljena od kuće J.J. oko ... m prave linije, u večernjim časovima čuo je neku viku, uzeo  reflektor i pošao put kuće J.J. i vidio da nikog nema, ugasio reflektor, nastavio da ide ka kući J.J. preko nekog jaza  i preko neke škarpe. Kada je čuo kako se vrata od vozila zatvaraju, upalio je reflektor i vidio  nekog nepoznatog kod vrata vozača, a sve iz razloga jer je taj čovjek leđima bio okrenut put njega. Dalje je naveo, da kada mu je uputio riječi "Ko je to", taj čovjek mu je odgovorio "K.M.", nakon što  ga je pitao "Šta ćeš ovdje", K.M. mu je odgovorio "Ništa, ništa vozim J.u policiju". Istakao je da nije  vidio u kakvom je stanju bio J.J., a bio je udaljen od auta negdje oko ..-tak metara. </span>
</p>
<p class="p3"></p>
<p class="p3">
<span>	Sud je cijenio i prihvatio iskaz svjedoka R.V. da je kritične prilike ispred kuće J.J. čuo viku i galamu, te i da mu je okrivljeni odgovorio da vozi J.J. u policiju.</span>
</p>
<p class="p3"></p>
<p class="p3">
<span>	Iz iskaza svjedoka </span><span class="s1">K.R.</span><span>, je utvrđeno, da je kao inspektor Uprave policije PJ B.Ispostava A., kritične prilike bio dežurni starješina i negdje oko ...sata, možda malo ranije, nije siguran, dok  se nalazio u prostoriji dežurne službe zajedno sa svojim kolegom, na vratima odjednom pojavilo jedno lice, koje je gurnulo drugog čovjeka u hol zgrade. Tada je vidio da je to lice  J.J. i da je obmotan jednom čvrstom trakom i da mu iz predjela čela teče krv, a za istim su ušli  K.M. i njegova supruga. Na pitanje "Šta je ", K.M. mu je odgovorio "Dao je pismo mojoj maloljetnoj kćerci pa smo ga doveli", ne zna koju je riječ upotrijebio, " a iz razloga jer je dao pismo njegovoj maloljetnoj kćerki". Dalje je naveo, da je odmah sa svojim kolegom odvezao J.J., koji je bio zavezan obmotan oko gornjeg dijela tijela i istom kazali da pođe u toalet kako bi se umio. Kada se vratio iz toaleta, pošto je i dalje krvario,uputilisu ga u Dom zdavlja radi ukazivanja pomoći. Istaka je, da je K.M. ponovio da je J.J. dao njegovoj mal.kćerki pisamce, koje je njegova maloljetna kćerka pocijepala i bacila pokraj puta. Nakon toga je  zajedno sa K.M.om i  njegovom suprugom, kao i sa njihovom kćerkom koju je K.M. pozvao da dođe  od kuće i kada su se sreli sa istom na seoskom utu, pokazala im gdje je bacila djelove pocijepanog papirića.  Da bi pokupili  te djelove, koji su inače bili sitno iscijepani i pošli u dežurnu službu Ispostave A. da zajedno sastave djelove pisma da bi ustanovili šta je tu pisano i sjeća se da je tada mogao da pročita broj mobilnog telefona ... i još jednu cifru, možda dvije ,ali se ne sjeća koje su bile.  A da je tačno  da je na tim komadićima od papira pisalo nešto, ali se nije mogao sastaviti tekst, niti se moglo naslutiti šta piše. Djelove  papirića je stavio u jednu  nailonsku  kesicu i predao inspektoru za maloljetnike UP PJ B.. Dodao je da je sa njima bio je još jedan momak, ali njemu nepoznato lice i da su djelove papirića kupili pod svijetilima od vozila, te da je to veče izvršio pregled vozila vl. K.M. i da tom prilikom nije našao ništa.</span>
</p>
<p class="p3"></p>
<p class="p3">
<span>	Iz iskaza svjedoka </span><span class="s1">Š.N.</span><span>, datog pred ODT-om u Beranama dana ....godine se vidi da je predmetnog dana, negdje poslije ponoći, naišao seoskim putem kroz U. i tamo zatekao službenike Uprave policije Ispostave A. kako uz pomoć farova od automobila traže komadiće nekog papira. Pošto je kod sebe imao lampu-neonku pomogao je policajcima da traže te komadiće. Pošto su našli jedan broj komadića,policajci su upalili auto i pošli a on je nastavio dalje putem i na jednom mjestu pored puta našao je još jedan broj komadića nekog papira. Pošto je pretpostavio da se radi o tom istom pismu, sakupio je te komadiće i narednog jutra ih dao K.M.u. Više o predmetnom događaju ne zna ništa.</span>
</p>
<p class="p3"></p>
<p class="p3">
<span>	Sud je cijenio iskaz pomenutog svjedoka u dijelu da je pomagao policiji kada su tražili komadiće ispijepanog pisma.</span>
</p>
<p class="p3"></p>
<p class="p3">
<span>	Iz nalaza i mišljenja vještaka medicinske struke dr. M.M. datog na zapisniku kod oDT-a u Beranama pod brojem Kt.br.167/2012,a čiji nalaz je sud pročitao, te medicinske dokumentacije, a koju čine   izvještaj ljekara specijaliste JZU Opšte bolnice B.broj ...od .... godine, izvještaja ljekara specijaliste JZU Opšte bolnice B.broj ...od .... godine, naloga za intervenciju Doma zdravlja A. od .... godine, uput za radiološku dijagnostiku Doma zdravlja A. broj ...od .... godine, uput za radiološku dijagnostiku Doma zdravlja A. broj ...od .... godine, naloga za davanje injekcija Dom zdravlja A. od .... godine i od .... godine, nalog za davanje injeckija Dom zdravlja B.od .... godine, potvrda Doma zdravlja A. broj ...od .... godine, je utvrđeno, da je oštećeni zadobio povrede iznad desnog spuraorbitalnog luka razderna rana nepravinog oblika veličine 1 cm,  i na gornjoj usni lijevo razderna rana veličine 1 cm, a koje su mogle nastati i to razderna rana u predjelu čela tupim udarcem tupim mehaničkim oruđem kao što je drveni ili metalni predmet, kamen, metalna baterijska lampa, a da je ista mogla nastati i pri padu  na tvrdu neravnu podlogu, dok rana u predjelu gornje usne nije mogla nastati udarcem stisnutom pesnicom, jer bi umjesto razderne nastala nagnječno razderna rana sa krvnim podlivima i to u okolini rane, što nije opisano u medicinskoj dokumentaciji na ime oštećenog, već da je ista mogla nastati udarcem otvorenom šakom kada je usna priljubljena uz zube i da ista može nastati i pri padu na tvrdu neravnu podlogu, te da obje povrede nijesu mogle nastati istovremeno pri padu.</span>
</p>
<p class="p3"></p>
<p class="p3">
<span>	Sud je u potpunosti prihvatio nalaz i mišljenje vještaka medicinske struke Dr. M.M., jer je isti dat na stručan i jasan način u skladu sa ostalim izvedenim dokazima tokom postupka, prvenstveno sa iskazom svjedoka-oštećenog J.J., i to u dijelu da ga je okrivljeni udario baterijskom lampom u predjelu iznad obrve i desnog oka. Iskaz oštećenog u dijelu da ga je okrivljeni K.M. stisnutom pesnicom udario u predjelu usne, sud nije prihvatio, jer je iz iskaza svjedoka K.D.utvrđeno da ga je okrivljeni otvorenom šakom udario u predjelu lica, a koji iskaz datog svjedoka je u tom dijelu u skladu sa nalazom i mišljenjem vještak medicinske struek Dr.M.M.. Pri tom sud nije prihvatio odbranu okrivljenog da oštećenog nije udario baterijskom lampom u predjelu iznad obrve desnog oka, kao i da ga je oštećeni udario u predjelu ramena, jer isti nije u skladu sa ostalim izvedenim dokazima, pa je kao takva sračunata na umanjenje krivične odgovornosti. Takođe, sud nije prihvatio ni iskaz oštećenog u dijelu da ga je okrivljeni drvenim kolcem udario u predjelu leđa, a iz razloga, jer se iz nalaza i mišljenja vještaka medicinske struke vidi da iste nijesu konstatovane u medicinskoj dokumentaciji. </span>
</p>
<p class="p3"></p>
<p class="p3">
<span>	Sud je cijenio i prihvatio iskaz svjedoka-oštećenog da ga je okrivljeni obmotao trakom, ubacio u auto, a što je uskladu sa ostalim izvedenim dokazima prvenstveno sa iskazom svjedoka K.D., te iskaza svjedoka K.R. i uvida u traku. Dok odbranu okrivljenog da nije imao namjeru da oštećenom ograniči slobodu kretanja, već da ga preda policiji, sud nije mogao prihvatiti, a iz razloga, jer ista nije u skladu sa ostalim izvedenim dokazima prvenstveno sa iskazom oštećenog da je bio obmotan trakom, te da se isti nije mogao pomjeriti, a što je u skladu sa iskazom inspektora UP PJ B.Ispostava A. K.R., a koji iskaz je sud u potpunosti prihvatio.</span>
</p>
<p class="p3"></p>
<p class="p3">
<span>	Iz akta UP PJ B.br....od ....godine, kao i iz izvještaja o grafološkom ispitivanju Forenzičkog centra ...07 broj ...od ....godine je utvrđeno da je izvršenim ispitivanjem komadića pisma, dostavljenih Centru od strane UP PJ B., zaključeno da sporno pismo nije kompletno, odnosno da na osnovu dostavljenog materijala nije bilo moguće posložiti sve djelove, u cilju očitavanja tekstualne sadržine pisma, ali da je nakon uklapanja bilo moguće pročitati riječi „nekog“, „ljubim“, „dugo“, „niko“, „želio“, „vratit“, „iskreno“ „a ti“, i broj telefona „...“. </span>
</p>
<p class="p3"></p>
<p class="p3">
<span>	Sud je u potpunosti prihvatio izvještaj Forenzičkog centra D.iz kojeg se vidi, a i što je nesporno utvrđeno da je oštećeni kritične prilike dao pismo maloljetnoj K.D.sa njegovim brojem telefona, dok iskaz svjedoka-oštećnog u dijelu da je u tom pismu napisao poruku ženskoj osobi sledeće sadržine da želi da se sa istom vidi, jer želi da ide za B., nije mogao prihvatiti da je te sadržine poruka bila, jer se iz iskaza maloljetne K.D. vidi da je poruka bila ljubavne sadržine, a kada se pri tom ima u vidu da se iz izvještaja Forenzičkog centra ...vidi, a na osnovu sastavljenih  djelova komadića pisma mogu  pročitati riječi "nekog", "ljubim", "dugo", "niko", "želio", "vratit", "iskreno".  Dok iskaz maloljetne svjedoka K.D., sud nije mogao prihvatiti da je pismo koje joj je oštećeni K.J.predao istoj namijenjeno, jer kao maloljetno lice o svemu tome je prvo morala obavijestiti svoje roditelje, a ne pismo iscijepati, kako je to utvrđeno iz nalaza i mišljenja sudskog vještaka pedagoga Jova Komatine, koji nalaz je sud u potpunosti prihvatiti. </span>
</p>
<p class="p3"></p>
<p class="p3">
<span>	Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog K.M., stekla sva bitna obilježja bića krivičnog djela protivpravno lišenje slobode iz čl.162. st.1. Krivičnog zakonika u sticaju sa krivičnim djelom laka tjelesna povreda iz čl.152. st.2. u vezi st.1. Krivičnog zakonika. Naime, u toku ovog postupka utvđeno je da je okrivljeni K.M., dana ....godine, oko ...časova, u mjestu ..., opština A., lako tjelesno povrijedio oštećnog J.J. na način što ga je otvorenom šakom udario u predjelu glave-gornje usne, a zatim aluminijskom baterijskom lampom u čenom dijelu glave, sredstva podobnim da tijelo teško povrijede ili zdravlje teško naruši, od kojih udaraca je oštećeni pao na zemljanu podlogu, i tom prilikom zadobio povrede u vidu razderne rane nepravilnog oblika, veličine ... cm, u čeonom dijelu glave iznad desnog supraorbitalnog luka i u vidu razderne rane vličine ... cm, na gornjoj usni lijevo, da bi mu zatim istog dana, nakon toga, protivpravno ograničio slobodu kretanja, na način što ga je od ramena do ispod koljena sa rukama uz tijelo, obmotao i zavezao širokom trakom za sijeno, ubacio ga u svoje putničko motorno vozilo marke "...", reg.oz. AN...i odvezao ga u Upravu Policije-Ispostava A.. Okrivljeni je postupao sa umišljajem, svjestan da na opisani način može prouzrokovati zabranjenu posledicu, tj. povrede kod oštećenog, te i da protivpravnom radnjom tj.vezivanjem oštećenog od ramena do ispod koljena sa rukama uz tijelo, protivpravno lišava slobode oštećenog J.J.   izražavajući pri tom htjenje za nastupanje štetne posledice.</span>
</p>
<p class="p3"></p>
<p class="p3">
<span>	Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom K.M.u za naprijed navedena krivična djela sud je imao u vidu sve okolnosti u smislu čl.42. KZ. Tako je od olakšavajućih okolnosti na strani okrivljenog sud cijenio i uzeo u obzir da je  oženjen, da je otac troje djece, nezaposlen,da do sada nije osuđivan za istorodna krivična djela, a što je utvrđeno iz izvoda iz KE Uprave policije Ispostava A., pa mu je za krivično djelo protivpravno lišenje slobode iz čl.162. st.1 KZ utvrdio novčanu kaznu u iznosu od 600,00 (šest stotina) eura, a za krivično djelo laka tjelesna povreda iz čl.152. st.2. u vezi st.1.KZ, novčanu kaznu u iznosu od 1.200,00 (hiljadu i dvije stotine) eura, i na osnovu čl.48. st.2. tač.4. KZ, izrekao jedinstvenu novčanu kaznu u iznosu od 1.800,00 (hiljadu i osam stotina) eura, koju je okrivljeni dužan da plati u roku od 3 /tri/ mjeseca, po pravosnažnosti presude, a ukoliko ista ne bude plaćena u navednom roku zamijeniće se tako što će se za svakih započetih 25,00 /dvadesetpet/ eura novčane kazne odrediti 1 /jedan/ dan zatvora, a ako okrivljeni plati samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti. Sud je uvjerenja da je navedena kazna, srazmjerna težini izvršenog krivičnog djela i stepenu krivice okrivljenog i predstavlja onu mjeru, koja je neophodno potrebna, za postizanje, u okviru opšte svrhe izricanja krivičnih sankcija propisane članom 4. st.2.KZ-a, svrhe kažnjavanja propisane članom 32 istog Zakona. Osnovano se može očekivati da će novčana kazna pozitivno djelovati na okrivljenog da u buduće ne vrši krivična djela.  </span>
</p>
<p class="p6"></p>
<p class="p7">
<span>Odluka o troškovima krivičnog postupka zasnovana je na odredbi čl.229. st.1. ZKP-a u iznosu od 60,50 /šezdeset eura i pedeset centi/, koja  predstavlja izdatke koje je sud imao kao naknadu i nagradu  vještaku medicinske struke dr.M. M. i iznos od 71,50 /sedamdesetjedan euro i pedeset centi/ kao naknadu i nagradu vještaku spec.psihologu-pedagogu K. J., dok je paušalni iznos od 30,00 eura odmjeren s obzirom na trajanje i složenost krivičnog postupka, te imovnog stanja okrivljenog  shodno čl.226. st.3. ZKP-a.</span>
</p>
<p class="p7"></p>
<p class="p4">
<span>Oštećeni J.J., iz Bara,  se radi ostvarivanja imovinsko pravnog zahtjeva za naknadu štete upućuje na parnicu shodno čl. 239. st.2. ZKP-a.</span>
</p>
<p class="p3"></p>
<p class="p3">
<span>	     S iznijetih razloga odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p1">
<span class="s1">     OSNOVNI SUD U BERANAMA,</span>
</p>
<p class="p1">
<span class="s1">     Dana, 23.01.2013. godine.</span>
</p>
<p class="p1"></p>
<p class="p8">
<span class="s1">Zapisničar,                                                                         S U D I J A,</span>
</p>
<p class="p8">
<span class="s1">Momirka Fatić                                                        MILOVAN SPASOVIĆ</span>
</p>
<p class="p8"></p>
<p class="p8"></p>
<p class="p8">
<span class="s1">PRAVNA POUKA:</span>
</p>
<p class="p8">
<span>Protiv ove presude može se izjaviti žalba</span>
</p>
<p class="p8">
<span>Višem sudu u Bijelom Polju, u roku od  8</span>
</p>
<p class="p8">
<span>/osam/   dana  od dana prijema pismenog</span>
</p>
<p class="p8">
<span>otpravka, a preko ovog suda.</span>
</p>
<p class="p8"></p>
<p class="p8"></p>
<p class="p4"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p9"></p>


</body>
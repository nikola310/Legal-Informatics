<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br.  190/11</span>
</p>
<p class="p2">
<!--Image link to '0.jpg' can be here-->
<span>  </span>
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	Osnovni sud u Bijelom Polju prvostepeni krivični sud sudija pojedinac D. Mrdak, uz učešće nameštenika suda zapisničara Koviljke Lješnjak, u krivičnom predmetu protiv  okrivljenog M. R.a, iz Mojkovca,  zbog  krivičnog  djela teška djela protiv bezbjednosti  javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika, rješavajući po optužnici  Osnovnog državnog tužilaštva u Bijelom Polju, Kt. br. 96/2007 od 22. 12. 2008. godine, nakon održanog usmenog, glavnog i javnog pretresa, u prisustvu zamjenika ODT-a  u Bijelom Polju – S. S.a,  okrivljenog M. R.a i njegovog branioca adv. K. R.a, iz Podgorice, zakonskog zastupnika oštećene pok. Z. B.e – majke Z. S.e; a u odsustvu oštećenih Z. LJ.a;  L. R.e; H. L..e; K. E.a; P. T.e; R. D.e i punomoćnika oštećenog DOO ''S.'' iz Nikšića,  dana  04. 03. 2013.  godine, donio je i javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>	Okrivljeni M. R., od oca V., majke I., rođene K., rođen 17. 03. 1953. godine u Bijelom Polju, sa prebivalištem u Mojkovcu – naselje Tutići, Crnogorac, oženjen, bez djece, završio SSS, lošeg imovnog stanja, osuđivan presudama Osnovnog suda u Bijelom Polju: K. br. 196/91 od 19. 07. 1991. g. – čl. 144 st. 1 KZ CG novčanom kaznom od 3.500 dinara i K. br. 179/91 od 03. 10. 1991. godine – čl. 83 st. 1 KZ CG novčanom kaznom od 3.000 dinara;  bio u pritvoru od 23. 02. 2007. g.  do 20. 03. 2007. godine, </span>
</p>
<p class="p3"></p>
<p class="p2">
<span>K r i v    j e</span>
</p>
<p class="p3"></p>
<p class="p3">
<span>	što je:</span>
</p>
<p class="p3"></p>
<p class="p3">
<span>	- dana 23.02.2007. godine, oko 11,00 h, ne pridržavajući se saobraćajnih propisa upravljao autobusom marke ''Magirus'' reg. ozn. MK-...-53, vl. DOO ''S.'' iz Nikšića, magistralnim putem iz pravca Bijelog Polja u pravcu Mojkovca, te je dolaskom u mjesto Slijepač Most, opština Bijelo Polje, ugrozio saobraćaj i doveo u opasnost život i tijelo ljudi i imovinu, na način što protivno čl. 27 st. 1 ZOOBS-a na putevima, ( Sl.list RCG, br.72/05 i br. 27/06)  nije se kretao desnom stranom kolovoza u smjeru kretanja, pa je u lijevoj preglednoj krivini kada je predstojalo mimoilaženje autobusa i skupa vozila – teretnog vozila marke »Man« reg. ozn. BP-...-46 sa prikolicom reg. ozn. 14-..-BP, vlasništvo K. E.a, kojim je upravljao M. V., iz suprotnog pravca svojom kolovoznom trakom, prešao jednim dijelom autobusa na lijevu kolovoznu traku, usled čega je došlo do čeonog sudara autobusa i priključnog vozila čeono-bočnim lijevim stranama, od kojeg udarca se prikolica otkačila od vučnog teretnog vozila  a lijeva stranica od prikolice probila šoferšajbnu autobusa i prošla kroz unutrašnjost istog, kojom prilikom su saputnici u autobusu i to: oštećena Z. B.a zadobila teške tjelesne povrede opasne po život u vidu preloma vratnog dijela kičme, razderne rane veličine 8 x 5 cm od lijeve polovine lica ka vratu koja je praćena povredom jednjaka, dušnika i krvnih sudova vrata, preloma donje vilice, preloma lijevog ručnog zgloba, amputacije IV prsta lijeve šake, preloma desnog ručnog zgloba, preloma desne i lijeve butne kosti, višestrukog preloma kosti lijeve potkoljenice i serijskog preloma rebara obje polovine grudnog koša, od kojih povreda je kod oštećene istog dana nastupila smrt, a oštećeni Z. LJ., R. D.a i L. R.a zadobili teške tjelesne povrede i oštećeni P. T.a, Z. S.a i H. L..a lake tjelesne povrede i to: oštećeni Z. LJ. u vidu preloma donje vilice i preloma nekoliko zuba, potresa mozga, posjekotine u predjelu tjemena i nagnječenja desne potkoljenice; oštećena R. D.a u vidu preloma donje vilice, preloma tri zuba, preloma desne podlaktice u predjelu ručnog zgloba desne ruke i potresa mozga; L. R.a u vidu preloma lijeve butne kosti sa više fragmenata i sa defektom kosti, nagnječenja glave i nagnječenja grudnog koša; oštećena P. T.a u vidu njagnječno razderne rane ispod lijevog oka u predjelu donjeg kapka i nagnječno-razderne rane i krvnog podliva u predjelu lijeve potkoljenice; oštećena Z. S.a u vidu nagnječenja glave, nagnječenja sa krvnim podlivom u predjelu obje potkoljenice i preloma VIII rebra lijeve polovine grudnog koša; i oštećena H. L..a u vidu nagnječenja mekih tkiva na glavi i po drugim dijelovima tijela, potresa mozga i istegnuća vrata, dok je na vozilima nastupila imovinska šteta, </span>
</p>
<p class="p3"></p>
<p class="p3">
<span>	- čime je izvršio krivično djelo teška djela protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika,     </span>
</p>
<p class="p3"></p>
<p class="p3">
<span>	- za koje ga sud, primjenom citiranih zakonskih propisa i čl. 2,4,5,13,16,32,36,42, 51 Krivičnog zakonika i čl. 226; 229; 239 i 374 Zakonika o krivičnom postupku, </span>
</p>
<p class="p3"></p>
<p class="p3"></p>
<p class="p2">
<span>O S U Đ U J E</span>
</p>
<p class="p3"></p>
<p class="p3">
<span>	Na kaznu zatvora od 1 (jedne) godine, u koju mu se ima uračunati vrijeme provedeno u pritvoru od  23. 02. 2007.  do 20. 03. 2007. godine.</span>
</p>
<p class="p3"></p>
<p class="p3">
<span>	Okrivljeni se obavezuje da  plati, na ime troškova krivičnog postupka iznos od 3.779,10 €,  kao i na ime  paušala iznos od 80,00 €, koje iznose će uplatiti na Depozit novčanih kazni, troškova postupka i paušala, na žiro račun br.: 832 - 151 -35, sve u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>	Oštećeni H. L..a; R. D.a; P. T.a i DOO »S.« iz Nikšića, radi ostvarivanja imovinsko-pravnog zahtjeva, upućuju se na parnični postupak.  </span>
</p>
<p class="p3"></p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span> 	Optužnicom Osnovnog državnog tužilaštva u Bijelom Polju, Kt. br. 96/2007 od 22. 12. 2008. godine,  optužen je  M. R., iz Mojkovca,  zbog krivičnog djela  teška djela protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika.  </span>
</p>
<p class="p3"></p>
<p class="p3">
<span>	Presudom ovog suda K.br.110/09 od 27.10.2009 godine, okrivljeni M. R. oglašen je krivim i osuđen na kaznu zatvora od jedne godine.</span>
</p>
<p class="p3">
<span>Rješenjem Vijeća Višeg suda u Bijelom Polju Kž.br.356/11 od  05.04.2011 godine, ukinuta je ova presuda i predmet vraćen prvostepenom sudu, na ponovno suđenje.</span>
</p>
<p class="p3"></p>
<p class="p3">
<span>	Glavni pretres je održan i zaključen u prisustvu zamjenika ODT-a u B.Polju – S. S.a, okrivljenog M. R.a i njegovog branioca adv. K. R.a, zakonskog zastupnika oštećene pok. Z. B.e – majke Z. S.e, a u odsustvu, oštećenih: L. R.e; H. L..e; K. E.a; P. T.e; R. D.e i punomoćnika oštećenog DOO »S.« iz Nikšića.</span>
</p>
<p class="p3"></p>
<p class="p3">
<span>    	Zamjenik ODT-a u B.Polju, u završnoj riječi, ostao je u svemu pri podnijetoj optužnici i tražio od suda da okrivljenog oglasi krivim i osudi po zakonu.  </span>
</p>
<p class="p3"></p>
<p class="p3">
<span>	Tokom postupka od naznačenih oštećenih krivičnom gonjenju se pridružila H. L..a, koja je istovremeno postavila imovinsko-pravni zahtjev, dok se ostali oštećeni nijesu pridružili krivičnom gonjenju, a imovinsko-pravni zahtjev su postavili oštećeni Z. LJ., R. D.a i P. T.a. Predstavnik oštećenog preduzeća DO »S.« iz Nikšića, tokom postupka nije saslušan, iako je bio uredno pozvan. </span>
</p>
<p class="p3"></p>
<p class="p3">
<span>	Okrivljeni M. R., u svojoj odbrani, datoj u toku istražnog postupka istakao je da  je obavljao poslove vozača u preduzeću DOO »S.« u Nikšiću, i saobraćao na liniji Mojkovac – Bijelo Polje. Kritičnog dana i vremena vraćao se iz Bijelog Polja i dolaskom u mjesto Slijepač Most naišao je na jednu krivinu kada je primijetio da iz suprotnog pravca nailazi kamion. Radilo se o lijevoj krivini posmatrano iz njegovog smjera kretanja, i u momentu kada se po njegovoj procjeni mimoišao sa tim kamionom vučno vozilo od istog se naglo prepriječilo ispred autobusa kojim je upravljao i osjetio je jak udar. On lično nije »sjekao« krivinu i vozio je ispravno kolovoznom trakom namijenjenom za smjer njegovog kretanja. Kritičnom prilikom i sam je zadobio teške tjelesne  povrede a po njegovoj procjeni prije nastanka saobraćajne nezgode kretao se brzinom od 40 do 50 km/h. U autobusu se nalazilo 7-8 putnika a put je bio klizav usled padanja kiše. Kasnije je saznao da se njegovo vozilo za vrijeme vršenja uviđaja nalazilo dijelom na suprotnoj kolovoznoj traci a to objašnjava mogućnošću da se tu našlo nakon prvog kontakta, te da ga je povukla prikolica od kamiona a i sam je instiktivno okrenuo volan ulijevo.  Na glavnom pretresu od 16. 09. 2009 godine, ostajući pri ovoj odbrani dodao je da smatra da na njegovoj strani ne postoji krivica, jer bi se u suprotnom ''ubio''. Na glavnom pretresu od 07.09.2011 godine, ostajući pri prethodnoj odbrani dodao je da se sad ne može sjetiti da li je držao volan autobusa u momentu kada je od nailazeće prikolice napravio otklon tijelom i glavom udesno, i najvjerovatnije da u tom momentu nije držao volan, a siguran je da u tom momentu autobus, kojim je upravljao bio na njegovoj kolovoznoj traci i da je karoserijom bio udaljen najmanje pola metra od razdjelne linije. Posle sudara je bio u nesvijesti,  privremeno se osvijestio i čuo da neko pita ''Mikeli, jesi li živ'', nakon toga se opet onesvijestio i bio je u komi, koja je trajala pet dana. Prije kritičnog događaja, stao je na Slijepču Mostu, na autobusko stajalište, kako mu je to propisano po redu vožnje, ne zna da li je neko ušao ili izašao iz autobusa, potom je pošao u pravcu Mojkovca, prošao dvije krivine i to normalno, ne sjekući ih, koliko se sjeća, mimoišao se sa Nikšićkim autobusom, pozdravio se sa vozačem tog autobusa, ne sjeća se da li se mimoišao sa nekim drugim vozilom, bilo putničkim, bilo teretnim. U trećoj krivini, došlo je do saobraćajne nezgode. Prije ovog događaja, imao je 37 godina, vozačkog iskustva, cio radni straž je radio kao vozač i za to vrijeme nije imao običaj da siječe krivinu, a to nije radio ni kritičnog dana. Na glavnom pretresu od  13. 02.2013 godine, ostao je pri ranijoj odbrani.</span>
</p>
<p class="p3"></p>
<p class="p3">
<span class="s1">	</span><span>U završnoj riječi branilac okrivljenog je istakao: da izvedenim dokazima nije dokazano da je okrivljeni izvršio krivično djelo stavljeno mu na teret jer iz nalaza Instituta Saobraćajnog fakulteta, nije sa sigurnošću utvrdjen način odvijanja saobraćajne nezgode niti položaja vozila u trenutku nastanka saobraćajne nezgode. Naime,  na strani 12 u stavu dva ističe se da se prikolica zadnjim lijevim točkom nalazila na tragu kočenja zadnjeg lijevog točka, a zadnjim desnim točkom na tragu zanošenja desnog zadnjeg točka i čeonim dijelom približno u visini pozicije zatečenog dijela stakla od magirusa, dok se magirus čeonim dijelom nalazio neposredno prije pozicije zatečenog stakla (posmatrano u smjeru kretanja magirusa). Ovakvo izjašnjenje u nalazu u potpunoj je suprotnosti sa stavom navedenim u mišljenju istog Instituta u kojem se ističe da se ''Magirus'' u trenutku sudara nalazio u desnoj (svojoj lijevoj) saobraćajnoj traci, čeonim dijelom neposredno nakon pozicije zatečenog stakla sa magirusom. Navedenim nalazom se ističe da tragovi br.4 i br.5. ne potiču iz ove saobraćajne nezgode. Naime, ukoliko bi tragovi br.4 i br. 5. na skici lica mjesta poticali od prednjih točkova prikolice, tada bi se prikolica u trenutku sudara prednjim lijevim ćoškom nalazila na 4,5 m ulijevo od OP. U ovom slučaju trag kočenja zadnjeg lijevog točka prikolice i trag zanošenja desnog točka prikolice ne bi mogli da budu približo paralelni ni desnoj ivici kolovoza čitavom svojom dužinom.  U nalazu vještaka Z.a na strani tri u stavu tri stoji: ''lijevi krak rude, je poslije kidanja od čvorišta blizu uške, počeo parati asvalt na mjestu označenom br. 4. u skici lica mjesta, zatim je nastao lom ovog kraka rude nakon čega se podvija ispod prikolice i nastavlja paranje asvalta sa početkom označenim br.5. u navedenom nalazu upravo suprotno brzinama kretanja koje su utvrđene od strane vještaka M.a Č.e i vještaka Z. M.e stoji da se brzina kretanja predmetnih vozila sa sigurnošću ne može utvrditi već je ista data opisno i bez preciznih podataka. U navedenom nalazu ni jednim slovom se ne objašnjava jedna nevjerovatna činjenica a to je da nema tragova zanošenja i kočenja vučnog vozila koje je imalo veću silu kočenja od prikolice, a koja - prikolica nije imala tehnički ispravne kočnice i na kojoj su jače kočili zadnji desni točkovi prikolice od zadnjih lijevih točkova. Neobjašnjivo je kako je prikolica na zadnjem lijevom točku mogla da ima tragove kočenja od 14,40 m duže od tragova zadnjeg desnog točka. U vezi s tim parametri na skici koji se odnose na tragove kočenja nelogični su  iz sledećeg razloga: ako je prikolica za vrijeme kočenja imala tragove kočenja lijevog a nakon toga i desnog točka onda od trenutka kada je zabilježen trag kočenja zadnjeg desnog točka prikolice,  ta je širina sužena za 25 cm. Ako bi se ovaj parametar uzeo kao tačan onda bi prikolica, a na osnovu dopune vještaka Č.e da je dinamička širina putanje skupa vozila ne manja od 3,35 m značilo da je od početka traga zadnjeg desnog točka prikolice prednji lijevi dio prikolice bio na odstojanju od 3,60 m, a to znači da je ista morala biti u kolovoznoj traci kojom se kretao optuženi. U nalazi Instituta Saobraćajnog fakulteta, na osnovu PC Crash utvrđeno je, na osnovu nekih parametara a ne znamo kojih da se magirus prednjim lijevim ćoškom nalazio na 0,6 m udesno od razdjelne linije i na 20,02 m posle OT. Prikolica se prednjim lijevim ćoškom nalazila na 3,4 m ulijevo od OP odnosno na 0,4 m udesno od razdjelne linije i na 21 m poslije OT. Ovakva pozicija je fizički nemoguća iz razloga što bi pri ovolikom prelasku magirusa u desnu kolovoznu traku, moralo doći do kontakta sa vučnim vozilom i ne bi se mogao ostvariti kontakt sa prikolicom. U ovom nalazu nelogično i nemoguće stoji da bi usporenje ''mana'' sa kočinim sistemom koji je bio tehnički neispravan i prikolicom čiji je kočioni sistem isto tako  bio neispravan kočioni koeficijent  i iznosio 6,38 m/s2 dok bi isti koeficijent usporenja za ''magirusa'' iznosio najviše 5,49 m/s2. Autobus ''Magirus'' je bio u potpunosti tehnički ispravan i  kretao se uzbrdo, dok se skup vozila na tom dijelu puta kretao niz brdo u kojem je podužni uspon  puta utvrđen od 6%. Isto tako ni vještak Č.a ni Institut Saobraćajnog fakulteta nijesu uzeli u obzir sudarnu poziciju  navedenih vozila iz kojih  bi se mogla utvrditi pozicija na kojoj je došlo do kontakta kao i kretanje vozila nakon ostvarenog kontakta do zaustavne pozicije.</span>
</p>
<p class="p3"></p>
<p class="p3">
<span>	Vještak mašinske struke M.a Z. je u osnovi u potpunosti dao odgovor kako se predmetna saobraćajna nezgoda odvijala. Naime, on u svom nalazu ističe dvije ključne činjenice koje su uzrokovale nastanak saobraćajne nezgode a to su da su kamion i prikolica bili tehnički neispravni i da je na rudi prikolice postojalo starih lomova koji su krpljeni i koji su prouzrokovali da je ta ruda imala mogućnost apsorbovanja fizičkih opterećena od najviće 5% a što je bez malo 20 puta manje od projektovane čvrstoće, stari lomovi ukazuju da je ruda prikolice sanirana ubacivanjem traka za pojačavanje. Zavarivanje pojačanja je urađeno nekvalitetno tako da efekat pojačanja, na dijelu zavara, koji nije kvalitetno povezao zavarivane djelove, ne samo što nije ostvaren, već je zbog lokalnog zagrijevanja i nekontrolisanog hlađenja imalo negativne uticaje. Vještak u svom nalazu vrlo decidno ističe: deformacije nastale na mjestu kidanja desnog kraka rude (neposredno ispred veze kraka rude, sa prikolicom) ukazuju da je deformacija na ovom dijelu nastala prije udesa. Ovakav zaključak vještaka se u potpunosti poklapa sa iskazom svjedoka D.a F.a koji je istakao: ''da je prikolica šetala lijevo, desno, cijelom svojom dužinom četiri pet puta neposredno prije nastanka predmetne saobraćajne nezgode''. Iz ovoga se da zaključiti da je ''kočenje'' samo lijeve strane prikolice potencijalni uzročnik potezanja priključnog vozila i gubitka stabilnog kretanja istog i nekontrolisane trajektorije (putanje). Ovo navedeni vještak ne isključuje a iz iskaza svjedoka se potvrđuje. Dodatni razlog za ovu mogućnost stoji u činjenici da je kamion prošao autobus, da nije došlo do kontakta  autobusa i kamiona i da nema tragova naglog i nekontrolisanog skretanja autobusa na lijevu stranu kolovoza prije kontakta autobusa i prikolice. Pozicija autobusa nakon udesa uzrokovana je udarom stranice prikolice u vozača autobusa, čime je nastalo povlačenje vozača i upravljača autobusa u lijevu stranu i kretanje autobusa ulijevo do mjesta zaustavljanja, ovakav zaključak se utvrđuje i iz stava datog u nalazu u dijelu koji se odnosi na vrijeme mimoilaženja vozila, u kojem se navodi da u trenutku mimoilaženja vozač autobusa nije mogao da ostvari manevar skretanjem ulijevo radi ostvarivanja kontakta s prikolicom jer je vrijeme  mimoilaženja značajno kraće od vremena potrebnog za datu reakciju.</span>
</p>
<p class="p3"></p>
<p class="p3">
<span>	Iz nalaza M.a Č.e proizilazi  da se skup vozila u trenutku saobraćajne nezgode kretalo brzinom od 56 km/h a što predstavlja nedozvoljenu brzinu kretanja na tom dijelu puta imajući u vidu da je saobraćajnim znakom na rastojanju od 200 do 300 metara, od mjesta nastanka saobraćajne nezgode propisana brzina kretanja od 50 km/h. Dakle, vozač skupa vozila se kretao nedozvoljenom brzinom, tehnički neispravnim vozilom, dok se okrivljeni kretao dozvoljenom brzinom sa tehnički ispravnim vozilom. U svom mišljenju vještak Č.a je istakao: da su se u radnjama vozača skupa vozila koji se kretao graničnom brzinom zanošenja desili propusti koji su prouzrokovali saobraćajnu nezgodu. Kako ni jedan ni drugi nalaz ne daju odgovor o tačnom mjestu kontakta između dva vozila i kretanju vozila nakon kontakta, smatra da su isti nepotpuni i da na taj način nije utvrdjena materijalna istina za odlučivanje u ovoj krivično pravnoj stvari.</span>
</p>
<p class="p3"></p>
<p class="p3">
<span>	U odnosu na izvršenu rekonstrukciju ista je trebala da se obavi na način što bi se vozila dovela u zaustavnu a zatim i u sudarnu poziciju prema fotodokumentaciji, službenoj zabilješci i zapisniku o uviđaju i tek nakon toga uzeli parametri na osnovu kojih bi se mogao napraviti PC Crash i dati odgovor na način odvijanja predmetne saobraćajne nezgode sa svim parametrima koji su neophodni, a da je to tako vidi se i iz izjašnjenja vještaka B.a od 05.12.2011 godine u kojoj ističe: da je zaustavna pozicija autobusa takva da je autobus u zaustavnoj poziciji ukošen u svoju desnu stranu, da se na fotografijama br. 19 i 20, vidi pozicija prednjeg i zadnjeg točka autobusa u odnosu na razdjelnu liniju, pa su na osnovu ovih pozicija našli da se autobus od mjesta sudara do zaustavne pozicije vraćao sa svoje lijeve polovine kolovoza. Ako bi autobus prešao na lijevu polovinu kolovoza na mjestu gdje se nalazio zaustavljen lijevi ćošak autobusa, tada bi zadnji dio autobusa, odnosno zadnji lijevi ćošak autobusa morao biti udesno od pozicije na koju se nalazio u zaustavnoj poziciji, odnosno morao bi se nalaziti ili na razdjelnoj liniji ili na desnoj polovini kolovoza kojom je vožen autobus, posmatrano u smjeru kretanja autobusa. Nije moguće da se autobus na tako kratkom odstojanju bez dodatnog manevra nađe u takvoj poziciji. Ovakav zaključak vještaka je logičan, jer da su uzeti parametri mjesta kontakta autobusa i skupa vozila, došlo bi se do zaključka da je autobus bio na svojoj kolovoznoj traci, da je do kontakta došlo u kolovoznoj traci autobusa i da je autobus nakon kontakta nastavio kretanje ulijevo do zaustavne linije, a kako je vještak Z. u svom nalazu  i naveo. U toj situaciji postojala bi potpuno logična i stvarno moguća saobraćajna situacija a to je  da je prikolica ostvarila kontakt u saobraćajnoj traci autobusa, da je ista povukla autobus u lijevu stranu koji se zaustavio na razdjelnoj liniji, bez mogućnosti šetanja lijevo i desno.</span>
</p>
<p class="p3"></p>
<p class="p3">
<span>	Na osnovu svega prethodno navedenog smatra da sud nije u dovoljnoj mjeri utvrdio činjenice i dokaze bitne za presuđenje u ovoj krivično pravnoj stvari i morao je omogućiti ili dodatno izjašnjenje postojećih vještaka ili odrediti super vještačenje. Ovakvo utvrđivanje činjeničnog stanja je od značaja ne samo za pitanje krivice okrivljenog i njegove eventualne odgovornosti za nastajanje saobraćajne nezgode već radi utvrđivanja potpunog činjeničnog stanja i radi porodice oštećenih koja je u ovoj saobraćajnoj nezgodi izgubila svog člana. Predložio je da sud oslobodi okrivljenog jer nije dokazano da je izvršio krivično djelo kako mu je stavljeno na teret. Tražio je troškove odbrane po AT-u.</span>
</p>
<p class="p3"></p>
<p class="p3">
<span>	U završnoj riječi okrivljeni M. R. je u potpunosti usvojio završnu riječ svog branioca, i tražio da ga sud oslobodi.</span>
</p>
<p class="p3"></p>
<p class="p3">
<span>	Radi utvrdjivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao svjedoke Z. S.u, M. V.a, F. D.a i F. Z.a;Pročitao iskaze svjedoka: H. L..e sa zapisnika o saslušanju svjedoka pred istražnim sudijom Ki.br.38/07 od 13. 03. 2007 godine;R. D.e sa zapisnika o saslušanju svjedoka pred istražnim sudijom Ki.br.38/07 od 19. 03. 2007 godine; iskaz svjedoka P. T.e sa zapisnika o saslušanju svjedoka pred istražnim sudijom Ki.br.38/07 od 22. 03. 2007 godine; iskaz svjedoka K. E.a sa zapisnika o saslušanju svjedoka pred istražnim sudijom Ki.br.38/07 od 15. 03. 2007 godine; iskaz svjedoka Š. M.a sa zapisnika o saslušanju svjedoka pred istražnim sudijom Ki.br.38/07 od 17. 03. 2007 godine; iskaz svjedoka Z. LJ.a sa zapisnika o glavnom pretresu od 07.09.2011 godine;  iskaz svjedoka L. R.e sa zapisnika o glavnompretresu od 09.10.2009. godine; zapisnik o uviđaju  istražnog sudije ovog suda Kr.br.32/07 od 23.02.2007 godine; zapisnik o spoljašnjem pregledu leša sada pokojne Z. B.e sačinjen od vještaka dr S. M.a dana 23.02.2007 godine; zapisnici o tehničkom pregledu za priključno vozilo reg. oznaka 14-.. BP sačinjen od AMD ''Đorđije Stanić'' Bijelo Polje dana 23.02.2007. godine; zapisnici o tehničkom pregledu za  teretno marke ''Man'' vozilo reg. oznaka  NK ...-46 sačinjen od  AMD ''Đorđije Stanić'' Bijelo Polje dana 23.02.2007. godine; zapisnici o tehničkom pregledu za  autobus marke '''Magirus''  reg. oznaka  NK ... - 53 sačinjen od  AMD ''Đorđije Stanić'' Bijelo Polje dana 23.02.2007.  godine; izvršio uvid u: medicinsku dokumentaciju za oštećenog Z. LJ.a; uvid u medicinsku dokumentaciju  izdatu za oštećenog L. R.e;  uvid u medicinsku dokumentaciju izdatu na ime oštećenog P. T.e; uvid u medicinsku dokumentaciju  izdatu na ime  oštećene Z. S.e; uvid u medicinsku dokumentaciju  izdatu zna ime oštećene H. L..e; uvid u medicinsku dokumentaciju  izdatu za oštećenou R. D.u; pročitao izvještaj KC Podgorica o prisustvu alkohola u krvi A br. 591 od 07.03.2007 godine, izdat na ime  M. R.a; izvještaj KC Podgorica o prisustvu alkohola u krvi A br. 519 od 27.02..2007 godine, izdat na ime  M. V.a; nalaz i mišljenje vještaka medicinske struke dr. A. P. od 26.06.2007. godine; nalaz i mišljenje vještaka medicinske struke dr. S. M.a od  28.06.2007 godine; izvršio uvid u tahografske uloške iz vučnog vozila skupa vozila MAN reg. oznaka MK ... - 46 ; uvid u tahografski uložak iz autobusa ''Magirus'' MK ...-53; uvid u fototehničku dokumentaciju sačinjenu od strane UP PJ B. Polje broj 64/2007 od 23.02.2007 godine;  uvid u skicu lica mjesta saobraćajne nezgode UP PJ Bijelo Polje od 23.02.2007 godine; pročitao ekspertizu saobraćajne nezgode sa mišljenjem komisije vještaka Instituta saobraćajnog fakulteta u Beogradu br.2078 od o4.12.2008 godine; pročitao nalaz vještaka medicinske struke ortopeda dr D. B.a od 22.09.2009 godine; nalaz i mišljenje vještaka saobraćajne struke Č.a M.a od 28.12.2007 godine; nalaz i mišljenje vještaka mašinske struke Z. M.e od 03.05.2007 godine; pročitao usaglašavanje nalaza između vještaka Komisije vještaka saobraćajnog fakulteta iz Beograda i vještaka pojedinca saobraćajne struke Č.a M.a sa zapisnika o glavnom pretresu od  05. 12. 2011 godine; izjašnjenje vještaka Mašinske struke Z. M.e sa zapisnika o glavnom prtresu od  14.03.2012 godine; pročitao prepis zapisnika sa rekonstrukcije K.br.190/11 od 01.06.2012 godine; izvršio uvid u fotodokumentaciju UP PJ Bijelo Polje sa skicama lica mjesta br. 191/2012 godine, sačinjenu prilikom rekonstrukcije predmetne nezgode dana 01.06.2012 godine; pročitao dopunu nalaza i mišljenja vještaka Instituta saobraćajnog fakulteta iz Beograda od decembra mjeseca 2012 godine; dopunu nalaza i mišljenja vještaka saobraćajne struke Č.a M.a od 11.01.2013 godine; te izvršio uvid u izvod iz KE za okrivljenog. </span>
</p>
<p class="p3"></p>
<p class="p3">
<span>	Sud je odbio predlog okrivljenog da se u dokaznom postupku saslušaju vještaci: Instituta Saobraćajnog fakulteta iz Beograda i</span><span class="s1"> </span><span>vještak Č.a M.o na okolnosti iz prigovora okrivljenog datog na dopune nalaza i mišljenja istih vještaka, sačinjenih nakon obavljene rekonstrukcije kao i predlog da se sprovede super vještačenje iz razloga što je po ocjeni suda činjenično stanje koje se odnosi na osnovne propuste i uzroke za nastanak predmetne saobraćajne nezgode u dovoljnoj mjeri utvrđeno ostalim izvedenim dokazima, te bi saslušanje vještaka Č.e i vještaka komisije vještaka na glavnom pretresu ili pak supervještačenje vodilo odugovlačenju postupka i uvećanju troškova.</span>
</p>
<p class="p3"></p>
<p class="p3">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret, za koje je kriv.</span>
</p>
<p class="p3"></p>
<p class="p3">
<span>	Odbranu okrivljenog, sud je cijenio kao isključivo usmjerenu na izbjegavanje sopstvene krivice i istu nije prihvatio iz razloga što je obezvrijeđena izvedenim dokazima tokom postupka.</span>
</p>
<p class="p3"></p>
<p class="p3">
<span>	Iz izvedenih dokaza tokom postupka, kao nesporno, je utvrđeno da je, dana 23. 02. 2007. godine, u mjestu Slijepač Most, opština Bijelo Polje, došlo do saobraćajne nezgode u kojoj su učestvovali okrivljeni koji je kritičnom prilikom upravljao autobusom marke »Magirus« reg. ozn. MK-...-53, vlasništvo DOO »S.« iz Nikšića i M. V., koji je upravljao skupom vozila – teretnog vozila marke »Man« reg. ozn. BP-...-46 sa prikolicom reg. ozn. 14-..-BP, vlasništvo K. E.a, i to kada je u momentu mimoilaženja dva vozila došlo do sudara autobusa i priključnog vozila skupa vozila, što je za posledicu imalo nastupanje povreda kod više lica, a od zadobijenih povreda kod jednog lica je nastupila smrt. </span>
</p>
<p class="p3"></p>
<p class="p3">
<span>	Sporno je da li je postupanje okrivljenog kritičnom prilikom u uzročno-posledičnoj vezi sa nastalom saobraćajnom nezgodom.</span>
</p>
<p class="p3"></p>
<p class="p3">
<span>	U tom pravcu sud je cijenio izvedene dokaze tokom postupka, pa je činjenično stanje utvrdio prevashodno po osnovu izvedenih pisanih dokaza tokom postupka, jer su isti zasnovani na nespornim materijalnim pokazateljima sa lica mjesta, te nalazima i mišljenjima, dopunama nalaza i mišljenja vještaka Komisije vještaka Saobraćajnog fakulteta iz Beograda i vještaka pojedinca Č.a M.a, po osnovu pravila struke i nauke, a iskaze saslušanih svjedoka sud je cijenio u kontekstu sa ovim dokazima. Iz  ekspertize saobraćajne nezgode Instituta Saobraćajnog fakulteta u Beogradu, iz novembra mjeseca 2008. godine, sud je utvrdio da je komisija vještaka sastavljena od  sedam diplomiranih inžinjera saobraćaja, analizom svih okolnosti pod kojima se dogodila predmetna saobraćajna nezgoda, našla da je do saobraćajne nezgode došlo kao posledica prelaska autobusa »Magirus« na desnu,  (svoju lijevu) saobraćajnu traku ispred i u blizini nailazećeg skupa vozila ''Man'', što je,  po vještacima,  osnovni uzrok stvaranja opasne situacije i nastanka saobraćajne nezgode. Razlog prelaska autobusa »Magirus« na  svoju lijevu saobraćajnu traku, po njihovom mišljenju, nije moguće utvrditi saobraćajno-tehničkim vještačenjem a mogao je biti posledica pogrešne procjene, pogrešno izvedenog manevra nekog drugog razloga ili u sadejstvu više razloga istovremeno, a što je sve van domena saobraćajno-tehničkog vještačenja. Po ovim vještacima, na strani vozača skupa vozila »Man« nije bilo propusta vezanih za stvaranje opasne situacije. Ovo sa razloga jer analizom tragova saobraćajne nezgode nijesu nađeni tragovi zanošenja skupa vozila ''Man'' neposredno prije sudara autobusa i prikolice a kako se skup vozila ''Man'' neposredno prije sudara nalazio na desnoj polovini kolovoza, uz desnu ivicu kolovoza, nije nađena povezanost između neispravnosti sistema za kočenje skupa vozila »Man« koja je konstatovana prilikom vršenja vanrednog tehničkog pregleda i nastanka predmetne saobraćajne nezgode. Saobraćajnom ekspertizom je utvrđeno da je do sudara prednjeg lijevog ćoška prikolice i prednjeg lijevog ćoška ''Magirusa'' došlo na desnoj polovini kolovoza a da u trenutku sudara prednji lijevi ćošak prikolice je morao biti ulijevo od zadnjeg lijevog ćoška ''Mana'', i to s razloga što pri pravilnom kretanju kamiona sa prikolicom kroz krivinu prikolica u odnosu na kamion kreće bliže središtu krivine što bi po pravilnom kretanju istih kroz krivinu moralo doći i do sudara zadnjeg lijevog ćoška »Mana« i prednjeg lijevog ćoška prikolice sa prednjim lijevim ćoškom »Magirusa«, što u konkretnom slučaju nije bilo. Do odstupanja kretanja prikolice od putanje kojom bi se kretala prikolica u odnosu na kretanje »Mana« pri pravilnom prolasku kamiona i prikolice kroz krivinu je moglo doći kao posledica izmicanja ''Mana'' u svoju desnu stranu neposredno prije sudara. </span>
</p>
<p class="p3"></p>
<p class="p3">
<span>	Pojašnjavajući predmetnu ekspertizu prilikom usaglašavanja nalaza  vještaka, na glavnom pretresu od 05.12.2011 godine vještak komisije vještaka Saobraćajnog fakulteta iz Beograda B. je, istakao: u Ekspertizi od 2008 godine, nisu navodili podatke o radijusu krivine niti su vršili proračune vezane za izračunavanje granične brzine za bezbedan prolazak skupa vozila kroz krivinu iz razloga što su na osnovu materijalnih dokaza koji se nalaze u spisu utvrdili da u ovoj saobraćajnoj nezgodi nije došlo do proklizavanja skupa vozila i prelaska na lijevu polovinu kolovoza, takav zaključak su provjerili primjenom  programa PC Crash. Naime, ako se pogledaju tragovi koji su ostavili točkovi prikolice vidi se da se oni posmatrano od početka ka završetku tih tragova ne udaljavaju od desne ivice kolovoza što znači da se prikolica u vreme nezgode tj. sudara zadnjim točkovima morala nalaziti na tragovima koji su zadnji točkovi ostavili. Ako se pogledaju oštećenja autobusa i prikolice može se vidjeti da je  autobus odnosno da je sudarna pozicija autobusa i prikolice takva da je  u trenutku sudara sila koja je djelovala na autobus i prikolicu delovala samo na prednje lijeve ćoškove autobusa i prikolice a za slučaj da je došlo do proklizavanja kao posledica vožnje brzinom većom od granične tada bi  i dalji dio lijevog boka autobusa morao biti oštećen jer bi tada prikolica  nastavila kretanje ulijevo. U trenutku sudara prednji lijevi točak prikolice jeste odstupao od putanje kretanja vučnog  vozila odnosno kamiona ali se i dalje nalazio na desnoj saobraćajnoj traci i to na oko 40 cm udesno od razdjelne linije, pa takav način vožnje transportog sastava po nihovom mišljenju nije vezan za stavaranje opasne situacije i nastanak ove  saobraćajne nezgode. Ne postoji nesaglasnost izmedju nalaza Komisije vještaka i vještaka pojedinca Č.e oko pozicije sudara  i međusobnog položaja vozila tokom sudara a razlog što je Komisija mišljenja da na strani vozača skupa vozila nema propusta vezanih za stvaranje opasne situacije i nastanak ove saobraćajne nezgode jeste upravo to što su se svi delovi transportnog sastava nalazili na desnoj saobraćajnoj traci odnosno  najistureniji dio a to je prednji lijevi ćošak  prikolice je bio udaljen 40 cm od  razdelne linije.  Da je  autobus  vožen pravilno svojom desnom saobraćajnom trakom ili uz  razdelnu liniju svojim lijevim bokom, do nezgode ne bi došlo, odnosno skup vozila računajuči i vučno i priključno vozilo u datoj saobraćajnoj situaciji prolazilo je svojom kolovoznom trakom, vozeći na bezbednom odstojanju od razdjelne linije jer njegova saobraćajna traka je u potpunosti njegova.Komisija vještaka  Saobraćajnog  fakulteta u Beogradu je analizirala fotokopije tahografskih  uložaka i na osnovu zapisa na tahografskim ulošcima i nije našla karakteristične poremećaje zapisa koji ukazuju ili koji bi ukazivali na brzinu vozila u trenutku sudara. Imali su u vidu i nalaz i mišljenje vještaka mag. M.e  Z.a od  03.5.2007 godine, gdje je navedeno  da je brzina  autobusa bila oko 50 km/h,  a brzina kamiona oko  60 km/h. Imali su u vidu i oštećenja autobusa i prikolice kao i tragove koji su fiksirani  uvidjajnom dokumentacijom. Na osnovu toga  su formirali svoj  stav o približnim brzinama  autobusa i kamiona i to su provjerili primjenom programa PC CRESH nakon čega su došli do preciznijih podataka o brzinama  autobusa i kamiona. Mjesto primarnog kontakta su odredili:  na osnovu materijalnih dokaza iz spisa  a to su:  tragovi koji ostaju kao posledica sudara u ovom slučaju tragovi stakla, tragovi kretanja zadnjih točkova prikolice,  oštećenja prikolice i autobusa,  i njihov način  kretanja od mjesta sudara do zaustavnih pozicija. Mjesto sudara autobusa i prikolice nije u visini zaustavnih pozicija ni autobusa ni prikolice od mjesta sudara do zaustavne pozicije bi autobus prešao put dužine 13,9 m, dok bi prikolica prešla put  14 m,  što su našli primjenom programa PC Crash. Zaustavna pozicija autobusa je takva da je autobus u zaustavnoj poziciji ukošen u svoju desnu stranu a na fotografijama br. 19 i 20 vidi  se pozicija prednjeg i zadnjeg točka autobusa  u odnosu na razdjelnu liniju, pa su na osnovu ovih pozicija našli da se autobus od mjesta sudara do zaustavne pozicije vraćao sa svoje leve  polovine kolovoza. Ako bi autobus  prešao na lijevu polovonu kolovoza na mjestu gdje se nalazio zaustavljeni zadnji lijevi ćošak autobusa tada bi zadnji deo autobusa odnosno zadnji levi ćošak autobusa morao biti udesno od pozicije na kojoj se nalazio u zaustavnoj poziciji odnosno morao bi se nalaziti ili na razdelnoj liniji ili na desnoj polovini kolovoza kojom je vožen autobus  posmatrano u  smjeru kretanja autobusa. Nije moguće  da se autobus na tako kratkom rastojanju bez dodatnog manevra nadje u ovakvoj poziciji. Na osnovu materijalnih dokaza koji se nalaze u spisima saobraćajno tehničkim vještačenjem nije moguće precizno utvrditi koliki je bio uticaj sudara na promjene pravca i smjera kretanja vozila ali autobus nakon sudara sa prikolicom na putu dužine 13,9 m,  nije mogao preći sa lijeve  trake na desnu traku pa se vratiti na lijevu traku u tu poziciju niti se mogao sa desne trake  vratiti na lijevu  traku pa se vraćati u ovu poziciju. A od trenutka sudara  do zaustavljanja vozila na zetečenoj pozicije prošlo je nekih dvije do dvije i po sekunde. Imajući u vidu vrijeme mimoilaženja transportnog sastava i autobusa pri datim brzinama, kao i vremena reagovanja vozača, prikolica pod ovakvim okolnostima ne može  da nastavi da se zanosi tako da udje u lijevu kolovoznu traku. Na osnovu materijalnih dokaza odnosno tragova ove saobraćajne nezgode vremena koje bi proteklo tokom mimoilaženja autobusa i transportnog sastava kao i činjenice da je do pucanja veze izmedju prikolice i vučnog vozila došlo kao posledica sudara isključio je mogućnost da bi tokom mimoilaska autobusa i transportnog sastava došlo do prelaska prednjeg lijevog ćoška prikolice u lijevu  saobraćajnu traku. Vrijeme koje bi  bilo potrebno za prelazak  prikolice  u lijevu saobraćajnu traku pod ovakvim okolnostima bi bilo daleko veće to jest veće od vremena koje je bilo potrebno za mimoilazak transportnog sastava i autobusa, i izmicanje prednjeg dela prikolice u svoju lijevu odnosno desnu stranu u odnosu na gabarite vučnog vozila je ograničeno dužinom rude kojom je prikolica vezana za vučno vozilo kao i  pravcima kretanja odnosno usmjerenosti težišta jednog i drugog vozila tokom njihovog kretanja. Analizom fotografija fotodokumentacije utvrđuje se da prikolica u vrijeme saobraćajne nezgode nije imala teret u svom tovarnom prostoru, pa kako je njena masa manja od mase vučnog vozila odnosno kamiona to bi kretanje prikolice u nekom graničnom slučaju bilo vezano za način kretanja vučnog vozila. Prilikom utvrđivanja mjesta primarnog sudara koristili su PC Crash- metodu koja je zasnovana na konvencionalnoj metodi i koja daje preciznije rezultate i našli su da je prikolica prilikom sudara  prednjim lijevim ćoškom bila 40 cm od  razdjelne linije na svojoj kolovoznoj traci, a da je autobus vožen  približno paralelno  razdelnoj liniji. Odstupanje prikolice od svoje pravilne putanje kretanja u ovom slučaju nije u uzročnoj vezi sa nastankom ove saobraćajne nezgode jer je vozač autobusa bio dužan da vozi autobus svojom desnom saobraćajnom trakom i pod  takvim okolnostima ne bi došlo do sudara autobusa i prikolice. U konkretnoj saobraćajnoj situaciji ruda je pukla kao posledica sudara sa autobusom u trenutku sudara  prednji točkovi prikolice su bili usmjereni u desnu stranu što su utvredili na osnovu oštećenja koja su vidljivi na slici br. 9. u Ekspertizi saobraćajne nezgode  od novembra  2008 godine, gdje se vidi da jedan dio točka ima tragove a drugi ne, a  što ukazuje da u  sudaru sa nekim objektom  će doći do ostavljanja takvih tragova  ako je točak usmjeren u svoju desnu stranu. Ako se uzme u obzir  da je prikolica u  trenutku sudara  sa autobusom bila usmjerena u svoju lijevu stranu a prednja osovina prikolice je bila ukošena u svoju desnu stranu a to je moguće samo u slučaju kada je ruda zakačena za vučno vozilo. Drugim rečima ovakvo isklizavanje prednjeg  dela  prikolice u svoju lijevu stranu bi uticalo na drugačije okretanje obrtnog postolja prednje osovine  prikolice  ako  ruda ne  bi bila  vezana za  vučno vozilo. Komisija vještaka, nakon obavljene rekonstrukcije, dala je dopunu nalaza i mišljenja vještaka, u kojoj su istakli da pokazani položaji vozila u momentu primarnog kontakta dati na rekonstrukciji i to: kako od vozača autobusa ''Magirusa'' M.a, tako  i  od vozača skupa vozila ''Man'' M.a, ne odgovaraju materijalnim dokazima iz spisa , te ponovnom analizom spisa, a imajući u vidu obavljenu rekonstrukciju Komisija vještaka nije našla nove materijalne dokaze, koji bi uticali na promjenu osnovnog nalaza i mišljenja Komisije vještaka, te su ostali kod Ekspertize saobraćajne nezgode, od novembra 2008 godine.</span>
</p>
<p class="p3"></p>
<p class="p3">
<span>	Sud je u potpunosti prihvatio ekspertizu saobraćajne nezgode, pojašnjenje nalaza vještaka komisije vještaka B.a sa glavnog pretresa te dopunu ekspertize datu nakon rekonstrukcije saobraćajne nezgode jer su iste sačinjene od strane ustanove, odnosno komisije vještaka, koji su datu ekspertizu uradili po osnovu pravila struke i nauke i po osnovu primjene savremenih programa – PC Crash-a, koja služi za  razjašnjavanje spornih saobraćajnih situacija. A komisija vještaka je kako ekspertizu tako i pojašnjenje nalaza vještaka komisije B.a i dopunu ekspertize dala po osnovu materijalnih elemenata u spisima,  konstatovanih zapisnikom o uviđaju sa lica mjesta, skicom i foto-tehničkom dokumentacijom urađenom na licu mjesta prilikom vršenja uviđaja neposredno nakon predmetne saobraćajne nezgode. Te na osnovu činjenica utvrđenih na rekonstrukciji saobraćajne nezgode kojoj rekonstrukciji su takođe prisustvovali vještaci navedene komisije.   </span>
</p>
<p class="p3"></p>
<p class="p3">
<span>	Sud je u vezi sa ovim cijenio i nalaz vještaka saobraćajne struke M.a Č.e,  od 28. 12. 2007. godine, pojašnjenje nalaza istog vještaka sa glavnog pretresa od 05.12.2011 godine, te dopunu nalaza ovog vještaka datu povodom izvršene rekonstrukcije, i ovaj vještak je u osnovi saglasan sa datom ekspertizom saobraćajne nezgode Instituta Saobraćajnog fakulteta u Beogradu jer i po nalazu ovog vještaka neodržavanje upravljivosti autobusom pravilnom putanjom desnom kolovoznom trakom, po mišljenju ovog vještaka, predstavlja propust vozača autobusa koji je izazvao incidentnu saobraćajnu situaciju i predstavlja osnovni razlog za nastanak saobraćajne nezgode. Po mišljenju ovog vještaka, u uslovima dobre vidljivosti i mokrog kolovoza usled kiše na potezu magistralnog puta koji se prostire u više uzastopnih krivina u zasjeku, u horizontalnoj lijevoj preglednoj krivini, vozač autobusa je upravljao autobusom nepravilnom putanjom tzv. »sječenjem« lijeve krivine, angažujući lijevu kolovoznu traku  u zoni osovine kolovoza za kretanje lijevih točkova u širini do 0,25 m, čime je stvorena prepreka na kolovoznoj traci kojom se kretao skup vozila a vozač skupa vozila je upravljao putanjom neposredno uz svoju desnu ivicu kolovoza. Međutim, ovaj vještak smatra da na strani vozača ''Mana'' postoje propusti jer je upravljao graničnom brzinom zanošenja za datu zakrivljenost puta, što je zbog intenzivnog kočenja  skupa vozila dovelo do bočnog izmicanja prednjeg dijela priključnog vozila u lijevo i sudara sa dolazećim autobusom. </span>
</p>
<p class="p3"></p>
<p class="p3">
<span>	Pojašnjavajući predmetni nalaz i mišljenje prilikom usaglašavanja nalaza  vještaka, na glavnom pretresu od 05.12.2011 godine, vještak Č.a je istakao: uzajamni  odnos  vozila u sudaru mjesto sudara  u odnosu na širinu i dužinu kolovoza i utvrdjivanja kontaktnih površina vozila u sudaru saglasno su utvrdjeni u oba nalaza a iz njih proizilazi: da je prednji dio priključnog vozila  skupa vozila odstupao od putanje spregnute jedinice skupa vozila, i to do 0,40 m od središne razdjelne linije.Ovo odstupanje ne bi nastalo da je skup vozila  kroz desnu horizontalnu liniju prolazilo bez nepovoljnog dejstva bočnih sila, a one su nastale pri preduzetom kočenju zbog opasnosti koji je stvorio svojim kretanjem autobus i zbog neravnomjernosti u silama kočenja pa su tragovi koji su ostali od  zadnjih  točkova priključnog vouzila  prolazili pravilnom putanjom a  prednji točkovi od priključnog vozila iz razloga što je to priključno vozilo slabije  kočeno od vučnog i težilo da gura vučno vozilo i na tom putu bočno se isturalo ulijevo zbog čega je i moglo doći u sudarni položaj sa autobusom. Ova dinamičnost u kretanju skupa vozila potvrdjena je analizom po veličini bezbedne brzine za radijus predmetne krivine. U ovoj desnoj krivini pri pravilnom polasku a naročito jer je njena  zakrivljenost bila izražena  najistureni dio prema  autobusu je bio čeo bočni lijevi dio vučnog vozila, pa kako  taj dio nije učestvovao u sudaru to potvrdjuje da je pod dejstvom bočnih sila i sila usporavanja priključno vozilo izlazilo iz trajektorije bočno se izmičući ulijevo praveći sudarni položaj sa autobusom čije kretanje i ocjena kretanja saglasno su dati i u oba nalaza. Njegovo mišljenj o postojanju propusta na strani vozača skupa vozila proizašlo je iz utvrdjenja o nekonzistentosti putanje skupa vozila na putu opasnosti pa je ova promjena koja je rezultirala stvaranje sudarne pozicije sa autobusom bez obzira  što je ona ostvarena u širini kolovozne trake skupa vozila ocijenjena kao u mišljenju a  ako sud utvrdi da je pozicija skupa vozila i to njegovog čeonog lijevog dijela  priključnog  vozila na udaljenosti od  0,40  od središne radelne linije bila u zoni bezbedne putanje i da nepovoljna promjena pozicije priključnog vozila  skupa  vozila  bočno isturanje ka autobusu nije značila promjenu u saobraćajnoj situaciji koju je pred sobom imao vozač autobusa, tada je prihvatljiv stav da u utvrdjenom kretanju skupa vozila u gabaritnoj širini svoje desne kolovozne trake nije propust u nezgodi.Brzinu kretanja oba vozila utvrdio je analizom iscrtanih dijagrama brzine na orginalnim tahografskim listovima metodom uveličavanja i  s obzirom na pravilnost ucrtanih dijagrama brzina tahografske listove prihvatio je  kao pouzdane. Prisustvovao je uvidjaju i tom prilikom tahografske trake po nalogu suda uzete su neposredno iz vozila tokom uvidjaja. I za slučaj nepodudarnosti datumiranja istih to nema uticaja na evidentirane i iscrtanje dijagrame kretanja vozila jer  saobraćajna nezgoda se dogodina 23.02.2007 godine u 10,30 časova iz spisa i iz uvidjajne dokumentacije, proizilazi da je tahografski list iz skupa vozila označen datumom 22.02.2007 godine bez označavanja vremena ali je vidljivo da evidentiranje podataka o brzini, predjenom putu i vremenu počinje u 19,45 minuta a  s obzirom  da  evidentiranje podataka se završava u 11,30 minuta i to podataka o vremenu a evidentiranje podataka o brzini se završava u 10,40 minuta to nema nikakve tehničke nepravilnosti u označavanju tahografskog lista. On je morao biti datumiran datumom ulaganja u konkretnom slučaju 22. 02. 2007 godine,  a kako je opseg evidencije 24 h i s obzirom da se nezgoda desila  12  h, nakon ulaganja tahografskog lisa, kod istog nema nikakvih nepravilnosti. U glavi II nalaza koji je naslovljen '' mjesto i način sudara'' detaljno je pojasnio na osnovu čega je zaključio da je sudar bio na mjestu koje je opisao u nalazu. A u zbiru svih analiza kako kontaktnih površina vozila, dimenzija vozila, pozicija ocrtanih tragova i  pozicija zatečenih pokretnih tragova što u ovom slučaju  jednoznačno upućuje na pozicioniranje mjesta kontakta nekih otpalih djelova, što potvrdjuje saglasnost nalaza u ovom dijelu. Pozicioniranje mjesta kontakta u odnosu na dužinu kolovoza magistralnog  puta je izvršeno analizom materijalnih tragova ostalih u ovoj nezgodi i determinisano je  na prostor izmedju zatečenog autobusa i priključnog vozila na mjestu najveće koncentracije otpalog polomljenog prozorskog stakla sa bočno lijeve strane autobusa  kako je to navedeno u nalazu a ono odgovara poziciji traga 3 na skici mjesta nezgode koja je na presjeku puta 19,35 m, od orjentacione tačke. Pozicija čela autobusa je na dužini 6,90 m, od orjentacione tačke a taj dio autobusa  učestvovao je u sudaru i pozicija  priključnog vozila skupa vozila je na udaljenosti od 34,50 m od orjentacione tačke i mjesto primarnog kontakta je u zoni širine preklapanja kontaktnih površina vozila na udaljenosti od  3,15 do 3,50 m, od lijeve ivice  kolovoza  posmatrano u smjeru kretanja autobusa i ono se nalazi  na kolovoznoj traci namijenjenoj za smjer kretanja skupa vozila i na dijelu širine uzdužne razdjelne linije. Putanja autobusa posle sudara determinisana je usmjerenošću autobusa kojom je ušao u sudar a da je usmjerenost u desno rezultat je odziva vozača autobusa na ranije objašnjenju nepravilnost u putanji priključnog vozila koje je bočno izmicano ulijevo ka autobusu. Upravo nepovoljna promjena u saobraćajnoj situaciji za vozača autobusa rezultirala je odzivom manevrom u desno da se izmakne sa pozicije u koju je dolazilo priključno vozilo skupa  vozila u nepravilnom kretanju. Njegovo utvrdjenje pozicije kontakta u odnosu na širinu kolovoza nije preciziranje jedne tačke u prostoru pa zato ono i nema mjeru jedne dužine već ima mjeru zone u širini od 3,15 do 3, 50m, mjereno od lijeve ivice kolovoza. U ovoj zoni pripada mjera 0,40 m udaljenja od razdjelne linije koju je  našao Institut fakulteta. Da nije bilo nailaska autobusa  kao fizičkog tijela za uslov zadržavanja svih parametara kretanja skupa vozila prikolica bi se dalje izmicala ulijevo, prodirući u kolovoznu traku kojom se kretao autobus i to prodiranje s obzirom na graničnost brzine moglo bi biti ograničeno upravljivošću vučnim vozilom a s obzirom na nepovoljnost podužnog i poprečnog nagiba kolovoza moglo bi izazvati i prevrtanje priključnog vozila, jer je putanja priključnog vozila imala usmjerenje ulijevo a  na daljem putu kočenja sve bi više dolazilo do izražaja razlika u pogledu potkočenosti priključnog vozila u odnosu vučno. Do ove nezgode ne bi došlo pri utvrdjenom i saglasno opisanom nepravilnom kretanju autobusa da nije došlo do poremećaja u kretanju skupa vozila, iz kog razloga je mišljenja da postoji  tehnička uzročnost u promjeni sobraćajne situaciji kao jedan od razloga za nastanak ove saobraćajne nezgode, osim u slučaju ako se sud ograničava pozicijom mjesta kontakta kao tačkom u prostoru lijeve kolovozne trake. Nakon obavljene rekonstrukcije saobraćajne nezgode, vještak Č.a, je dao dopunu nalaza i mišljenja, u kojoj je istakao: ako se dimenzionisani simuliranog isturanja prednjeg lijevog točka priključnog vozila ulijevo, sa ograničenjima primijeni na podatke o materijalnim tragovima iz predmetne nezgode, tada se potvrđuje nađeno u nalazu i mišljenju istog vještaka od 28.12.2007 godine, a to je: da je kontakt autobusa i skupa vozila ostvaren na kolovoznoj traci namijenjenoj za smjer kretanja skupa vozila, čija je širina 3,40 metara, u dijelu širine uzdužne linije, u zoni na udaljenosti od 3,15 do 3,50 m od ivice kolovoza. Priključno vozilo je bočno izmicano prednjim dijelom ulijevo, prema dolazećem autobusu, za širinu do 0,80 metara, pa su autobus i priključno vozilo dovedeni u sudarni položaj, jer je izgubljen minimalni bočni razmak između skupa vozila i autobusa, koji je postojao u primarnom susretu njihovih najisturenijih prednjih gabarita u mimoilaženju i tokom mimoilaženja, do susreta čela autobusa sa čelom priključnog vozila skupa vozila. </span>
</p>
<p class="p3">
<span>	</span>
</p>
<p class="p3">
<span>	Imajući u vidu pojašnjenje ekspertize vještake komisije vještaka B.a sa glavnog pretresa od 05.12.2011 godine; ''Na osnovu materijalnih dokaza odnosno tragova ove saobraćajne nezgode vremena koje bi proteklo tokom mimoilaženja autobusa i transportnog sastava kao i činjenice da je do pucanja veze izmedju prikolice i vučnog vozila došlo kao posledica sudara isključio je mogućnost da bi tokom mimoilaska autobusa i transportnog sastava došlo do prelaska prednjeg lijevog ćoška prikolice u lijevu  saobraćajnu traku. Vrijeme koje bi  bilo potrebno za prelazak  prikolice  u lijevu saobraćajnu traku pod ovakvim okolnostima bi bilo daleko veće to jest veće od vremena koje je bilo potrebno za mimoilazak transportnog sastava i autobusa, i izmicanje prednjeg dela prikolice u svoju lijevu odnosno desnu stranu u odnosu na gabarite vučnog vozila je ograničeno dužinom rude kojom je prikolica vezana za vučno vozilo kao i  pravcima kretanja odnosno usmjerenosti težišta jednog i drugog vozila tokom njihovog kretanja'' kao i: '' Odstupanje prikolice od svoje pravilne putanje kretanja u ovom slučaju nije u uzročnoj vezi sa nastankom ove saobraćajne nezgode jer je vozač autobusa bio dužan da vozi autobus svojom desnom saobraćajnom trakom i pod  takvim okolnostima ne bi došlo do sudara autobusa i prikolice'' sud mišljenje vještaka Č.e iznijeto prilikom  pojašnjenja nalaza na glavnom npretresu: ''Putanja autobusa posle sudara determinisana je usmjerenošću autobusa kojom je ušao u sudar a da je usmjerenost u desno rezultat je odziva vozača autobusa na ranije objašnjenju nepravilnost u putanji priključnog vozila koje je bočno izmicano ulijevo ka autobusu. Upravo nepovoljna promjena u saobraćajnoj situaciji za vozača autobusa rezultirala je odzivom manevrom u desno da se izmakne sa pozicije u koju je dolazilo priključno vozilo skupa vozila u nepravilnom kretanju'' kao i mišljenje vještaka Č.e: '' Da nije bilo nailaska autobusa  kao fizičkog tijela za uslov zadržavanja svih parametara kretanja skupa vozila prikolica bi se dalje izmicala ulijevo, prodirući u kolovoznu traku kojom se kretao autobus i to prodiranje s obzirom na graničnost brzine moglo bi biti ograničeno upravljivošću vučnim vozilom a s obzirom na nepovoljnost podužnog i poprečnog nagiba kolovoza moglo bi izazvati i prevrtanje priključnog vozila, jer je putanja priključnog vozila imala usmjerenje ulijevo a  na daljem putu kočenja sve bi više dolazilo do izražaja razlika u pogledu potkočenosti priključnog vozila u odnosu vučno. Do ove nezgode ne bi došlo pri utvrdjenom i saglasno opisanom nepravilnom kretanju autobusa da nije došlo do poremećaja u kretanju skupa vozila, iz kog razloga je mišljenja da postoji  tehnička uzročnost u promjeni sobraćajne situaciji kao jedan od razloga za nastanak ove saobraćajne nezgode''nije prihvatio, jer je isti u nesaglasnosti sa saobraćajnom ekspertizom Instituta u Beogradu u kojoj je detaljnim primjenama programa PC - Crash, utvrđeno da na strani</span><span class="s1"> </span><span>vozača ''Man'' nije bilo propusta u datoj saobraćajnoj situaciji, s tim što je sud stanovišta:</span>
</p>
<p class="p3"></p>
<p class="p3">
<span>	Vozači u vožnji su slobodni da za vožnju angažuju cijelu širinu svoje kolovozne trake. Kako se u konkretnom slučaju transportni sastav u momentu primarnog kontakta cijelim gabaritima, kako vučnog, tako i priključnog vozila, nalazio u svojoj desnoj kolovoznoj traci, pri čemu je najistureniji dio transportnog sastava u odnosu na razdjelnu liniju bio čeono lijevi dio priključnog vozila i to na udaljenosti od 0,40 m, od razdjelne linije, to je po ocjeni suda, bila bezbjedna putanja kretanja transportnog sastava u momentu primarnog kontakta sa dovoljnim bočnim rastojanjem u odnosu kako na razdjelnu liniju tako i na vozila iz suprotne kolovozne trake, te utvrđeno kretanje skupa vozila, u gabaritima svoje desne kolovozne trake nije propust na strani vozača skupa vozila M. V.a. Odnosno bočno isturanje lijevog čeonog dijela priključnog vozila, ka razdjelnoj liniji nije za vozača autobusa okrivljenog M.a, značilo nepovoljnu promjenu u ovoj saobraćajnoj situaciji pošto je to isturanje - 40 cm do razdjelne linije u kritičnom momentu primarnog kontakta bilo i dalje u zoni bezbjedne putanje svojom kolovoznom trakom, i nije ugrožavalo ostale učesnike u saobraćaju, između ostalih i okrivljenog niti je predstavljalo incidentnu saobraćajnu situaciju pa samim tim nije zahtijevalo bilo kakav odziv za vozača iz suprotne kolovozne trake okrivljenog M.a pod uslovom da se on kretao u gabaritima svoje kolovozne trake, i u situaciji mimoilaženja u krivini sa skupom vozila držao bezbjedno bočno odstojanje  u odnosu na  skup vozila iz suprotne kolovozne trake te na strani vozača skupa vozila M.a, po ocjeni suda nema propusta koji su u vezi sa stvaranjem opasne situacije i nastankom predmetne saobraćajne nezgode. Međutim suprotno od ovoga vozač okrivljeni M.  sa iskustvom profesionalnog vozača sa više od 30 godina staža  je prilikom mimoilaženja sa skupom vozila u krivini neposredno prije primarnog kontakta ušao u zonu razdjelne linije koja je u datoj saobraćajnoj situaciji bila nebezbjedna za vožnju a potom prednjim lijevim ćoškom autobusa prešao preko razdjelne linije i ušao u koridor suprotne kolovozne trake na dubinu od 40 cm od razdjelne linije i time prouzrokovao kontakt vozila odnosno predmetnu saobraćajnu nezgodu.</span>
</p>
<p class="p3"></p>
<p class="p3">
<span>	Iz nalaza i mišljenja vještaka Z. M.e, od 03.05.2007 godine, proizilazi da je u momentu dešavanja predmetne saobraćajne nezgode, autobus bio tehnički ispravan, a kamion kao i prikolica su bili tehnički neispravni, s tim što je tehničko stanje, prikolice bilo veoma loše zbog kritičnog presjeka prikazano na fotografiji br.13 pa je kočenje samo lijeve strane prikolice, potencijalni uzročnik a simetričnog potezanja, priključnog vozila i gubitka stabilnog kretanja istog i nekontrolisane trajektorije (putanje) što vještak uzimajući u obzir sve navedene činjenice u predmetnom slučaju ne isključuje, a dodatni razlog za ovu mogućnost po vještaku je činjenica da je kamion prošao autobus, da nije došlo do kontakta autobusa i kamiona i da nema tragova naglog i nekontrolisanog skretanja autobusa na lijevu stranu, kolovoza prije kontakta autobusa i prikolice. Pozicija autobusa nakon udesa je po mišljenju vještaka prouzrokovana od udara stranice prikolice u vozača autobusa, čime je postalo povlačenje vozača i upravljača autobusa u lijevu stranu i kretanje autobusa ulijevo do mjesta zaustavljanja. Pojašnjavajući svoj nalaz na glavnom pretresu vještak je istakao: ako je prilikom  saobraćajne nezgode primarni kontakt ostvaren izmedju upravljačkog točka - prednjeg lijevog točka autobusa kao i samog upravljača  to je moglo za posledicu imati promjenu putanje autobusa. Zavisno od pozicije udara stranice prikolice u točak upravljača u odnosu na osu upravljača vozilo ( autobus) se mogao kretati lijevo ukoliko je udar bio sa lijeve strane u odnosu na osu ili desno ako je udar bio s desne strane što se nakon udesa nije moglo tačno utvrditi. Nije se mogao   kategorično izjasniti a moguće je da je zbog zazora u osovinici i uški rude koji je nešto veći od dozvoljenog pri eventualnom naglom kočenju i promjeni pravca došlo do pucanja jedne strane rude prikolice na kritičnom presjeku i da je prikolica izgubila putanju jer nije mogla da prati putanju vučnog vozila i da je ušla u zonu kretanja autobusa što bi bio uzrok kontakta autobusa i prikolice pogotovo što je autobus prošao vučno vozilo čitavom dužinom i kontaktirao sa  prednjim lijevim dijelom prikolice. Nađene razlike između propisanog i stvarnog zazora od prikolice i to između uške i osovinice od 0,2 mm kritičnog događaja mogle su izazvati dodatne inercione sile koje bi uticale dodatno na lom kritičnog presjeka rude prikolice i zato se propisuju dozvoljenii zazori izmedju uške, rude prikolice i osovinice pufera ali smatram da je ovaj uticaj bio mali zato što je niska razlika izmedju dozvoljenog i stvarnog zazora bila svega 0,2 mm. Zavisno od ugla koji su zaklapali autobus i prikolica, brzine kojom su se kretali i jedno i drugo vozilo i  sile kidanja stranice prikolice nakon primarnog kontakta autobus je mogao biti ranije ili kasnije odbijen od prikolice u njegovu desnu stranu.  Imajući u vidu da je na jednom dijelu rude prikolice aktivni presjek iznosio samo 5% ukupnog presjeka desnog kraka rude prikolice što je prikazano sl.13 nalaza i mišljenja velika vjerovatnoća je  da je lom nastao neposredno prije udesa iz razloga koji su navedeni u prethodnom dijelu jer je taj krak prikolice bio u stanju da primi samo 5% ukupne sile za koju je projektovana i uradjena, to znači da je i silom od 20 puta manjom od  sile koja se uzima za proračune mogla slomiti ovaj krak rude  neračunajući i potrebne koeficijente sigurnosti koji se i u ovom slučaju pri proračunu i daju, te bi ona u tom slučaju izgubila putanju i mogla je preći u suprotnu kolovoznu traku kojom se kretao autobus. Ako je ruda prikolice prekinuta prije primarnog kontakta ona je u tom momentu izgubila putanju vučnog vozila, ruda bi pala odmah nakon kidanja i parala kolovoz, i zavisno od sile paranja moglo je doći do promjene pravca kretanja prikolice u lijevu ili u desnu stranu i to brže ili sporije zavisno od sile paranja. Opterećenost ili pak neopterećenost prikolice bi se odrazila na lomljenje rude prikolice odnosno kod opterećene prikolice prije bi se slomila, međutim za ovaj kritični presjek koji je ruda imala prije saobraćajne nezgode dovoljna je bila i masa prazne prikolice da je polomi bez ikakvog dejstva drugih faktora ( kontakta sa drugim vozilom ili pak drugom preprekom). Dnevnim pregledom vozila ove mane na prikolici nijesu mogle biti uočene s tim što postoji obaveza vozača transportnog sastava da vrši dnevne preglede prije početka eksploatacije transportnog sastava. Prihvatajući u potpunosti uviđajnu dokumentaciju i s njom u vezi Ekspertizu saobraćajne nezgode, Komisije vještaka Saobraćajnog fakulteta iz Beograda te pojašnjenje nalaza vještaka Komisije vještaka B.a sa glavnog pretresa: ''U konkretnoj saobraćajnoj situaciji ruda je pukla kao posledica sudara sa autobusom u trenutku sudara  prednji točkovi prikolice su bili usmjereni u desnu stranu što su utvredili na osnovu oštećenja koja su vidljivi na slici br. 9. u Ekspertizi saobraćajne nezgode  od novembra  2008 godine, gdje se vidi da jedan dio točka ima tragove a drugi ne, a  što ukazuje da u  sudaru sa nekim objektom  će doći do ostavljanja takvih tragova  ako je točak usmjeren u svoju desnu stranu. Ako se uzme u obzir  da je prikolica u  trenutku sudara  sa autobusom bila usmjerena u svoju lijevu stranu a prednja osovina prikolice je bila ukošena u svoju desnu stranu a to je moguće samo u slučaju kada je ruda zakačena za vučno vozilo. Drugim rečima ovakvo isklizavanje prednjeg  dela  prikolice u svoju lijevu stranu bi uticalo na drugačije okretanje obrtnog postolja prednje osovine  prikolice  ako  ruda ne  bi bila  vezana za  vučno vozilo'', sud mišljenje vještaka mašinske struke: ''velika vjerovatnoća je  da je lom rude prikolice nastao neposredno prije udesa'', nije prihvatio.Sud je prihvatio nalaz i mišljenje ovog vještaka da su kamion i prikolica tehnički bili neispravni s tim što je sud prihvatajući navode iz Ekspertize'' Saobraćajnog fakulteta: ''nije nađena povezanost između neispravnosti sistema za kočenje skupa vozila »Man« koja je konstatovana prilikom vršenja vanrednog tehničkog pregleda i nastanka predmetne saobraćajne nezgode'' utvrdio da tehnička neispravnost skupa vozila nije imala uticaja na nastanak i tok predmetne saobraćajne nezgode. </span>
</p>
<p class="p3"></p>
<p class="p3">
<span>	Sud je prilikom utvrđivanja činjeničnog stanja cijenio iskaze saslušanih svjedoka, pa iz iskaza većine saslušanih svjedoka tokom postupka nije mogao utvrditi pravno-relevantne činjenice vezane za nastanak kritičnog događaja, jer se isti ne sjećaju samog nastanka saobraćajne nezgode, osim što su istakli da su se kritičnom prilikom nalazili u autobusu, te gdje je ko sjedio. Svjedoci koji su u tom pravcu imali određena zapažanja su H. L..a, F. D., Š. M.  i M. V.. Iz iskaza svjedoka H. L..e sud je utvrdio da se ista kritičnom prilikom nalazila u autobusu »Magirus« i to na prvom sjedištu naspram vozača u kom istom autobusu je bilo još 10-ak putnika među kojima i sada pok. Z. B.a koja je sjedjela na prvom sjedištu iza vozača. Autobus se kretao, po njenom mišljenju, brzinom koja nije predstavljala ni sporo ni brzo kretanje i samo u jednom momentu je vidjela početak kontakta između prikolice i autobusa, što je automatski dovelo do povređivanja, pa je izgubila svijest. Iako je ovaj svjedok svoj iskaz dala u ubjedljivom i jasnom izlaganju, koje je sud prihvatio, iz ovog iskaza nije mogao utvrditi gdje se desio kontakt između vozila jer se svjedok u tom pravcu nije izjasnio.</span>
</p>
<p class="p3"></p>
<p class="p3">
<span>	 Iz iskaza svjedoka F. D.a , sud je utvrdio da je on bio dosta blizu prikolice, na udaljenosti na nekih 20 metara, u jednom momentu je primijetio da prikolica ''švera'', odnosno da se kompletna kretala čas lijevo, čas desno i ukošavala, nije primijetio da li je ona prelazila razdjelnu liniju, u svakom trenutku je vidio prednji lijevi ili prednji desni kraj prikolice. Misli da vozač skupa vozila nije kočio i nije se kretao nekom brzinom nekih 50 do 60 km/h, prikolica se tri do četiri puta zanijela, prije nekog što se desio lupanj, tada je on zalegao za volan, nije gledao i nije vidio sami udes, posle nekih desetak sekundi podigao je glavu i vidio negdje ispred prikolice blago kretanje kamiona, a u tom momentu prikolica je bila odvojena od kamiona, nije se pomjerala i bila je na njegovoj kolovoznoj traci. Nije vidio ni vozilo iz suprotnog pravca, niti kako je došlo do udara. Sud je ovakve navode iz iskaza svjedoka cijenio kao potvrdu sadržine pismenih dokaza iz kojih je i utvrđeno da je došlo do djelimičnog zanošenja prikolice prilikom sudara.</span>
</p>
<p class="p3"></p>
<p class="p3">
<span> 	Iz iskaza svjedoka M. V.a, koji je kritičnom prilikom i upravljao »Manom« sa prikolicom i koji je naveo da je u jednom momentu primijetio nailazeći autobus iz suprotnog pravca koji se kretao bliže središnoj liniji na kolovozu, pa je s tog razloga usmjerio kretanje skupa vozila kojim je upravljao krajnje desno. Međutim, u jednom momentu osjetio je udar i da je nešto puklo i kada je pogledao u retrovizor vidio je da se prikolica otkačila od kamiona i to u jednoj desnoj krivini gledano u pravcu kojim se kretao, a tek nakon što je parkirao kamion vidio je da je došlo do sudara autobusa sa tom prikolicom. Na glavnom pretresu od 07.11.2011 godine, dodao je da koliko se sjeća u momentu mimoilaženja autobus koji je dolazio iz suprotnog smjera bio je od razdjelne linije udaljen nekih do pola metra nakon mimoilaženja kamiona, pratio je autobus na retrovizor koji se u jednom momentu izgubio pošto je bila desna krivina, tada je nešto puklo, bacio je pogled na lijevi retrovizor, pretpostavljajući da je prikolica otišla i udarila u potporni zid, vidio je da prikolica stoji, nastavio dalje lagano vožnju, računajući da je autobus otišao i prepao se da nije čovjeku nagrdio prikolicu. Kada je stao primijetio je da nema prikolice i da autobus nije prošao. Vožnju autobusa opisao bi kao prosječne brzine s tim što je isti bio blizu središne linije, siguran je dok ga je pratio da je bio na njegovoj kolovoznoj traci, a dalje kretanje autobusa  nije mogao da prati zbog krivine. Na glavnom pretresu od 13.02.2013 godine, dodao je da je kritičnog događaja prilikom mimoilaženja sa autobusom, osjetio udar u prikolicu i začudio se šta se to desilo. Od ovog udara njegovo vučno vozilo se usporilo, a potom je i on kočio i isključio se. U momentu kad je osjetio udar, pogledao je u desni retrovizor, smatrajući da je prikolica udarila u potporni zid, a na lijevi retrovizor nije gledao, pošto nije mogao vidjeti prikolicu, jer je bio u desnoj krivini. Usporavao je vozilo, odnosno kočio je kada je primijetio da mu se primiče autobus, koji je bio blizu, a bila je krivina. Koliko se sjeća, okrivljeni se kretao brzinom od oko 50 do 60 km/h, u vozilu je bila stara tahografska traka, koja se stavlja sedmično, i nije se mogao izjasniti kada je stavio tahograf u vozilo. Dan prije kritičnog događaja, pošao je iz Albanije, spavao je u Podgorici, a na dan kritičnog događaja krenuo je iz Podgorice. Nije se mogao precizno izjasniti kada je stavljena traka u vozilo i da li je ona mijenjana u vremenu od kada je ušao u Albaniju, vratio se iz Albanije, noćio u Podgorici, do časa kad se desio kritični događaj. Nakon nezgode izašao je iz kamiona, pomagao u izvlačenju putnika, prisustvovao uviđaju, kamion je ostavljen na licu mjesta, zbog tehničkog pregleda, on nije vadio tahografsku traku iz kamiona i ne zna ko je to uradio, a pretpostavlja policija. Prilikom mimoilaženja autobus je bio blizu, i kada se mimoilazio kabinom vučnog vozila, sa čelom autobusa kojim je upravljao M., udaljenost između njihovih prednjih lijevih retrovizora, bila je oko pola metra, a M. je bio blizu kamiona i to za širinu retrovizora. Prikolica je bila tehnički ispravna i nova, prije kritičnog događaja u toku vožnje od Podgorice do kritičnog mjesta, prikolica nije šetala, on to nije osjetio, a siguran je da bi ga na to upozorio neko od vozača, s tim što vozač kamiona može da primijeti da mu prikolica šeta odnosno švera. Prihvatajući  nalaz i mišljenje vještaka Z.a ''da je prikolica u vrijeme dešavanja kritičnog događaja, bila tehnički neispravna'', sud navode iz iskaza ovog svjedoka, da je prikolica bila tehnički ispravna, nije prihvatio, dok je ostale navode iz iskaza ovog svjedoka sud prihvatio, jer su isti u saglasnosti sa izvedenim dokazima tokom postupka prvenstveno sadržinom saobraćajne ekspertize o načinu nastanka nezgode. </span>
</p>
<p class="p3"></p>
<p class="p3">
<span>	Iz iskaza svjedoka F. Z.a proizilazi da je on bio prisutan na uviđaju obavljenom povodom predmetne saobraćajne nezgode, u kom je učestvovao u svojstvu krim tehničara UP PJ Bijelo Polje.  Od službenih radnji tom prilikom preduzeo je sledeće: pronalaženje tragova, markiranje tragova, fotografisanje lica mjesta, a potom je sačinio skicu lica mjesta, kao i fotodokumentaciju saobraćajne nezgode i podaci - tragovi sa fotodokumentacije se poklapaju sa podacima - tragovima koje je unio u spise predmetne saobraćajne nezgode. Koliko se sjeća na uviđaju nije bilo drugih kolega krim tehničara, lice mjesta je kompletno slikao o čemu postoji opširna fotodokumentacija i na slikama br. 15 i br. 16, nije bilo nekih značajnijih detalja koje je trebalo zumirati. Učestvovao je u mjerenju tragova koje podatke je odmah unosio u skicu na licu mjesta, a mjerenje tragova vršila je patrola saobraćajne policije. Skicu lica mjesta napravio je na osnovu podataka, koje je na uviđaju  uzeo prilikom mjerenja i to nezavisno od zapisnika o uviđaju, koji je sačinio sudija, s tim što istovremeno istražni sudija uzima podatke. Kada je stigao na ovaj uviđaj na licu mjesta je bilo dosta ljudi, sad se ne može izjasniti da li je lice mjesta bilo narušeno i da li je neko pomjerao tragove, a zna da je u zoni tragova bilo dosta lica. Siguran je da od momenta kada je on došao, nije bilo narušavanje tragova i da je fotografisano stvarno stanje tragova, po osnovu čega je on potom uradio skucu lica mjesta i tragovi iz skice se poklapaju sa tragovima iz fotodokumentacije. Nije se mogao izjasniti koje je i kakve je podatke istražni sudija unio u svoj zapisnik o uviđaju, istražni sudija nije njemu diktirao podatke o tragovima, niti je on te podatke diktirao istražnom sudiji, oni su posebno pisali podatke, o broju traga i njegovim parametrima širine i dužine. Stvarnu zakrivljenost krivine on nije dao na skici, prikazao je da se radi o krivini, koja je imala svoju zakrivljenost i moguće da je zakrivljenost iz skice, različita u odnosu na stvarno stanje, a prilikom uviđaja izmjeren je radijus krivine, po nalogu vještaka saobraćajne struke, koji je prisustvovao uviđaju i taj podatak je unijet u skicu lica mjesta. Iskaz ovog svjedoka, sud je u potpunosti prihatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrđen sadržinom pisanih dokaza (uviđajnom fotodokumentacijom i skicom lica mjesta).</span>
</p>
<p class="p3"></p>
<p class="p3">
<span>	Imajući u vidu iskaz ovog svjedoka i s njim u vezi uviđajnu dokumentaciju između ostalog i službenu zabilješku UP PJ Bijelo Polje br.23/07-3034 od 23.02.2007 godine, koja ima svojstvo zapisnika o uviđaju u kojoj je sadržano da je uviđaju na licu mjesta saobraćajne nezgode, prisustvovao krim tehničar CB Bijelo Polje F. Z. i patrola policije u sastavu N. M. i B. D., te činjenice da je skicu nezgode i fotoeleborat uradio krim tehničar F. Z., sud nije prihvatio sadržinu zapisnika istražnog sudije Kr.br.22/07 od 23.02.2007 godine, u dijelu zapisnika da je uviđaju od strane CB Bijelo Polje, prisustvovali službenici: P. S. i V. N. i krim. tehničar N. D..</span>
</p>
<p class="p3"></p>
<p class="p3">
<span>	Kroz sadržinu zapisnika o spoljašnjem pregledu leša pok. Z. B.e, koji je sačinjen od strane sudskog vještaka dr M.a S.a, sud je utvrdio  da je ista kritičnom prilikom zadobila više povreda i to: prelom vratnog dijela kičme, razderne rane od lijeve polovine lica ka vratu praćena povredom jednjaka, dušnika i krvnih sudova vrata, prelom donje vilice, lijevog i desnog ručnog zgloba, amputacije IV prsta lijeve šake, preloma desne i lijeve butne kosti, višestrukog preloma kosti lijeve potkoljenice i serijskog preloma rebara obje polovine grudnog koša, od kojih povreda je nastupila smrt neposredno po povređivanju, a uzrok smrti su povrede na vratu i povrede grudnog koša. Kroz nalaze vještaka medicinske struke dr S. M.a, dr A. P. i dr B.a D.a, sud je utvrdio da su oštećeni Z. LJ., R. D.a i L. R.a kritičnom prilikom zadobili teške tjelesne povrede, prvi: u vidu preloma donje vilice i nekoliko zuba, potresa mozga, posjekotina u predjelu tjemena i nagnječenja desne potkoljenice, druga: u vidu preloma donje vilice i tri zuba, preloma desne podlaktice u predjelu ručnog zgloba desne ruke i potresa mozga, a L. R.a: u vidu preloma lijeve butne kosti sa više fragmenata i sa defektom kosti, nagnječenja glave i nagnječenja grudnog koša. Oštećene P. T.a, Z. S.a i H. L..a su zadobile istom prilikom lake tjelesne povrede i to: P. u vidu nagnječno-razderne rane ispod lijevog oka u predjelu donjeg kapka i nagnječno-razderne rane krvnog podliva u predjelu lijeve potkoljenice; oštećena Z. S.a u vidu nagnječenja glave, nagnječenja sa krvnim podlivom u predjelu obje potkoljenice i preloma VIII-og rebra lijeve polovine grudnog koša; a oštećena H. L..a u vidu nagnječenja mekih tkiva na glavi i po drugim djelovima tijela, potresa mozga i istegnuća vrata. Sud je u potpunosti prihvatio nalaze vještaka medicinske struke, jer su istu u međusobnoj saglasnosti a dati su po osnovu pravila struke i nauke i po osnovu medicinske dokumentacije na ime oštećenih, koja predstavlja objektivni pokazatelj povreda kod istih konstatovanih prilikom pregleda neposredno nakon saobraćajne nezgode. </span>
</p>
<p class="p3"></p>
<p class="p3">
<span>	Iz izvještaja o analizi alkohola u krvi za okrivljenog i svjedoka M. V.a, sud je utvrdio da su isti kritičnom prilikom upravljali vozilima u trijeznom stanju, a iz zapisnika o vanrednom tehničkom pregledu za vozila i po osnovu tih zapisnika datog vještačenja od strane vještaka mašinske struke mr Z. M.e, od 20. 05. 2007. godine,  sud je utvrdio da kamion i prikolica nijesu bili tehnički ispravni, a da se tehnička neispravnost prikolice ogleda u neispravnosti kočionog sistema. Iako je sud u potpunosti prihvatio sadržinu ovih pismenih dokaza ipak je, a shodno saobraćajnoj ekspertizi, stanovišta da neispravnost sistema za kočenje na ''Manu'' nije vezana za stvaranje opasne situacije i nastanak saobraćajne nezgode, pa je sud u tom pravcu cijenio date dokaze. </span>
</p>
<p class="p3"></p>
<p class="p3">
<span>	Sud je cijenio odbranu okrivljenog  ali istu nije prihvatio jer je stanovišta da je isključivo usmjerena na izbjegavanje sopstvene krivice. Naime, okrivljeni je negirao da je ''sjekao'' krivinu, već se kretao svojom kolovoznom trakom i do sudara je došlo zato što se vučno vozilo kamiona kojeg je prethodno mimoišao naglo ispriječilo i udarilo u autobus. Međutim, ovakvi navodi okrivljenog su u suprotnosti sa izvedenim dokazima tokom postupka jer je iz saobraćajne ekspertize, pojašnjenja Ekspertize sa glavnog pretresa vještaka komisije vještaka Saobraćajnog  fakulteta B.a i dopune iste Ekspertize date nakon izvršene rekonstrukcije, te u bitnom saglasnog nalaza vještaka saobraćajne struke Č.a M.a, u pogledu mjesta primarnog kontakta, s tim što iz naprijed opisanih razloga, sud nije prihvatio iznijeto mišljenje vještaka Č.e, dato na glavnom pretresu prilikom usaglašavanja nalaza u pogledu propusta na strani vozača M.a kao nesporno, utvrđeno je da je do saobraćajne nezgode došlo zbog prelaska autobusa »Magirus« na lijevu saobraćajnu traku gledano u pravcu kretanja autobusa, gdje je ostvaren kontakt sa prikolicom vučnog vozila »Man«. Dakle, iz istog se kao nesporno zaključuje da se autobus nije kretao svojom kolovoznom trakom, već je dijelom prešao na suprotnu, što je izazvalo sudar sa ''Manom''. Razlozi prelaska, po ocjeni suda, tiču se pogrešne procjene vozača ''Magirusa'' - okrivljenog, u tzv. »skraćivanju« krivine  i to u situaciji kad je autobus već mimoišao teretno vozilo »Man«, pa je očigledno smatrao da je kritična situacija izbjegnuta, i »skratio je krivinu, te dijelom prešao na lijevu stranu kolovoza na kojoj se u tom momentu još uvijek nalazila prikolica teretnog vozila, te je došlo do udara od istu od kojeg udarca se prikolica otkačila od teretnog vučnog vozila a njena lijeva stranica probila šofer-šajbnu od autobusa. Inače, nezgoda se desila u lijevoj preglednoj krivini i to na potezu puta koji se prostire u više uzastopnih krivina, koje je, po ocjeni suda, okrivljeni očigledno ''sjeka'', a kom zaključku suda je prethodila analiza izvedenih dokaza tokom postupka i dovedeno isto u vezu sa iskazom svjedoka Š. M.a. Naime, ovaj svjedok je u svom iskazu istakao da se sa svojim kolegom M.em vraćao sa poslovnog puta iz Albanije, s tim što su oba upravljala kamionima, a on se kretao ispred M.a i to na udaljenosti od oko 200 metara. Odmah nakon što je svojim vozilom prošao kroz dionicu puta u mjestu Slijepač Most u jednoj krivini iz pravca Bijelog Polja se mimoišao sa autobusom, koji je svojom polovinom »sjekao« lijevu krivinu, pa je morao svojim kamionom da se kreće uz samu bankinu sa desne ivice kolovoza kako bi izbjegao kontakt. Vozač tog autobusa vozio je na način da je on pomislio da će izazvati negdje udes, a što se i potvrdilo jer kada je dolaskom u Bijelo Polje  telefonskim putem kontaktirao M.a, ovaj mu je rekao da je imao udes sa tim autobusom i to na prvoj krivini iza one na kojoj se mimoišao svjedok Š.. Sud je u potpunosti prihvatio iskaz ovog svjedoka, cijeneći ga kao objektivan, jasan i uvjerljiv i dat kao vjerno reprodukovanje zapažanja koje je isti kritičnom prilikom imao. </span>
</p>
<p class="p3"></p>
<p class="p3">
<span>	Da  je primarni kontakt ostvaren u kolovoznoj traci namijenjenoj za smjer kretanja skupa vozila kojim je kritičnog događaja upravljao M. V., sud je utvrdio kako iz Ekspertize, predmetne saobraćajne nezgode ''prikolica prilikom sudara, svojim prednjim lijevim ćoškom, bila je na 40 cm od razdjelne linije i to na svojoj kolovoznoj traci, a autobus je vožen približno paralelno razdjelnoj liniji'' kao i vještak Č.a ''mjesto primarnog kontakta je u zoni širine preklapanja kontaktnih površina vozila na udaljenosti od 3,15 do 3,50 metara, od lijeve ivice kolovoza, posmatrano u smjeru kretanja autobusa i ono se nalazi na kolovoznoj traci namijenjenoj za smjer kretanja skupa vozila i na dijelu širine uzdužne razdjelne linije''. Njegovo utvrđenje  pozicije kontakta u odnosu na širinu kolovoza nije preciziranje jedne tačke u prostoru, i za to ono nema jdnu mjeru dužine, već ima mjeru zone u širini od 3,15 do 3,50 metara mjereno od lijeve ivice kolovoza, pa ovoj zoni pripada mjera od 0,40 metara udaljenosti od razdjelne linije koju je našao Institut fakulteta.</span>
</p>
<p class="p3"></p>
<p class="p3">
<span>	Prihvatajući u potpunosti Ekspertizu saobraćajne nezgode i s njom u vezi pojašnje Ekspertize, vještaka Komisije vještaka B.a, sa glavnog pretresa, sud nije prihvatio mišljenje vještaka mašinske struke Z.a, da postoji vjerovatnoća  da je neposredno prije primarnog kontakta, došlo do kidanja rude, i odvajanja priključnog vozila, već je sud uvjerenja da je kidanje rude posledica udara autobusa u priključno vozilo skupa vozila.</span>
</p>
<p class="p3"></p>
<p class="p3">
<span>	Iz izvedenih dokaza sud je utvrdio činjenično stanje da je okrivljeni: dana 23.02.2007. godine, oko 11,00 h, ne pridržavajući se saobraćajnih propisa upravljao autobusom marke ''Magirus'' reg. ozn. MK-...-53, vl. DOO ''S.'' iz Nikšića, magistralnim putem iz pravca Bijelog Polja u pravcu Mojkovca, te je dolaskom u mjesto Slijepač Most, opština Bijelo Polje, ugrozio saobraćaj i doveo u opasnost život i tijelo ljudi i imovinu, na način što protivno čl. 27 st. 1 ZOOBS-a na putevima, ( Sl.list RCG, br.72/05 i br. 27/06)  nije se kretao desnom stranom kolovoza u smjeru kretanja, pa je u lijevoj preglednoj krivini kada je predstojalo mimoilaženje autobusa i skupa vozila – teretnog vozila marke »Man« reg. ozn. BP-...-46 sa prikolicom reg. ozn. 14-..-BP, vlasništvo K. E.a, kojim je upravljao M. V., iz suprotnog pravca svojom kolovoznom trakom, prešao jednim dijelom autobusa na lijevu kolovoznu traku, usled čega je došlo do čeonog sudara autobusa i priključnog vozila čeono-bočnim lijevim stranama, od kojeg udarca se prikolica otkačila od vučnog teretnog vozila  a lijeva stranica od prikolice probila šoferšajbnu autobusa i prošla kroz unutrašnjost istog, kojom prilikom su saputnici u autobusu i to: oštećena Z. B.a zadobila teške tjelesne povrede opasne po život u vidu preloma vratnog dijela kičme, razderne rane veličine 8 x 5 cm od lijeve polovine lica ka vratu koja je praćena povredom jednjaka, dušnika i krvnih sudova vrata, preloma donje vilice, preloma lijevog ručnog zgloba, amputacije IV prsta lijeve šake, preloma desnog ručnog zgloba, preloma desne i lijeve butne kosti, višestrukog preloma kosti lijeve potkoljenice i serijskog preloma rebara obje polovine grudnog koša, od kojih povreda je kod oštećene istog dana nastupila smrt, a oštećeni Z. LJ., R. D.a i L. R.a zadobili teške tjelesne povrede i oštećeni P. T.a, Z. S.a i H. L..a lake tjelesne povrede i to: oštećeni Z. LJ. u vidu preloma donje vilice i preloma nekoliko zuba, potresa mozga, posjekotine u predjelu tjemena i nagnječenja desne potkoljenice; oštećena R. D.a u vidu preloma donje vilice, preloma tri zuba, preloma desne podlaktice u predjelu ručnog zgloba desne ruke i potresa mozga; L. R.a u vidu preloma lijeve butne kosti sa više fragmenata i sa defektom kosti, nagnječenja glave i nagnječenja grudnog koša; oštećena P. T.a u vidu njagnječno razderne rane ispod lijevog oka u predjelu donjeg kapka i nagnječno-razderne rane i krvnog podliva u predjelu lijeve potkoljenice; oštećena Z. S.a u vidu nagnječenja glave, nagnječenja sa krvnim podlivom u predjelu obje potkoljenice i preloma VIII rebra lijeve polovine grudnog koša; i oštećena H. L..a u vidu nagnječenja mekih tkiva na glavi i po drugim dijelovima tijela, potresa mozga i istegnuća vrata, dok je na vozilima nastupila imovinska šteta </span>
</p>
<p class="p3"></p>
<p class="p3">
<span>	S toga, po ocjeni suda, okrivljeni je kritičnom prilikom postupao protivno odredbama čl. 27 st. 1 ZOOBS-a na putevima, ( Sl.list RCG, br.72/05 i br. 27/06) koji zakon je važio  u vrijeme kritičnog događaja,  po kojoj odredbi je predviđeno da se vozilo kreće desnom stranom kolovoza u smjeru kretanja, što okrivljeni kritičnom prilikom nije činio, već je tokom vožnje »sjekao« lijevu krivinu u momentu mimoilaženja skupa vozila, te je na taj način jednim dijelom autobusa prešao na lijevu kolovoznu traku, kojom se kretao taj skup vozila, te je, s toga, nakon prolaska teretnog vozila ostvario kontakt sa prikolicom koju je vuklo to vozilo, posledica kojeg ostvarenog sudara jesu nastanak teških povreda kod jednog lica koje je rezultiralo smrtnom posledicom, i nastanak teških i lakih povreda kod više lica, koji su se svi nalazili kao putnici u autobusu, kojim je upravljao okrivljeni, a nastupila je i imovinska šteta na vozilima.  Postupajući na ovaj način okrivljeni je ostvario obilježje krivičnog djela stavljenog mu na teret optužbom,  s tim što je u odnosu, kako na osnovno djelo, tako i na posledice izvršenja ovog krivičnog djela – nastupanja smrti kod sada pok. Z. B.e i nastanak povreda kod ostalih oštećenih,  postupao s nehatom, jer je bio svjestan da upravljanje vozilom protivno saobraćajnim propisima može dovesti do povredjivanja ljudi – učesnika u saobraćaju, ali je olako držao da takva posledica neće nastupiti.</span>
</p>
<p class="p3"></p>
<p class="p3">
<span>	Okrivljeni je ovakvim svojim postupanjem ostvario sva bitna obilježja krivičnog djela teška djela protiv bezbjednosti javnog saobraćaja iz čl. 348 st. 4 u vezi čl. 339 st. 3 u vezi st. 1 Krivičnog zakonika, za koje krivično djelo je zaprijećena  kazna zatvora od jedne do 8 godina.    </span>
</p>
<p class="p3"></p>
<p class="p3">
<span>	Prilikom odlučivanja o vrsti i visini kazne,  sud je cijenio sve okolnosti iz čl. 42 Krivičnog zakonika</span><span class="s1">, </span><span>koje se odnose na odmjeravanje kazne, pa je okrivljenom, od olakšavajućih okolnosti našao: da se radi o porodičnoj osobi, licu lošeg imovnog stanja, s tim što je sud kao posebno olakšavajuću okolnost cijenio činjenicu da su, izuzev jedne oštećene, svi ostali oštećeni istakli da se ne pridružuju krivičnom gonjenju protiv okrivljenog, dok u pogledu otežavajućih okolnosti sud je cijenio da je okrivljeni ranije osuđivan, ali da se ne radi o istovrsnim krivičnim djelima, te da su u pitanju osude koje datiraju od prije skoro 20 godina, pa je mišljenja da će se minimumom zakonom predviđene kazne – zatvorskom kaznom u trajanju od jedne godine, u koju mu se u smislu čl. 51 KZ, ima uračunati vrijeme provedeno u pritvoru od  23. 02. 2007.  do 20. 03. 2007. godine, ostvariti svrha kažnjavanja predviđena u članu 32 KZ</span><span class="s1"> ,</span><span> i dovoljno uticati na okrivljenog, te na taj način se postići ciljevi cpecijalne i generalne prevencije.   </span>
</p>
<p class="p3"></p>
<p class="p3">
<span>	Odluka o troškovima postupka  donijeta je na osnovu odredbe čl. 226, 229. Zakonika o krivičnom postupku, pri čemu je sud u pogledu troškova postupka obuhvatio troškove namijenjene za izradu nalaza i mišljenja angažovanih vještaka tokom postupka, troškove rekonstrukcije, troškove pristupa vještaka na glavni pretres te troškove angažovanja branioca po službenoj dužnosti za vrijeme koje se okrivljeni nalazio u pritvoru i troškove suda koji se odnose na troškove saslušanja oštećenih tokom postupka, koji sve ukupno iznose 3.779,10 €. U pogledu paušala sud je okrivljenog obavezao da plati iznos od 80,00 €, pri čemu je imao u vidu složenost i trajanje krivičnog postupka, te i imovinske prilike okrivljenog </span>
</p>
<p class="p3"></p>
<p class="p3">
<span>	Shodno čl. 239</span><span class="s1">,</span><span>, oštećeni: Z. LJ.; H. L..a; R. D.a; P. T.a  i DOO''S.'' iz Nikšića,  radi ostvarivanja imovinsko-pravnog zahtjeva, upućeni su  na parnični postupak. </span>
</p>
<p class="p3"></p>
<p class="p3">
<span>	Iz iznijetog je odlučeno kao u izreci presude, a shodno čl. 374  ZKP.</span>
</p>
<p class="p3"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana   04. 03. 2013. godine,</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>ZAPISNIČAR,					         		  S U D I J A,   </span>
</p>
<p class="p3">
<span>Koviljka Lješnjak  s.r.						Dragan Mrdak s.r.</span>
</p>
<p class="p3"></p>
<p class="p4"></p>


</body>
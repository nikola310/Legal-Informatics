<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:14pt;}
.p2{text-align:end;hyphenate:auto;font-family:Arial;font-size:14pt;}
.p3{text-align:justify;hyphenate:auto;font-family:Arial;font-size:14pt;}
.p4{text-align:start;hyphenate:auto;font-family:Arial;font-size:14pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
</style>
<meta content="ivana.durkovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>                              </span>
</p>
<p class="p1"></p>
<p class="p2">
<span class="s1">K.br.124/12</span>
</p>
<p class="p1"></p>
<p class="p1">
<span class="s1">U IME CRNE GORE </span>
</p>
<p class="p3"></p>
<p class="p3">
<span class="s1">VIŠI SUD U PODGORICI</span><span>, kao prvostepeni krivični, po sudiji pojedincu Vesni Pean, uz učešće Borke Jelenković, kao zapisničara, u krivičnom postupku koji se vodi protiv </span><span class="s1">Đ. I. iz Podgorice,</span><span> koga brani M.M. advokat iz Podgorice, zbog krivičnog djela neovlašćena proizvodnja držanje i stavljanje u promet opojnih droga iz člana 300 stav 1 Krivičnog zakonika, po optužnici Višeg državnog tužioca u Podgorici Kt.br.76/12 od 24.09.2012. godine, koju je na glavnom pretresu zastupao Veljko Rutović zamjenik VDT-a u Podgorici, nakon održanog usmenog, glavnog i javnog pretresa, započetog i završenog 11.12.2012 godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, donio je 14.12.2012. godine i istog dana javno objavio:</span>
</p>
<p class="p3"></p>
<p class="p1">
<span class="s2">P R E S U D U</span>
</p>
<p class="p4"></p>
<p class="p4">
<span class="s2">Optuženi:</span>
</p>
<p class="p3">
<span class="s2">Đ. I.</span><span>, JMBG …., od oca P. i majke Đ., rođene B., rođen 28.06.1991.godine u P., sa prebivalištem u P.- …., državljanin Crne Gore, neoženjen, završio srednju Mašinsku školu, nezaposlen, lošeg imovnog stanja, neosuđivan, </span>
</p>
<p class="p4"></p>
<p class="p1">
<span class="s2">K R I V  J E</span>
</p>
<p class="p4"></p>
<p class="p4">
<span class="s2">Što je:</span>
</p>
<p class="p3">
<span>Dana 13.8.2012.godine, u Sutomoru, sa umišljajem, neovlašćeno radi prodaje, držao i prenosio, od Podgorice ka Sutomoru, marihuanu- supstancu proglašenu za opojnu drogu Rješenjem o utvrđivanju spiska opojnih droga (Sl.list 44/02) iako je bio svjestan da se radi o opojnim drogama i da postupa neovlašćeno i protivpravno, pa je to i htio, na način što je džepu od bermuda držao jednu kesu i tri ručno pravljena zamotuljka u kojima se nalazila marihuana ukupne težine 21,57 grama, i u putničkom motornom vozilu "VW Buba", kojim je upravljao Đ. Z., iza sjedišta vozača jednu PVC kesu u kojoj se nalazilo oko 179,44 grama marihuane, a u kom vozilu je okrivljeni bio saputnik, nalazeći se na zadnjem sjedištu iza vozača, koju opojnu drogu su istog dana u Sutomoru, ovlašćeni službenici Uprave policije- Interventne grupe Područne  jedinice Bar, pronašli i oduzeli prilikom kontrole pomenutog vozila, </span>
</p>
<p class="p4"></p>
<p class="p3">
<span class="s1">- čime je izvršio krivično djelo- neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika.</span>
</p>
<p class="p4"></p>
<p class="p3">
<span>Pa ga sud, na osnovu citiranih zakonskih odredbi, te člana 2, 4, 5, 15, 32, 33, 36, 42, 45, 46 Krivičnog zakonika, te člana 374 Zakonika o krivičnom postupku </span>
</p>
<p class="p1">
<span class="s2">O S U Đ U J E</span>
</p>
<p class="p4"></p>
<p class="p3">
<span class="s2">NA KAZNU ZATVORA U TRAJANJU OD 1 (jednu) GODINU, koju će optuženi izdržati po pravnosnažnosti presude.</span>
</p>
<p class="p4"></p>
<p class="p3">
<span>Na osnovu člana 75 u vezi člana 300 stav 7 Krivičnog zakonika, prema optuženom se izriče</span>
</p>
<p class="p4"></p>
<p class="p1">
<span class="s1">MJERA BEZBJEDNOSTI ODUZIMANJA PREDMETA</span>
</p>
<p class="p4"></p>
<p class="p3">
<span>Od optuženog se oduzima opojna droga marihuana, u ukupnoj količini od 201,01 grama, koja se ima uništiti po pravnosnažnosti presude.</span>
</p>
<p class="p4"></p>
<p class="p3">
<span>Dužan je optuženi na ime sudskog paušala platiti novčani iznos od 100,00 eura, u roku od 15 dana, po pravnosnažnosti presude pod prijetnjom prinudnog izvršenja. </span>
</p>
<p class="p1">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>Optužnicom VDT-a u Podgorici Kt.br.76/12 od 24.09.2012. godine optuženom Đ. I. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika (KZ), pri kojoj optužnici je njen zastupnik ostao do kraja glavnog pretresa predlažući sudu da optuženog oglasi krivim i kazni po zakonu.</span>
</p>
<p class="p3"></p>
<p class="p3">
<span>Optuženi je u svojoj odbrani</span><span class="s1"> </span><span>naveo da je tačno da je dana 13.08.2012 godine kod njega policija pronašla četri zamotuljka marihuane i jedno veće pakovanje marihuane koje je smjestio ispod sica vozača. Tu marihuanu je kupio kod jednog njemu nepoznatog lica u Tuzima, dana 12.08.2012 godine za iznos od 120 eura, a tu drogu je smjestio kod sebe u sobu i tu je držao do 22 časa, kada je prebacio u vozilo marke "Buba" koje je vlasništvo njegovog druga D. E..  D. nije znao da je on stavio drogu u njegovo vozilo, kao ni ostali koji su bili u autu pored D.a, a to su njegov brat Đ. Z., I. Đ. i M.S.. Krenuli su u Sutomore, gdje je on trebao da ostane do kraja ljeta kod svoje djevojke J. R., a  dolaskom u Sutomore zaustavila ih je policijska patrola i tom prilikom kod njega su pronašli četiri zamotuljka, u njegovom dzepu, i jedno veće pakovanje, ispod sjedišta vozača. Ova četiri pakovanja marihuane sam je napravio kod kuće, jer je mislio će u Sutomoru ostati samo dan, pa da ima, ali prije nego što je krenuo u Sutomore, zvala ga je djevojka i rekla mu da može kod nje da ostane do kraja ljeta, na šta je on pristao, pa je onda uzeo i ono veće pakovanje marihuane sa sobom. Ta droga je bila namjenje za njegovu ličnu upotrebu, a veću količinu je kupio u Tuzima, iz razloga što teško dolazi do njenje nabavke. Objasnio je da je korisnik marihuane od svoje 15-16 godine, dnevno konzumira po jedno 10 do 15 džointa, tj. oko 10 grama marihuane dnevno, a mjesečno koristi od 200 grama marihuana, pa naviše. Novac kojim je kupio marihuanu, dao mu je brat Z. i roditelji, ali ne s namjerom da kupi marihuanu, a da mu otac radi kao stražar na groblju "Čepurci", dok majka sestra i brat, ne rade. Novac za kupovinu marihuane dobijao je od svog brata Z., koji mu je davao novac za druge potrebe, a on je za taj novac kupovao marihuanu i to svaki dan bi mu davao 10, 20 ili 30 eura, kako je kad imao. Brat mu je taj novac imao, jer je radio u Švajcarskoj i Italiji nekih deset mjeseci. Naveo je da nije znao gdje mu tačno živi djevojka u Sutomoru, a trebalo je da se nađu ispred restorana "Čudesa od mesa", a s njom je u vezi bio nekih 15 dana prije toga. Inače, marihuanu je ranije kupovao po ulicama, po Podgorici, od njemu nepoznatih lica, a u kući mu znaju da koristi marihuanu, ali ne i u kojoj količini, te je naveo da se nije liječio od zavisnosti marihuane.    </span>
</p>
<p class="p4"></p>
<p class="p3">
<span>Branilac optuženog u završnoj rječi je naveo da nije sporno da je predmetna marihuana pronađena kod njegovog branjenika a što je njegov branjenik i priznao, ali da tu marihuanu nije držao radi dalje prodaje, već za sopstvene potrebe, predlažući sudu da ga u nedostatku bića predmetnog krivičnog djela, oslobodi krivične odgovornosti, a u slučaju da sud nađe drugačiji pravni rezon, tražio je da ima u vidu sve olakšavajuće okolnosti na strani optuženog, te da mu izrekne kaznu ublažavanjem do maksimuma. </span>
</p>
<p class="p4"></p>
<p class="p3">
<span>U dokaznom postupku sud je proveo sledeće dokaze: neposredno saslušao svjedoke Z. Đ., D. E., a na saglasan predlog stranaka pročitan je iskaz svjedoka M. S. dat na zapisnik Kti.br. 65/12 od 21.12.2012. godine pred Višim državnim tužilaštvom, pročitao službenu zabilješku Uprave policije- Područna jedinica Bar-Ekspozitura polilcije Bar od 13.08.2012.godine, službenu zabilješku Uprave policije-Sektor kriminalističke policije-Odsijek za borbu protiv droge i krijumčarenja-Grupa za suzbijanje droge Bar, Budva, Ulcinj br.KU-466/12 od 13.08.2012.godine, potvrda o privremeno oduzetim predmetima Uprave policije-Područna jedinica Bar od 13.08.2012.godine, izdata na ime okrivljenog Đ. I., Izvještaj o vještačenju Uprave policije Forenzičkog centra Danilovgrad br.3451/12 od 29.08.2012.godine, izvršio  uvid u fotodokumentaciju koja čini sastavni dio izvještaja o vještačenju br.3451/12 od 29.08.2012.godine, i pročitao izvod iz kaznene evidencije izdat od Uprave policije-Područna jedinica Podgorica br.29-245/12-20693/2-3394 od 17.8.2012.godine, na ime Đ. I..</span>
</p>
<p class="p4"></p>
<p class="p4">
<span>Svjedok Z. Đ. je iskoristio svoje zakonsko pravo da ne svjedoči u ovom predmetu, gdje je optuženi njegov brat.</span>
</p>
<p class="p4"></p>
<p class="p3">
<span>Svjedok D. E., u svojoj izjavi je naveo da se ne sjeća koji je dan bio, ali zna da je bio avgust mjesec kada je došao kod svog druga Z. Đ., sa vozilom marke "Buba" koje je vlasništvo njegove sestre. Tom prilikom mu je Z. rekao da pođu do Sutomora sa njihovim drugaricama I. i M., na šta je on pristao. Odmah potom kod Z. kući došao je i Z. brat I., koji je čuo da oni razgovaraju da idu u Sutomore i tražio da i on ide s njima. Oni su pristali, pa je nakon toga I. od njega tražio ključ od kola kako bi ostavio garderobu u autu, i negdje oko 23,30 časova pošli su za Sutomore, vozilom je upravljao Z., jer on nema položen vozački ispit, i usput su uzeli, te njihove drugarice. Dolaskom u Sutomore zaustavila ih je policija i tom prilikom kod I. u džepu pronašla "travu" i ispod sjedišta vozača jedno veće pakovanje marihuane. I. je odmah policiji kazao da je to njegova droga i da ostali saputnici u vozilu s njom nemaju nikakve veze. On nije znao da je I. u vozilo unio drogu, a poznato mu je da I. koristi "travu". </span>
</p>
<p class="p4"></p>
<p class="p3">
<span>Svjedok S.M., u svojoj izjavi je navela da je negdje u avgustu, ne zna koji je dan bio, kada je sa svojom drugaricom I. Đ. odlučila da idu u Sutomore, u I. stan, a vozilom ih je povezao Z. Đ., sa kojim su u društvu bili B. D. i I. Đ.. Kada su stigli u Sutomore, negdje posle ponoći zaustavila ih je policija i izvršila pregled i tom prilikom kod I. u džepu pronašla neku marihuanu, a nešto ispod vozačevog sica, za koju je I. rekao da je njegova. Nije znala da je u vozilu droga dok je policija nije pronašla, nije joj bilo poznato ko je tu drogu spakovao ispod vozačevog sjedišta i odakle droga kod I.. Objasnila je da ne koristi opojnu drogu, a u Sutomore je krenula sa drugaricom I. da bi tamo ostale nekoliko dana radi provoda. </span>
</p>
<p class="p4"></p>
<p class="p3">
<span>U službenoj zabilješci Uprave policije PJ Bar od 13.08.2012 godine</span><span class="s1"> </span><span>konstatovano je da su ovlašćeni službenici policije navedenog dana u Sutomoru, u ulici Cara Lazara, zaustavili pmv marke VW New Beetle, sive boje reg oznaka .... kojim je upravljao Đ. Z., a kao suvozači u vozilu su se nalazili D. E., Đ. I., Đ. I. i S. M. i izvršili su pregled navedenih lica i vozila i tom prilikom kod Đ. I. u desnom džepu od bermuda, pronašli su jednu pvc kesu i tri zamotuljka od aluminijumske folije  u kojima se nalazila biljna materija zelene boje i iza sjedište vozača, a ispod noga Đ. I., pvc kesu u kojoj se nalazila biljna materija zelene boje. </span>
</p>
<p class="p4"></p>
<p class="p3">
<span>Iz potvrda o privremeno oduzetim predmetima Uprave policije PJ Bar od 13.08.2012. godine, utvrdjeno je da su od Đ. I.  oduzeta tri ručno pravljena zamotuljka od aluminijumske folije, u kojima se nalazila biljna materija zelene boje, PVC kesa u kojoj se nalazila biljna materija zelene boje i PVC kesa u kojoj se nalazila biljna materija zelene.</span>
</p>
<p class="p4"></p>
<p class="p3">
<span>U službenoj zabilješci Uprave policije - Sektor kriminalističke policije- Odsjek za borbu protiv droge i krijumčarenja-Grupa za suzbijanje droge Bar, Budva, Ulcinj br.KU-466/12 od 13.08.2012.godine konstatovano je da su ovlašćeni policijski službenici nakon kontrole pmv "VWBuba",  lišili slobode Đ. I. dana 13.08.2012 godine</span>
</p>
<p class="p4"></p>
<p class="p3">
<span> Iz izvještaj o vještačenju Forenzičkog centra Danilovgrad br. 3451/12 -nalaza i mišljenja Višeg policijskog komesara N. G., te uvida u fotoelaborat koji čini sastavni dio izvještaja o vještačenju, utvrdjeno je da su na vještačenje dostavljena biljna materija oduzeta od Đ. I. i to plastična kesa u kojoj se nalazi sasušena biljna materija zelene boje, karakterističnog opojnog mirisa, neto mase m=15,51g., tri ručno pravljena zamotuljka od Al-folije sa sadržajem sasušene biljne materije zelene boje, karakterističnog opojnog mirisa, neto mase m1=1,93g., m2=2,24g., i m3=1,89g., i jedno otvoreno ručno pravljeno pakovanje od plastične kese obomotano plastičnom folijom sa sadržajem sasušene biljne materije zelene boje, karakterističnog opojnog mirisa, neto mase m=179,44g. Na  osnovu karakteristične morfološke građe navedenih elemenata u dostavljenom biljnom materijalu konstatovano je da isti potiče od biljke čiji je botanički naziv Canabis sativa L. iz familije Canabaceae, poznatiji kao konoplja, marihuana, a takođe je utvrđeno da dostavljeni uzorci sadrže tetrahidrokanabinol -THC u koncetraciji iznad 0,3 %. Kanabis i THC izazivaju stanje zavisnosti i nalaze se na listi opojnih droga(Službeni list SRJ br. 44/02).</span><span class="s1"> </span>
</p>
<p class="p4"></p>
<p class="p3">
<span>Iz izvoda iz kaznene evidenicje na ime optuženog Đ. I. Uprava policije PJ Podgorica od 17.08.2012 godine, utvrdjeno je da isti ranije nije osudjivan.</span>
</p>
<p class="p4"></p>
<p class="p3">
<span>Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi Đ. I. izvršio krivično djelo koje mu se optužnicom stavlja na teret, na način, u vrijeme i na mjestu kako je to preciziranom izrekom presude. Naime,  sud je izvršio preciziranje </span>
</p>
<p class="p3">
<span>činjeničnog opisa dodajući iza riječi "prenosio marihuanu", riječi " od Podgorice do Sutomora", obzirom da je to nesporno utvrdjeno iz činjeničnog stanja i bliže odredjuje navedenu radnju, koja se okrivljenom stavljala na teret.</span>
</p>
<p class="p3"></p>
<p class="p3">
<span>Dakle, optuženi je dana 13.8.2012.godine, sa umišljajem, neovlašćeno radi prodaje, držao i prenosio, od Podgorice ka Sutomoru, marihuanu- supstancu proglašenu za opojnu drogu Rješenjem o utvrđivanju spiska opojnih droga (Sl.list 44/02) iako je bio svjestan da se radi o opojnoj drogi i da postupa neovlašćeno i protivpravno, pa je to i htio, na način što je džepu od bermuda držao jednu kesu i tri ručno pravljena zamotuljka u kojima se nalazila marihuna ukupne težine 21,57 grama, i u putničkom motornom vozilu "VW Buba", kojim je upravljao Đ. Z., iza sjedišta vozača jednu PVC kesu u kojoj se nalazilo oko 179,44 grama marihuane, a u kom vozilu je optuženi bio saputnik, nalazeći se na zadnjem sjedištu iza vozača. </span>
</p>
<p class="p4"></p>
<p class="p3">
<span>Ovakvo činjenično stanje utvrđeno je iz navoda odbrane optuženog Đ. I., koji u svojim navodima odbrane nije sporio da su ovlašćeni službenici Uprave Policije PJ Bar prilikom njegovog ličnog pretresa i pretresa vozila u kojem se optuženi nalazio kao suvozač pronašli količinu opojne droge- marihuane, navedenu u izreci presude, te iskazima svjedoka D. E. i S.M. koji su u svom iskazu naveli da prilikom kontrole od strane službenika UP PJ Bar, u Sutomoru kod optuženog u džepu,  i u vozilu je pronađena pronađena opojna droga marihuana, za koju oni nisu znali da je u vozilu, a za koju je optuženi odmah saopštio službenicima policije da je njegova, i materijalnim dokazima provedenim u postupku, odnosno sadržinom službene zabilješke Uprave policije PJ Bar od 13.08.2012 godine, potvrdom o privremeno oduzetim predmetima izdatom na ime Đ. I., od strane Uprave policije PJ Bar od 13.08.2012 godine. Na osnovu nalaza i mišljenja vještaka hemijske struke N. G., nesporno je utvrđeno da su u oduzetoj plastičnoj kesi u kojoj se nalazila sasušena biljna materija zelene boje, neto mase m=15,51g., i u  tri ručno pravljena zamotuljka od Al-folije sa sadržajem sasušene biljne materije zelene boje, neto mase m1=1,93g., m2=2,24g., i m3=1,89g., i jednom otvorenom ručno pravljeno pakovanju od plastične kese obmotano plastičnom folijom sa sadržajem sasušene biljne materije zelene boje, neto mase m=179,44g., nalazi opojna droga Canabis poznatija kao marihuana, i koji su sadržali THC (tetrahidrokanabinol) u koncetraciji iznad 0,3%.</span>
</p>
<p class="p5"></p>
<p class="p3">
<span>Sve okolnosti konkretnog slučaja, količina opojne droge-marihuane, pronađene kod optuženog Đ. I., način pakovanja, odnosno činjenica da je predmetna opojna droga marihuana, bila upakovana u 4 ručno pravljena zamotuljaka, i jedno veće pakovanje od PVC kese, kao i činjenica da je istu prenosio iz Podgorice ka Sutomoru, upućuje ovaj sud na zaključak da je optuženi predmetnu opojnu drogu marihuanu, držao i prenosio radi dalje prodaje, zbog čega je sud navode odbrane optuženog u kojima je naveo da predmetnu opojnu drogu nije držao radi dalje prodaje, već radi ličnog uživanja, cijenio neistinitim i neosnovanim, i kao takvim sračunatim u cilju izbjegavanja krivičnopravne odgovornosti. Obzirom na pronadjenu i oduzetu količinu marihuane, za sud je takodje bila apsolutno nevjerovatna tvrdnja optuženog da dnevno koristi po 10-15 đžointa, i da je istu prenosio do Sutomora, da je ima tokom boravka tamo, pogotovo što nijedan provedeni dokaz nije ukazivao da je optuženi u Sutomoru trebao da boravi duži period, niti je identifikovana navodna djevojka, kod koje je trebao biti, niti je optuženi znao gdje živi, a sud je zaključio da je optuženi, tek kada je čuo da njegov brat i drug idu za Sutomore, odlučio da ide i on i pitao ih da i njega povedu. Ovo očigledno iz razloga, što je opšte poznato i da uživaoci opojnih droga istu prodaju, radi pribavljanja sredstava za njihovu kupovinu, a činjenica je da je optuženi nazaposleno lice, bez stalnih prihoda, te ukoliko konzumira drogu, neophodna su mu novčana sredstva za kupovinu iste, pa je odlazak za Sutomore, radi dalje prodaje iste, bio motiv kojim se rukovodio kritične prilike. </span>
</p>
<p class="p4"></p>
<p class="p3">
<span>Postupajući na naprijed opisan način, optuženi je bio svjestan  da se radi o opojnoj drogi marihuani, da istu drži radi prodaje i da je prenosio od Podgorice do Sutomora, pa je to htio, postupajući sa direktnim umišljajem, tako da su se u njegovim radnjama stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1. KZ, za koje djelo ga je Sud oglasio krivom.</span>
</p>
<p class="p3"></p>
<p class="p3">
<span>Krivično djelo, za koje je optuženi oglašen krivim je djelo sa blanketnom dispozicijom, pa je kod ovih krivičnih djela, pored navedenih činjenica i okolnosti koje čine bitna obilježja ovog krivičnog djela, a o kojima se sud izjasnio,  bilo nužno navesti materijalno – pravni propis, od kojeg zavisi postojanje ovog djela, a to je Rješenje o utvrdjivanju opojnih droga (Službeni list SRJ br. 44/02), po kojem se marihuana  nalazi na listi opojnih droga, pod botaničkim nazivom Cannabis sativa L., dok je Zakonom o proizvodnji i prometu opojnih droga, regulisano kada su proizvodnja, prerada i promet ovih supstanci dozvoljeni i ko ih može vršiti. </span>
</p>
<p class="p4">
<span> </span>
</p>
<p class="p3">
<span>Odlučujući o visini kazne koju će izreći optuženom Sud je cjenio sve okolnosti koje utiču na to da kazna bude manja ili veća, kao olakšavajuće na strani optuženog je cjenio njegove lične prilike koje se ogledaju u tome da se radi o mlađem licu, starosti 21. god., da nije zaposlen, i da nije sklon vršenju krivičnih djela obzirom da ranije nije osuđivan, pa je naprijed navedene olakšavajuće okolnosti, a u odsustvu otežavajućih okolnosti, Sud cjenio kao naročito olakšavajuće i primjenom čl. 45 i čl. 46 KZ-a, ublažio kaznu ispod zakonskog minimuma i izrekao mu kaznu zatvora u trajanju od jedne godine, smatrajući da će se izrečenom kaznom ostvariti svrha kažnjavanja predvidjena čl. 32 KZ-a, a u okviru opšte svrhe izricanja krivičnih sankcija iz čl. 4 KZ-a, odnosno da optuženi ubuduće neće vršiti krivična djela.</span>
</p>
<p class="p3"></p>
<p class="p3">
<span>Shodno odredbi čl.300 st.7 u vezi čl.75 KZ-a od optuženog  je oduzeta opojna droga marihuana, u ukupnoj količini od 201,01 grama, koja se ima uništiti po pravnosnažnosti presude, imajući u vidu da se radi o predmetima za koje zakon predvidja obavezno oduzimanje.</span>
</p>
<p class="p4"></p>
<p class="p3">
<span>Odluka o troškovima donijeta je shodno odredbi čl. 226 i 229 ZKP-a, a isti se odnose na ime troškova  paušala, u iznosu od 100,00 eura, koji je odredjen imajući u vidu složenost i dužinu trajanja postupka, kao i imovinske prilike optuženog.  </span>
</p>
<p class="p4"></p>
<p class="p3">
<span>Na osnovu izloženog, a shodno odredbi čl.374 ZKP-a, odlučeno je kao u izreci presude.</span>
</p>
<p class="p3"></p>
<p class="p1">
<span>VIŠI SUD U PODGORICI</span>
</p>
<p class="p1">
<span> dana, 14.12.2012.godine.</span>
</p>
<p class="p3"></p>
<p class="p3">
<span>ZAPISNIČAR, 						     S U D I J A , </span>
</p>
<p class="p3">
<span>Borka Jelenković,s.r.					    Vesna Pean,s.r.</span>
</p>
<p class="p3"></p>
<p class="p3">
<span class="s2">PRAVNA POUKA</span><span>:</span>
</p>
<p class="p3">
<span>Protiv ove presude dozvoljena je žalba Apelacionom sudu Crne Gore, u roku od 15. dana, od dana prijema pismenog otpravka presude, a preko Višeg suda u Podgorici.</span>
</p>
<p class="p3"></p>
<p class="p1">
<span>Tačnost otpravka, tvrdi i</span>
</p>
<p class="p1">
<span>o v j e r a v a:</span>
</p>
<p class="p1">
<span>Namještenik suda,</span>
</p>
<p class="p1">
<span>Borka Jelenković</span>
</p>
<p class="p6"></p>


</body>
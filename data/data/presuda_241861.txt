<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-family:'Times New Roman';font-weight:800}
.span2{;font-size:13pt;font-family:'Times New Roman'}
.span3{;font-size:13pt;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">      K br.25/17</span>
</li>
<li style="text-align:center;">
<span class="span1">                                                    </span>
</li>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span></span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">         U IME CRNE GORE</span>
</li>
<li style="text-align:center;">
<span class="span1"></span>
</li>
<li>
<span class="span1">OSNOVNI SUD U BARU, </span><span class="span2">kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="span1">K. M.</span><span class="span2">, zbog krivičnog djela teška tjelesna povreda iz čl. 151. st.1. Krivičnog zakonika Crne Gore, po optužnom predlogu Osnovnog državnog tužilaštva u Baru Kt br. 26/17 od 16.02.2017. godine, nakon održanog glavnog javnog pretresa u prisustvu zastupnika optužbe Državnog savjetnika u Osnovnom državnom tužilaštvu u Baru Radmile Gačević, okrivljenog i njegovog branioca K</span><span class="span2">. I.</span><span class="span2">, advokata iz B</span><span class="span2">.</span><span class="span2">, dana 08.05.2017. godine, donio je i javno objavio</span>
</li>
<li style="text-align:center;">
<span class="span1">   </span>
</li>
<p>&nbsp;</p>
<li style="text-align:center;">
<span class="span1">PRESUDU</span>
</li>
<li style="text-align:center;">
<span class="span1"></span>
</li>
<p>&nbsp;</p>
<li>
<span class="span2">Okrivljeni </span><span class="span1">K. M.</span><span class="span2">, JMB </span><span class="span2">...</span><span class="span2">, od oca R</span><span class="span2">.</span><span class="span2"> i majke G</span><span class="span2">.</span><span class="span2">, rođene S</span><span class="span2">.</span><span class="span2">, rođen </span><span class="span2">..</span><span class="span2">. godine u Č</span><span class="span2">.</span><span class="span2">, sa prebivalištem u Č</span><span class="span2">.</span><span class="span2">, Republika S</span><span class="span2">.</span><span class="span2">, državljanin Republike S</span><span class="span2">.</span><span class="span2">, neoženjen, bez djece, sa završenom srednjom školom, lošeg imovnog stanja, osuđivan presudom Opštinskog suda u Čačku K br. 196/2004 od 29.06.2004. godine, zbog krivičnog djela teško djelo protiv bezbjednosti javnog saobraćaja iz čl. 201 st.4 u vezi čl. 195 st.3 u vezi st.1 KZ, na kaznu zatvora u trajanju od deset mjeseci, presudom Opštinskog suda u Čačku K br. 505/2004 od 06.12.2004. godine, zbog krivičnog djela nasilje u porodici iz čl. 118 a, stav 2 KZ, na kaznu zatvora u trajanju od 1 mjesec,  presudom Opštinskog suda u Čačku K br. 554/2002 od 09.06.2006. godine, zbog krivičnog djela teško djelo protiv bezbjednosti javnog saobraćaja iz čl. 201 st.3 u vezi čl. 195 st.3 u vezi st.1 KZ, novčanom kaznom u iznosu od 1.500,00 dinara, presudom Opštinskog suda u Čačku K br. 288/2006 od 25.12.2006. godine, zbog krivičnog djela nasilje u porodici iz čl. 194, stav 1 KZ, na kaznu zatvora u trajanju od 2 mjeseca, presudom Okružnog suda u Čačku K br. 31/2008 od 17.09.2009. godine, zbog krivičnog neovlašćena proizvodnja, držanje i stavljanje u promet opojnih droga iz čl.246 st.1.KZ na kaznu zatvora u trajanju od 3 godine.</span>
</li>
<p>&nbsp;</p>
<li style="text-align:center;">
<span class="span1">K r i v  j e</span>
</li>
<p>&nbsp;</p>
<li>
<span class="span1">           Što je:</span>
</li>
<p>&nbsp;</p>
<li>
<span class="span2">Dana 28. januara 2017. godine, u B</span><span class="span2">.</span><span class="span2">, u naselju, svjestan svog djela, čije izvršenje je htio i znajući da je njegovo djelo zabranjeno, drugog teško tjelesno </span><span class="span2">povrijedio na način što je nakon prepirke sa oštećenom </span><span class="span2">P. K.</span><span class="span2">, istu fizički napao, tako što je prvo udario jedan put aluminijskim držačem od džogera u predjelu glave, nakon čega joj je zadao više udaraca otvorenim šakama i pesnicama u predjelu glave, kojom prilikom joj je nanio tešku tjelesnu povredu u vidu otoka i krvnog podliva nosa, krvnih podliva kapaka oba oka i dvije razderine u predjelu lica, praćene prelomom nosnih kostiju sa pomjeranjem koštanih ulomaka, razderine u čeono tjemenom predjelu, krvnih podliva u predjelu lijeve podlaktice, lijevog nadlana i prstiju lijeve šake, oguljotine isitne razderine u predjelu lijeve podlaktice, lijevog nadlana i prstiju lijeve šake krvnog podliva u predjelu lijeve ušne školjke i krvnog podliva u predjelu spoljašnje strane lijeve butine, </span>
</li>
<p>&nbsp;</p>
<li>
<span class="span2">- čime je izvršio krivično djelo – teška tjelesna povreda iz čl. 151 st.1 Krivičnog zakonika Crne Gore.</span>
</li>
<p>&nbsp;</p>
<li>
<span class="span2"> </span><span class="span2">pa ga sud primjenom čl. 4, 32, 36 i 42 Krivičnog zakonika i čl. 369, 370 i 374.  ZKP-a</span>
</li>
<p>&nbsp;</p>
<li>
<span class="span1">                                                            OSUĐUJE</span>
</li>
<p>&nbsp;</p>
<li>
<span class="span2">Na kaznu zatvora u trajanju od 7 (sedam) mjeseci, u koju kaznu se uračunava vrijeme provedeno u pritvoru od 28.01.2017. godine, pa nadalje</span>
</li>
<p>&nbsp;</p>
<li>
<span class="span2">Prema okrivljenom na osnovu čl. 71. Krivičnog zakonika, i z r i č e   s e,</span>
</li>
<p>&nbsp;</p>
<li style="text-align:center;">
<span class="span1">MJERA BEZBJEDNOSTI</span>
</li>
<li style="text-align:center;">
<span class="span1">OBAVEZNOG LIJEČENJA NARKOMANA</span>
</li>
<p>&nbsp;</p>
<li>
<span class="span2">Mjera bezbjednosti će se izvršiti u Zavodu za izvršenje krivičnih sankcija, a nakon isteka kazne u nadležnom Domu zdravlja u Republici S</span><span class="span2">.</span><span class="span2"> i ista će trajati dok postoji potreba liječenja, ali ne duže od 3 (tri) godine.</span>
</li>
<p>&nbsp;</p>
<li>
<span class="span2">Okrivljeni je dužan da plati troškove krivičnog postupka u iznosu od 220,00 € u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e n j e</span>
</li>
<p>&nbsp;</p>
<li>
<span class="span2">Optužnim predlogom Osnovnog državnog tužilaštva u Baru Kt br. 26/17 od 16.02.2017. godine stavljeno je na teret okrivljenom izvršenje krivičnog djela bliže opisanog u izreci presude. </span>
</li>
<p>&nbsp;</p>
<li>
<span class="span2">Okrivljeni je u svojoj odbrani izjavio da je prije četiri dana sa svojom djevojkom </span><span class="span2">P. K.</span><span class="span2"> došao iz Č</span><span class="span2">.</span><span class="span2"> u Crnu Goru, kako bi proveli par dana i smjestili su se u naselju u B</span><span class="span2">.</span><span class="span2">, u kući A</span><span class="span2">.</span><span class="span2"> N</span><span class="span2">.</span><span class="span2">. Što se tiče događaja od prethodnog dana ujutru on se sjeća da je došlo do svađe sa K</span><span class="span2">.</span><span class="span2"> i da je nju možda u toj svađi slučajno udario otvorenom šakom u predjelu glave, ali se ne sjeća cijelog događaja, jer je tog dana koristio narkotike i to kokain i marihuanu, koje povremeno konzumira, a ranije se i liječio zbog upotrebe narkotika. On je slučajno u džepu našao drogu koju je upotrijebio, tačnije konzumirao i nakon toga je došlo do svađe sa K</span><span class="span2">.</span><span class="span2">. Sjeća se i da je tog dana bio kod sudije za prekršaje u Baru radi posjedovanja narkotika i tamo je platio kaznu zbog toga. On i K</span><span class="span2">.</span><span class="span2"> su u emotivnoj vezi već dvije i po godine, a u Č</span><span class="span2">.</span><span class="span2"> ne žive zajedno, već on živi sa svojim roditeljima, a ona živi sa svojom porodicom. On i </span><span class="span2">K.</span><span class="span2"> prilikom dolaska u Crnu Goru, tačnije u B</span><span class="span2">.</span><span class="span2">, nisu prijavili boravište, ali namjeravali su to da urade prethodnog dana. U Crnoj Gori, tačnije u </span><span class="span2">.</span><span class="span2"> od familije ima tetku i tetka, koji žive u D</span><span class="span2">.</span><span class="span2"> V</span><span class="span2">.</span><span class="span2">, gdje imaju porodičnu kuću. On živi u Č</span><span class="span2">.</span><span class="span2"> sa ocem i majkom, gdje imaju porodičnu kuću. </span>
</li>
<p>&nbsp;</p>
<li>
<span class="span2">Sud je u dokaznom postupku na saglasan predlog stranaka pročitao iskaz svjedokinje oštećene </span><span class="span2">P. K.</span><span class="span2">, izvršio je uvid u medicinsku dokumentaciju koja se sastoji od : izvještaja ljekara specijaliste JZU Opšta bolnica u B</span><span class="span2">.</span><span class="span2"> br. protokola 767 od 28.01.2017. godine, izvještaja ljekara Jedinice HMP u B</span><span class="span2">.</span><span class="span2"> br. protokola 1162, izvještaja ljekara specijaliste JZU Opšta bolnica u B</span><span class="span2">.</span><span class="span2"> br. protokola 1085 od 28.01.2017. godine, izvještaja ljekara specijaliste JZU Opšta bolnica u B</span><span class="span2">.</span><span class="span2"> br. protokola 1136 od 28.01.2017. godine, izvještaja ljekara specijaliste JZU Opšta bolnica u B</span><span class="span2">.</span><span class="span2"> br. protokola 1085  od 28.01.2017. godine, izvještaja ljekara specijaliste KC CG  br. protokola 336 od 29.01.2017. godine, i nalaza laboratorije  JZU Opšte bolnice u B</span><span class="span2">.</span><span class="span2"> od 28.01.2017. godine, pročitao  nalaz i mišljenje vještaka medicinske struke </span><span class="span2">R. N.</span><span class="span2"> od 01.02.2017. godine, nalaz i mišljenje vještaka psihijatra </span><span class="span2">G. Ž.</span><span class="span2"> od 13.02.2017. godine i izvod iz kaznene evidencije na ime okrivljenog MUP R Srbije SUP Č</span><span class="span2">.</span><span class="span2">  strogo pov br. 05/18/7 br. 235 -1-926/17 od 6.03.2017. godine.</span>
</li>
<p>&nbsp;</p>
<li>
<span class="span2">Svjedokinja oštećena P</span><span class="span2">.</span><span class="span2"> </span><span class="span2">K.</span><span class="span2"> je izjavila da je u emotivnoj vezi sa </span><span class="span2">K. M.</span><span class="span2"> već dvije godine i oni su prije par dana zajedno došli iz Č</span><span class="span2">.</span><span class="span2"> u Crnu Goru, gdje su se smjestili u naselju, u B</span><span class="span2">.</span><span class="span2">, u kući A</span><span class="span2">.</span><span class="span2"> N</span><span class="span2">.</span><span class="span2">. Ona i M</span><span class="span2">. </span><span class="span2">su planirali da za vrijeme boravka u Crnoj Gori odu do S</span><span class="span2">.</span><span class="span2">, u A</span><span class="span2">.</span><span class="span2">, jer je ona htjela da kupi materijal za pravljenje garderobe, obzirom da se ona time bavi, a da on kupi neke maske za telefon koje bi potom prodavao u Č</span><span class="span2">.</span><span class="span2">. M</span><span class="span2">.</span><span class="span2"> koristi narkotike, s tim što je ona mislila da on koristi marihuanu i zna da je i u Č</span><span class="span2">.</span><span class="span2"> imao problema zbog toga, da se jednom prilikom vodio krivični postupak protiv njega zbog nasilja u porodici, a zna i da je dva puta bio u zatvoru zbog nasilja. Dakle, ona je znala da M</span><span class="span2">.</span><span class="span2"> koristi narkotike ali je mislila da isključivo koristi marihuanu. Kada su stigli u D</span><span class="span2">.</span><span class="span2"> V</span><span class="span2">.</span><span class="span2"> i u poslednjih tri dana M</span><span class="span2">.</span><span class="span2"> je sve vrijeme koristio marihuanu, nije spavao noćima, čudno se ponašao, bio je agresivan. Od dolaska u Crnu Goru pa do juče ujutru, svakog dana je fizički i psihički maltretirao, udarao i vrijeđao. Ona nije mogla da ode iz te sobe u kojoj su bili smješteni, jer je bilo strah od njega, a mislila je da će se smiriti. Juče ujutru ona je spavala i u jednom trenutku je čula M</span><span class="span2">.</span><span class="span2"> da je budan, probudila se i vidjela da on gleda neki snimak na telefonu, na kojem su se nalazili obnaženi mušakarac i žena i on je sve vrijeme govorio da je na tom snimku ona, sa nekim od njegovih neprijatelja i tom prilikom joj je uputio više uvrjedljivih riječi i prijetnji upućenih njenoj djeci. M</span><span class="span2">.</span><span class="span2"> je nju tako i ranije vrijeđao i prijetio svakog puta kada se posvađaju, a to je bilo kada je pod dejstvom narkotika. Nakon uvreda sjeća se samo da je u jednom trenutku uzeo aluminijski držač od džogera i istim je udario jednom u predjelu glave, iznad čela. Nakon što je udario tom šipkom M</span><span class="span2">.</span><span class="span2">, on je njoj zadao više udaraca u predjelu glave otvorenim šakama i pesnicama, a potom je odveo u kupatilo, gdje je je obučenu tuširao hladnom i toplom vodom. To je trajalo nekoliko minuta, a potom je izveo iz kupatila skinuo joj odjeću, nakon čega je pošla u susjednu sobu, uzela odjeću i vratila se u sobu u kojoj su boravili. Tada je M</span><span class="span2">.</span><span class="span2"> rekao da spavaju i dao joj tabletu za spavanje, koju je ona stavila u usta, ali nije je progutala i čekala je da on zaspi, nakon čega je se ogrnula prekrivačem sa kreveta i obula čizme, a potom izašla iz sobe i otišla u obližnju prodavnicu, gdje je od radnice tražila da pozove policiju. Kada je došla policija patrola je tražila da im pokaže gdje je M</span><span class="span2">.</span><span class="span2">, nakon čega su je odveli u Hitnu pomoć gdje je pregledana od strane ljekara, potom je pregledana i bolnici u B</span><span class="span2">.</span><span class="span2">. Sledećeg dana je uz pratnju policije bila i na pregledu u P</span><span class="span2">.</span><span class="span2">, gdje su joj konstatovali prelom nosa. U Č</span><span class="span2">.</span><span class="span2"> ona i M</span><span class="span2">.</span><span class="span2"> ne žive zajedno, on živi sa porodicom, a ona takođe živi sa ocem. Kada su došli u B</span><span class="span2">.</span><span class="span2"> ona i M</span><span class="span2">.</span><span class="span2"> nisu prijavili boravište i koliko ona zna on u B</span><span class="span2">.</span><span class="span2"> nema bližih srodnika i u naselju nema familije, već su kao što je prethodno navela bili smješteni kod čovjeka koji se zove A</span><span class="span2">.</span><span class="span2"> N</span><span class="span2">.</span><span class="span2">. Ona se ne pridružuje krivičnom gonjenju i ne postavlja imoviskopravni zahtjev, jer je M</span><span class="span2">.</span><span class="span2"> bolestan, a i ona ima četvoro djece i ne bi voljela da ima problema sa njim zbog ovog postupka. </span>
</li>
<p>&nbsp;</p>
<li>
<span class="span2">Iz medicinske dokumentacije koja se sastoji od izvještaja ljekara specijaliste JZU Opšta bolnica u B</span><span class="span2">.</span><span class="span2"> br. protokola 767 od 28.01.2017. godine, izvj</span><span class="span2">eštaja ljekara Jedinice HMP u B.</span><span class="span2"> br. protokola 1162, izvještaja ljekara specijaliste JZU Opšta bolnica u B</span><span class="span2">.</span><span class="span2"> br. protokola 1085 od 28.01.2017. godine, izvještaja ljekara specijaliste JZU Opšta bolnica u B</span><span class="span2">.</span><span class="span2"> br. protokola 1136 od 28.01.2017. godine, izvještaja ljekara specijaliste JZU Opšta bolnica u B</span><span class="span2">.</span><span class="span2"> br. protokola 1085  od 28.01.2017. godine, izvještaja ljekara specijaliste KC CG  br. protokola 336 od 29.01.2017. godine, nalaza labaratorije  JZU Opšte bolnice u B</span><span class="span2">.</span><span class="span2"> od 28.01.2017. godine i nalaza i mišljenja vještaka medicinske struke </span><span class="span2">R. N.</span><span class="span2"> od 01.02.2017. godine utvrđeno je da je oštećena P</span><span class="span2">.</span><span class="span2"> </span><span class="span2">K.</span><span class="span2"> zadobila : otok i krvni podliv nosa, krvni podlivi kapaka oba oka i dvije razderine u predjelu lica, praćene prelomom nosnih kostiju sa pomjeranjem koštanih ulomaka. Navedena povreda je posledica dejstva tupine mehaničke sile i ista je nastala usled najmanje jednokratnog direktnog dejstva aktivno zamahnutog mehaničkog oruđa – najmanje jednog udarca, a najviše tri udarca, tipčno pesnicom. U vrijeme nanošenja zadobijena povreda se kvalifikuje kao teška tjelesna povreda; razderinu u čeono-tjemenom predjelu. Navedena povreda je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa udarca, moguće drškom od džogera ili za to nekim drugim pogodnim oruđem. U vrijeme nanošenja zadobijena povreda se kvalifikuje kao laka tjelesna povreda; krvni podlivi u predjelu lijeve podlaktice, lijevog nadlana i prstiju lijeve šake. Navedene povrede su posledica dejstva tupine mehaničke sile i iste su nastale usled višekratnog direktnog dejstva aktivno zamahnutog mehaničkog oruđa •udarca, moguće drškom od džogera, pesnicom, ili za to nekim drugim pogodnim oruđem. Ove povrede imaju karakteristike tzv. “odbrambenih povreda”, nastale u okolnosti kada osoba izlaže predmetnom mehaničkom oruđu ruku u cilju zaštite glave i trupa od povređivanja. U vrijeme nanošenja zadobijena povrede se kvalifikuju kao iake tjelesne povrede; oguljotine i sitne razderine u predjelu lijeve podlaktice, lijevog nadlana i prstiju lijeve šake. Navedene povrede su posledica dejstva tupine mehaničke sile i iste su mogle nastati grebanjem noktima prilikom povlačenja, čupanja, guranja i sl. U vrijeme nanošenja zadobijena povrede se kvalifikuju kao lake tjelesne povrede; krvni podliv u predjelu lijeve ušne školjke. Navedena povreda je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa – udarca, tipično pesnicom. U vrijeme nanošenja zadobijena povreda se kvalifikuje kao laka tjelesna povreda; krvni podliv u predjelu spoljašnje strane lijeve butine. Navedena povreda je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa – udarca, moguće nogom ili za to nekim drugim pogodnim oruđem. U vrijeme nanošenja zadobijena povreda se kvalifikuje kao laka tjelesna povreda. </span>
</li>
<li>
<span class="span2">Zbirno posmatrano sve povrede se kvalifikuju kao teška tjelesna povreda. </span>
</li>
<p>&nbsp;</p>
<li>
<span class="span2">Iz nalaza i mišljenja vještaka psihijatra </span><span class="span2">G. Ž.</span><span class="span2"> od 13.02.2017., godine utvrđeno je da je okrivljeni </span><span class="span2">K. M.</span><span class="span2"> osoba prosječnih intelektualnih sposobnosti, bez evidentnih simptoma trajnog duševnog oboljenja ili drugog težeg duševnog poremećaja. Prisutno je dugogodišnje konzumiranje više nedozvoljenih supstanci, prevashodno heroina u vidu kontinuirane upotrebe. Zavisnost kod okrivljenog ispunjava standarde politoksikomanske zavisnosti „politoksikomanije“ o više nedozovoljenih supstanci, prevashodno o heroinu. Poiitoksikomanska zavisnost u prevodu znači kontinuiranu upotrebu, postojanje psihičke i fizičke zavisnosti, povišene tolerancije od više nedozovoljenih supstanci i prisustvo povremenih apstinencijainih kriza. U vrijeme krivičnog djela za koje se tereti okrivljeni je bio u stanju politoksikomanske zavisnosti. Imajući u vidu ponašanje okrivljenog u vrijeme izvršenja krivičnog djela, ne mogu se negirati početni simptomi apstinencijalne krize, ali nije ispoljavao manifestne simptome navedene krize. U tim okolnostima u vrijeme izvršenja krivičnog djela za koje se tereti od strane tužilaštva, mišljenja sam da su sposobnosti okrivljenog da shvati značaj svoga djela i mogućnost upravljanja svojim postupcima bitno smanjene, a cijeneći dugogodišnje dejstvo heroina na organizam i opis ponašanja okrivljenog od svjedoka oštećene (nije spavao okrivljeni noćima, čudno se ponašao, bio je agresivan). Budući da okrivljeni pokazuje politoksikomansku zavisnost, prevashodno o heroinu, mišljenja sam da sa medicinske strane je potrebno primijeniti mjeru bezbjednosti obaveznog liječenja od zavisnosti o heroinu iz preventivnih i medicinskih razloga, da slična djela eventualno više ne bi vršio u budućnosti, odnosno da bi se otklonila ta ozbiljna društvena opasnost, predlažem da se mjera provede u odgovarajućoj zdravstvenoj ustanovi. lsta se može provesti u nadležnom Domu zdravlja na slobodi ili u penalnim uslovima (ZIKS) sa povremenim kontrolama psihijatra, a shodno stavu tužilaštva i uobičajene tužilačke prakse. </span>
</li>
<p>&nbsp;</p>
<li>
<span class="span2">Iz izvoda iz kaznene evidencije na ime okrivljenog MUP R Srbije SUP Čačak  strogo pov br. 05/18/7 br. 235 -1-926/17 od 6.03.2017. godine utvrđeno je da je okrivljeni osuđivan presudom Opštinskog suda u Čačku K br. 196/2004 od 29.06.2004. godine, zbog krivičnog djela teško djelo protiv bezbjednosti javnog saobraćaja iz čl. 201 st.4 u vezi čl. 195 st.3 u vezi st.1 KZ, na kaznu zatvora u trajanju od deset mjeseci, presudom Opštinskog suda u Čačku K br. 505/2004 od 06.12.2004. godine, zbog krivičnog djela nasilje u porodici iz čl. 118 a, stav 2 KZ, na kaznu zatvora u trajanju od 1 mjesec,  presudom Opštinskog suda u Čačku K br. 554/2002 od 09.06.2006. godine, zbog krivičnog djela teško djelo protiv bezbjednosti javnog saobraćaja iz čl. 201 st.3 u vezi čl. 195 st.3 u vezi st.1 KZ, novčanom kaznom u iznosu od 1.500,00 dinara, presudom Opštinskog suda u Čačku K br. 288/2006 od 25.12.2006. godine, zbog krivičnog djela nasilje u porodici iz čl. 194, stav 1 KZ, na kaznu zatvora u trajanju od 2 mjeseca, presudom Okružnog suda u Čačku K br. 31/2008 od 17.09.2009. godine, zbog krivičnog neovlašćena proizvodnja, držanje i stavljanje u promet opojnih droga iz čl.246 st.1.KZ na kaznu zatvora u trajanju od 3 godine.</span>
</li>
<p>&nbsp;</p>
<li>
<span class="span2">  </span><span class="span2">Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret, na način predstavljen u dispozitivu.</span>
</li>
<p>&nbsp;</p>
<li>
<span class="span2">Okrivljeni u svojoj odbrani nije mogao da se izjasni o navodima optužnog akta navodeći da on jeste nakon svađe sa oštećenom istu možda slučajno udario otvorenom šakom u predjelu glave, ali se ne sjeća cijelog događaja, jer je tog dana koristio narkotike i to kokain i marihuanu.</span>
</li>
<p>&nbsp;</p>
<li>
<span class="span2">Sud je činjenično stanje utvrdio iz iskaza oštećene </span><span class="span2">P. K.</span><span class="span2">, koji je sud prihvatio kao objektivan i istinit, koja je navela da joj je okrivljeni nakon što joj je uputio više uvrjedljivih riječi i prijetnji upućenih njenoj djeci uzeo aluminijski držač od džogera i istim je udario jednom u predjelu glave, iznad čela. Nakon što je udario tom šipkom zadao joj je više udaraca otvorenim šakama i pesnicama. Iskaz oštećene potvrđuje se medicinskom dokumentacijom na ime oštećene i nalazom i mišljenjem vještaka medicinske struke N</span><span class="span2">.</span><span class="span2"> R</span><span class="span2">.</span><span class="span2">, koji je sud prihvatio kao jasan i stručan. Vještak je opisao sve povrede iz medicinske dokumentacije, navodeći da je oštećena zadobila zbirno posmatrano tešku tjelesnu povredu i to : otok i krvni podliv nosa, krvni podlivi kapaka oba oka i dvije razderine u predjelu lica, praćene prelomom nosnih kostiju sa pomjeranjem koštanih ulomaka, za koje je kaveo da su posledica dejstva najmanje jednog udarca, a najviše tri udarca, tipično pesnicom, razderinu u čeono-tjemenom predjelu, koja je posledica dejstva moguće i drške od džogera ili za to nekim drugim pogodnim oruđem, krvni podlivi u predjelu lijeve podlaktice, lijevog nadlana i prstiju lijeve šake, koji su kao tzv “odbrambene povrede” posledica udarca, moguće drškom od džogera, pesnicom, ili za to nekim drugim pogodnim oruđem, oguljotine, sitne razderine u predjelu lijeve podlaktice, lijevog nadlana i prstiju lijeve šake, koji su mogli nastati grebanjem noktima prilikom povlačenja, čupanja, guranja i sl i krvni podliv u predjelu lijeve ušne školjke, koji je posledica udarca, tipično pesnicom i krvni podliv u predjelu spoljašnje strane lijeve butine, koji je posledica udarca, moguće nogom ili za to nekim drugim pogodnim oruđem. </span>
</li>
<p>&nbsp;</p>
<li>
<span class="span2">Dakle, iskaz oštećene potvrđuje se nalazom i mišljenjem vještaka medicinske struke, koji je detaljno opisao povrede, mehanizam njihovog nanošenja i sredstva koja su mogla dovesti do nanošenja povreda. </span>
</li>
<p>&nbsp;</p>
<li>
<span class="span2">Okrivljeni je krivično djelo izvršio postupajući sa direktnim umišljajem. Okrivljeni je u vrijeme kada je izvršio krivično djelo bio uračunljiv, jer je iz nalaza i mišljenja sudskog vještaka neuropsihijatra </span><span class="span2">G. Ž.</span><span class="span2">, koji je sud prihvatio kao jasan i stručan, sud utvrdio da su sposobnosti okrivljenog da shvati značaj svoga djela i mogućnost upravljanja postupcima bili smanjeni, ali ne bitno, a cijeneći dugogodišnje dejstvo narkotika. </span>
</li>
<p>&nbsp;</p>
<li>
<span class="span2">Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42  Krivičnog zakonika. Od olakšavajućih okolnosti sud je cijenio da se oštećena nije pridružila krivičnom gonjenju. Od otežavajućih okolnosti na strani okrivljenog sud je cijenio raniji život jer je osuđivan presudama : Opštinskog suda u Čačku od 29.06.2004. godine, zbog krivičnog djela teško djelo protiv bezbjednosti javnog saobraćaja iz čl. 201 st.4 u vezi čl. 195 st.3 u vezi st.1 KZ, na kaznu zatvora u trajanju od deset mjeseci, Opštinskog suda u Čačku od 06.12.2004. godine, zbog krivičnog djela nasilje u porodici iz čl. 118 a, stav 2 KZ, na kaznu zatvora u trajanju od 1 mjesec, Opštinskog suda u Čačku od 09.06.2006. godine, zbog krivičnog djela teško djelo protiv bezbjednosti javnog saobraćaja iz čl. 201 st.3 u vezi čl. 195 st.3 u vezi st.1 KZ, novčanom kaznom u iznosu od 1.500,00 dinara, Opštinskog suda u Čačku od 25.12.2006. godine, zbog krivičnog djela nasilje u porodici iz čl. 194, stav 1 KZ, na kaznu zatvora u trajanju od 2 mjeseca i Okružnog suda u Čačku od 17.09.2009. godine, zbog krivičnog neovlašćena proizvodnja, držanje i stavljanje u promet opojnih droga iz čl.246 st.1.KZ na kaznu zatvora u trajanju od 3 godine. Okrivljeni se javlja kao višestruki povratnik u vršenju krivičnih djela. Za predmetno krivično djelo zaprijećena je kazna zatvora od 6 mjeseci do 5 godina. Sud je okrivljenog osudio na kaznu zatvora od 7 mjeseci, koja po ocjeni suda odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</li>
<p>&nbsp;</p>
<li>
<span class="span2">Okrivljeni je na izdržavanje kazne zatvora upućen prije pravosnažnosti, zbog opasnosti od bjekstva, o čemu je odlučeno rješenjem od 08.05.2017. godine. Na osnovu čl. 51 Krivičnog zakonika, u kaznu zatvora okrivljenom se uračunava vrijeme provedeno u pritvoru od 28.01.2017. godine, pa nadalje. </span>
</li>
<p>&nbsp;</p>
<li>
<span class="span2">Kako oštećena nije postavila imovinskopravni zahtjev, sud o istom nije odlučivao. </span>
</li>
<p>&nbsp;</p>
<li>
<span class="span2">Sud je okrivljenom izrekao mjeru bezbjednosti obaveznog liječenja narkomana. Članom 71 st.1 Krivičnog zakonika propisano je da će sud učiniocu koji je učinio krivično djelo usled zavisnosti od upotrebe opojnih droga i kod kojeg postoji ozbiljna opasnost da će usled ove zavisnosti i dalje da vrši krivična djela, izreći obavezno liječenje. U nalazu i mišljenju vještaka psihijatra </span><span class="span2">G. Ž.</span><span class="span2"> od 13.02.2017. godine navedeno je daje prema okrivljenom sa medicinske strane potrebno primijeniti mjeru bezbjednosti obaveznog liječenja od zavisnosti o heroinu iz preventivnih i medicinskih razloga, da slična djela eventualno više ne bi vršio u budućnosti, odnosno da bi se otklonila ta ozbiljna društvena opasnost, predlažem da se mjera provede u odgovarajućoj zdravstvenoj ustanovi. Ista se može provesti u nadležnom Domu zdravlja na slobodi ili u penalnim uslovima (ZIKS) sa povremenim kontrolama psihijatra, a shodno stavu tužilaštva i uobičajene tužilačke prakse. Sud je prihvatajući mišljenje vještaka okrivljenom izrekao navedenu mjeru bezbjednosti koja će se sprovesti u Zavodu za izvršenje krivičnih sankcija, a nakon isteka kazne u nadležnom Domu zdravlja u Republici S</span><span class="span2">.</span><span class="span2">. Mjera bezbjednosti će trajati dok bude postojala potreba za liječenjem, a liječenje ne može trajati duže od 3 godine. </span>
</li>
<p>&nbsp;</p>
<li>
<span class="span2">Odluka o troškovima krivičnog postupka zasniva se na odredbi čl. 229 ZKP, a ista se odnosi na troškove medicinskog vještačenja u iznosu od 60,50 €, troškove psihijatrijskog vještačenja u iznosu od 137,50 i troškove rada suda koji su određeni prema trajanju, složenosti krivičnog postupka i imovinskim prilikama okrivljenog. O troškovima branioca po službenoj dužnosti sud će odlučiti rješenjem nakon dostavljanja troškovnika. </span>
</li>
<p>&nbsp;</p>
<li>
<span class="span2">Na osnovu izloženog odlučeno je kao u izreci presude</span>
</li>
<p>&nbsp;</p>
<li style="text-align:center;">
<span class="span1">       OSNOVNI SUD U BARU</span>
</li>
<p>
<span class="span3">                                                     Dana 08.05.2017. godine</span>
</p>
<p>&nbsp;</p>
<li>
<span class="span1">     Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">       </span><span class="span1"></span><span class="span1">             S U D I J A</span>
</li>
<li>
<span class="span1">   Milijana Minić </span><span class="span1"></span><span class="span1"></span><span class="span1">               </span><span class="span1"></span><span class="span1">                 Goran Šćepanović</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:</span><span class="span2"> Protiv ove presude može se </span>
</li>
<li>
<span class="span2">izonaviti žalba Višem sudu u Podgorici u roku od</span>
</li>
<li>
<span class="span2">8  dana od dana prijema pismenog otpravka.</span>
</li>
<li>
<span class="span2">Žalba se predaje ovom sudu u dva primjerka.</span>
</li>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.300/14</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom predmetu protiv okrivljenog D. D., iz P., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, odlučujući po optužnom predlogu ODT-a Podgorica Kt.br.482/14 od 28.04.2014. godine, kojeg je na glavnom pretresu zastupala Jaganjac Julija, savjetnik na radu kod ODT-a Podgorica, nakon glavnog i javnog pretresa održanog dana 12.09.2014 godine u prisustvu zastupnika optužbe i okrivljenog, istog dana donio je i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">D. D., JMBG ..., od oca N. i majke B., rodjene K., rodjen ... godine u C., nastanjen u P., ul. ..., neoženjen, bez djece, završio srednju hemijsku školu, zaposlen u AD "I.", lošeg imovnog stanja, ranije neosudjivan,</span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 16.10.2013 godine, oko 13,30 časova, u Podgorici, u ul. Stanka Dragojevića, nepridržavajući se saobraćajnih propisa iz čl. 16 ZOBS-a na putevima, ugrozio saobraćaj i doveo u opasnost život i tijelo ljudi, na način što upravljajući vozilom marke "VW." reg. oznaka  ..., lijevom saobraćajnom trakom desne kolovozne trake iz pravca Bulevara Svetog Petra Cetinjskog, nije držao na takvom odstojanju vozilo kada se kretao iza vozila marke "VW ." reg. oznaka ..., kojim je upravljao oštećeni D. I., a koji je zaustavio vozilo kako bi propustio pješaka, pri čemu je bio svjestan da ovako nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći, usljed čega je došlo do kontakta prednjeg dijela vozila "VW." i zadnjeg dijela vozila "VW." kojom prilikom su oštećeni D. I. i A. P. zadobili laku tjelesnu povredu u vidu istegnuća vratnog dijela kičmenog stuba, </span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje javnog saobraćaja iz člana 339 st. 3 u vezi st. 1 Krivičnog zakonika,</span>
</p>
<p>&nbsp;</p>
<p>
<span class="span1">- pa mu Sud, primjenom citiranog zakonskog propisa, te članova 3, 4, 5, 13, 16, 32, 33, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku i z r i č e,</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 30 (trideset) dana i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka, uplati na račun budžetskih sredstava Crne Gore iznos od 148,50 € (stotinučetrdesetosameura pedesetcenti), kao i iznos od 50,00 € (pedeseteura) na ime sudskog paušala, sve prednje </span><span class="span1">u roku od 15 (petnaest) dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT Podgorica Kt.br. 482/14 od 28.04.2014. godine, kojeg je na glavnom pretresu zastupala Jaganjac Julija, savjetnik na radu kod ODT-a Podgorica, okrivljenom D. D. stavljeno je na teret da je izvršio krivično djelo ugrožavanje javnog saobraćaja iz člana 339 st. 3 u vezi st. 1 Krivičnog zakonika. </span>
</p>
<p>&nbsp;</p>
<p>
<span class="span1">Zastupnik optužbe je prije davanja završne riječi precizirala dispozitiv optužnog akta na način kako je to predstavljeno izrekom ove presude, a u završnoj riječi ostala pri tako preciziranom optužnom predlogu i predložila sudu da okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span class="span1">Okrivljeni je u odbrani na glavnom pretresu naveo da je predmetnog dana upravljao svojim vozilom marke "P." registarskih oznaka ..., ulicom Stanka Dragojevića, iz pravca mosta Blaža Jovanovića, odnosno Bulevara Svetog Petra Cetinjskog. Istakao je da je sa njim u vozilu pozadi bilo dijete njegove sestre, da se sjeća da je bilo jako loše vrijeme, te da se kretao brzinom ne većom od 50 km/h. Napomenuo je da se, kada je došao prije Pozorišta, kod pješačkog prelaza jedno vozilo naglo zaustavilo zbog  toga što je pješak bez kišobrana pretrčavao preko pješačkog prelaza, da je pokušao da zaustavi kočenjem auto, ali da nije mogao izbjeći kontakt sa tim vozilom koje je ispred njega naglo zakočilo, pa je prednjim dijelom svog vozila udario u zadnji dio vozila marke "G.". Dalje je naveo da prilikom predmetnog dogadjaja nije bilo nikakve štete, da je u blizini bila patrola policije koja je i prijavila odnosni dogadjaj. Pojasnio je da su lica iz "G." a radilo se o jednom D. i jednom Italijanu bili u Urgentnom bloku, te da je on svo vrijeme sa njima bio tamo. Istakao je da je vozač B kategorije 25 godina i da je predmetnog dana padala kiša. </span>
</p>
<p>&nbsp;</p>
<p>
<span class="span1">U završnoj riječi okrivljeni je ostao pri navodima odbrane, navodeći da mu je žao što je uopšte došlo do predmetne nezgode, te da se sve odigralo onako kako je on to naveo. </span>
</p>
<p>&nbsp;</p>
<p>
<span class="span1">Sud je u dokaznom postupku: pročitao zapisnik o uviđaju Uprave policije PJ Podgorica br. 1361/2013 od 16.10.2013. godine, pročitao medicinsku dokumentaciju izdatu na ime oštećenih D. I. i E. P.,  pročitao nalaz i mišljenje sudskog vještaka saobraćajne struke Savićević Darka od 04.02.2014 godine, pročitao nalaz i mišljenje sudskog vještaka medicinske struke dr. Šoć Miodraga od 21.02.2014 godine, pročitao izvod iz KE za okrivljenog izdat od Ministarstva pravde Crne Gore pod br. ... od 16.07.2014 godine.</span>
</p>
<p>
<span class="span1">Sud nije provodio dokaze saslušanja svjedoka - oštećenih D. I. i E. P., obzirom da se radi o licima koja su iz Republike Hrvatske, pa bi njihovo saslušanje bilo vodilo odugovlačenju postupka, a imajući u vidu činjenicu da je i zastupnik optužbe odustao od provodjenja dokaza njihovim saslušanjem. </span>
</p>
<p>&nbsp;</p>
<p>
<span class="span1">Sledstveno izloženom, a na osnovu rezultata cjelokupne dokazne gradje, Ovaj sud nalazi da činjenični navodi optužnog predloga imaju pouzdano uporište u svim provedenim dokazima tokom postupka, sa kojih razloga je Sud najprije utvrdio krivicu okrivljenog, a potom vrednujući prirodu i značaj olakšavajućih i otežavajućih okolnosti, istom izrekao krivičnu sankciju kao u dispozitivu presude.  </span>
</p>
<p>&nbsp;</p>
<p>
<span class="span1">Iz zapisnika o uviđaju Uprave policije PJ Podgorica br. 1361/2013 od 16.10.2013 godine, proizilazi da se dana 16.10.2013 godine oko 13,30 časova, u Podgorici, u ul. Stanka Dragojevića, neposredno prije raskrsnice sa ul. Vučedolskom dogodio medjusobni sudar vozila u pokretu pri uporednoj vožnji u kojem su učestvovali D. D., kao vozač vozila "VW </span><span class="span1">." reg. oznaka ... i D. I. , kao vozač vozila "VW." reg. oznaka ... Lice mjesta saobraćajne nezgode je Bulevar Stanka Dragojevića, tačnije neposredno prije raskrsnice sa ulicom Vučedolskom, gledano iz pravca ulice Bulevara Svetog Petra Cetinjskog. Kolovozni zastor Bulevara Svetog Petra Cetinjskog, na mjestu gdje se dogodila saobraćajna nezgoda je asfaltni, oivičen zamljanom površinom, podijeljen na dvije kolovozne trake koje su uzdužnim isprekidanim linijama podijeljene na po dvije saobraćajne trake. Dalje proizilazi da je vozilo ... zatečeno u lijevoj saobraćajnoj traci desne kolovozne trake Bulevara Stanka Dragojevića, ispred vozila ..., prednjim točkovima na pješačkom prelazu, prednjim dijelom okrenuto u pravcu ul. Bulevara Ivana Crnojevića gledano iz pravca ul. Bul. Svetog Petra Cetinjskog. Vozilo ... zatečeno je u lijevoj saobraćajnoj traci desne kolovozne trake Bulevara Stanka Dragojevića, iza vozila ..., prednjim dijelom okrenuto u pravcu Bulevara Ivana Crnojevića, gledano iz pravca Bulevara Svetog Petra Cetinjskog. Nadalje proizilazi da su od materijalnih tragova na licu mjesta zatečeni tragovi laka i stakla skoncentrisani iza vozila ... ispred vozila  .... </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke Savićević Darka od 04.02.2014 godine, proizilazi da se dana 16.10.2013 godine u 13,30 časova na Bulevaru Stanka Dragojevića dogodila saobraćajna nezgoda u kojoj su učestvovali D. D., koji je upravljao pmv "VW ." reg. oznaka ... i D. I., koji je upravljao pmv "VW." reg. oznaka ..., kao i A. P., kao putnik u pmv "VW." ... Dalje proizilazi da je do kontakta došlo na način što je vozilo "VW." reg. oznaka ... prednjim čeonim, ..., usljed čega se vozilo "VW." reg. oznaka ... odbija unaprijed. Nadalje proizilazi da je vještak mišljenja da je vozilo "VW." reg. oznaka ..., neposredno prije kontakta posjedovalo veoma malu brzinu, odnosno nalazilo se zaustavljeno, ili na kraju puta zaustavljanja, dok je brzina vozila "VW ." ..., neposredno prije kontakta bila oko 29,50 km/h. Opasna situacija nastala je na način što vozač vozila "VW." reg. oznaka ..., nije objektivno procijenio saobraćajnu situaciju i činjenicu da se u saobraćajnoj traci kojom se kretao vozilom, nalazi vozilo koje se kreće znatno manjom brzinom, odnosno nalazi u fazi zaustavljanja. Dalje proizilazi da je vozač vozila "VW ." reg. oznaka ..., upravljao vozilom brzinom od oko 29,50 km/h, pri kojoj je imao vremensko - prostornih mogućnosti da na vrijeme uoči vozilo "VW." reg. oznaka ..., aktivira radnu kočnicu i blagovremeno brzinu kretanja prilagodi saobraćajnoj situaciji, što nije uradio, i usljed čega je došlo do sustizanja, a zatim i naleta na vozilo "VW." reg. oznaka ..., pa ovakav način upravljanja vozilom od strane vozača vozila "VW ." reg. oznaka ..., tj. vožnja na nebezbjednoj udaljenosti pri kretanju u istom smjeru ili subjektivna greška vozača (odsustvo pažnje, pogrešna procjena saobraćajne situacije, kašnjenje u reakciji...), predstavlja grešku u upravljanju vozilom i osnovni je i jedini uzrok nastanka predmetne saobraćajne nezgode. Vozač vozila "VW." reg. oznaka ... iz saobraćajnih razloga usporio je kretanje vozila bez nagle promjene brzine, a u konkretnim saobraćajnim uslovima nije imao vremensko - prostornih mogućnosti da bilo kojom reakcijom na komande vozila pokuša izbjeći kontakt, pa u načinu upravljanja vozilom vozača vozila "VW." reg. oznaka  ... nema elemenata koji bi bili u uzročnoj vezi sa nastankom predmetne saobraćajne nezgode. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr. Miodraga Šoća sa medicinskom dokumentacijom izdatom na ime oštećenih D. I. i  E. P., proizilazi da je u saobraćajnoj nezgodi A. P. zadobio istegnuće (napetost) vratnog dijela kičmenog stuba, da je navedena potreba posljedica dejstva tupog, teškog i zamahnutog mehaničkog orudja, mehanizmom naglog i iznenadnog pokretanja glave i vrata u smjeru naprijed - nazad, i u vrijeme nanošenja predstavlja laku tjelesnu povredu. Dalje proizilazi da je u odnosnoj saobraćajnoj nezgodi D. I. zadobio istegnuće (napetost) vratnog dijela kičmenog stuba, da je navedena potreba posljedica dejstva tupog, teškog i zamahnutog mehaničkog orudja, mehanizmom naglog i iznenadnog pokretanja glave i vrata u smjeru naprijed - nazad, i u vrijeme nanošenja predstavlja laku tjelesnu povredu.</span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog izdatog od Ministarstva pravde Crne Gore pod br. ... od 16.07.2014 godine proizilazi da je isti ranije neosudjivan. </span>
</p>
<p>&nbsp;</p>
<p>
<span class="span1">Član 16 ZOBS-a na putevima propisuje da je vozač dužan da, s obzirom na brzinu kretanja vozila i druge okolnosti saobraćaja, vozilo drži na takvom odstojanju i rastojanju od drugih vozila, odnosno učesnika u saobraćaju da ne izaziva opasnost i ne ometa druga učesnike u saobraćaju.</span>
</p>
<p>
<span class="span1">Tokom postupka je utvrdjeno da se okrivljeni D. D. nije pridržavao naprijed citiranog saobraćajnog propisa, već je dana 16.10.2013 godine, oko 13,30 časova, u Podgorici, u ul. Stanka Dragojevića, ugrozio saobraćaj i doveo u opasnost život i tijelo ljudi, na način što upravljajući vozilom marke "VW." reg. oznaka  ..., lijevom saobraćajnom trakom desne kolovozne trake iz pravca Bulevara Svetog Petra Cetinjskog, nije držao na takvom odstojanju vozilo kada se kretao iza vozila marke "VW." reg. oznaka ..., kojim je upravljao oštećeni D. I., a koji je zaustavio vozilo kako bi propustio pješaka, usljed čega je došlo do kontakta prednjeg dijela vozila "VW." i zadnjeg dijela vozila "VW." kojom prilikom su oštećeni D. I. i A. P. zadobili laku tjelesnu povredu u vidu istegnuća vratnog dijela kičmenog stuba. </span>
</p>
<p>&nbsp;</p>
<p>
<span class="span1">Okrivljeni D. D. nije sporio da je predmetnog dana upravljao vozilom marke "P." reg. oznaka ... ulicom Stanka Dragojevića iz pravca mosta Blaža Jovanovića, te da se kretao brzinom ne većom od 50 km/h. Pojasnio je da se neposredno prije Pozorišta, kod pješačkog prelaza jedno vozilo naglo zaustavilo, da je on pokušao da kočenjem zaustavi auto, da to nije uspio, pa je prednjim dijelom svog vozila udario u zadnji dio vozila marke "G.". Ovakvi navodi odbrane okrivljenog osnaženi su nalazom i mišljenjem vještaka saobraćajne struke koji je vršeći vremensko - prostornu analizu našao da je način upravljanja vozilom od strane vozača vozila VW "P." reg. oznaka ..., dakle upravo okrivljenog D. D., i njegova vožnja na nebezbjednoj udaljenosti pri kretanju u istom smjeru, ili njegova subjektivna greška osnovni i jedini uzrok nastanka predmetne saobraćajne nezgode, dok na strani vozača vozila "VW G." reg. oznaka ... nije bilo elemenata koji su u uzročnoj vezi sa nastankom odnosne saobraćajne nezgode, a koji nalaz i mišljenje vještaka saobraćajne struke je Sud u cjelosti prihvatio, cijenio ga stručnim, jasnim, preciznim i zasnovanim na pravilima struke. </span>
</p>
<p>&nbsp;</p>
<p>
<span class="span1">Da su oštećeni D. I. i A. P., u predmetnoj saobraćajnoj nezgodi zadobili tjelesne povrede u vidu istegnuća vratnog dijela kičmenog stuba koje povrede su kod oba oštećena posljedica dejstva tupog, teškog i zamahnutog mehaničkog orudja, mehanizmom naglog i iznenadnog pokretanja glave i vrata u smjeru naprijed - nazad, Sud je utvrdio iz nalaza i mišljenja vještaka medicinske struke kojeg je Sud u svemu prihvatio, te isti cijenio stručnim, jasnim, preciznim i zasnovanim na pravilima medicinske struke i nauke. </span>
</p>
<p>&nbsp;</p>
<p>
<span class="span1">Pravno kvalifikujući utvrdjeno činjenično stanje Ovaj sud nalazi da su se u radnjama okrivljenog D. D. ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, pa je okrivljeni i u odnosu na osnovno djelo, i u odnosu na posljedicu manifestovanu u zadobijanju lakih tjelesnih povreda kod oštećenih Dragović Igora i Augeno Patricija, postupao sa svjesnim nehatom kao oblikom krivice, obzirom da je bio svjestan da nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći. </span>
</p>
<p>&nbsp;</p>
<p>
<span class="span1">Vrednujući sve okolnosti iz čl. 42 Krivičnog zakonika, koje su od uticaja da kazna bude manja ili veća, Sud je u odsustvu otežavajućih okolnosti, kao olakšavajuće okolnosti na strani okrivljenog cijenio njegove imovinske prilike, odnosno loše imovno stanje, a posebno njegovu raniju neosudjivanost koja ukazuje da se ne radi o osobi koja je sklona vršenju krivičnih djela, pa je Sud, imajući u vidu navedene okolnosti i njihov medjusobni </span><span class="span1">odnos, okrivljenom utvrdio kaznu zatvora u trajanju od 30 dana, a zatim nalazeći da, radi krivično - pravne zaštite, nije neophodno da naprijed utvrdjenu kaznu zatvora i efektivno izdržava, istu uslovio sa rokom probacije u trajanju od jedne godine, čime će se u cjelosti ostvariti svrha propisivanja i izricanja uslovne osude iz čl. 52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. </span>
</p>
<p>&nbsp;</p>
<p>
<span class="span1">Odluku o troškovima Sud je donio primjenom čl. 226, 227 i 229 Zakonika o krivičnom postupku, i obavezao okrivljenog da na račun budžetskih sredstava Crne Gore, na ime troškova krivičnog postupka uplati ukupan iznos od 148,50 €, koji troškovi se odnose na vještačenje po vještaku saobraćajne struke u iznosu od 82,50 € i troškove po vještaku medicinske struke u iznosu od 66,00 €, dok je paušal u iznosu od 50,00 € odmjeren shodno dužini trajanja postupka, složenosti predmeta i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci ove presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 12.09.2014 godine</span>
</p>
<p>
<span class="span1"></span>
</p>
<p>
<span class="span1">    ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Valentina Vukašinović</span><span class="span1"></span><span class="span1"></span><span class="span1"></span><span class="span1">Larisa Mijušković Stamatović </span>
</p>
<p>&nbsp;</p>
<p>
<span class="span1">DN-a:</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p style="text-align:center;">
<span class="span1">SUDIJA,</span>
</p>
<p style="text-align:center;">
<span class="span1">________________________</span>
</p>
<p>
<span class="span1">Postupljeno dana_____________</span>
</p>
<p>
<span class="span1">Namještenik________________</span><span class="span1">_</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
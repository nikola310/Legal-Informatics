<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:R;}
.s3{font-family:R;font-weight:bold;color:black;}
.s4{font-family:R;color:black;}
.s5{font-family:Times New Roman;color:black;}
.s6{color:black;}
.s7{color:black;vertical-align:super;font-size:smaller;}
.s8{font-weight:bold;color:black;}
.s9{font-family:Times New Roman;font-size:12pt;color:black;}
.s10{font-family:Times New Roman;font-weight:bold;color:black;}
.s11{font-size:12pt;color:black;}
.s12{font-family:Times;font-size:13pt;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times;font-size:13pt;}
.p3{text-indent:0.5in;text-align:justify;hyphenate:auto;font-family:Times;font-size:13pt;}
.p4{text-align:center;hyphenate:auto;font-family:R;font-size:13pt;}
.p5{text-align:start;hyphenate:auto;font-family:Times New Roman;font-size:13pt;}
.p6{text-indent:0.5in;margin-left:2.0in;margin-top:0.06944445in;margin-bottom:0.06944445in;text-align:justify;hyphenate:auto;font-family:Times;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-align:justify;hyphenate:auto;font-family:R;font-size:13pt;}
.p10{text-align:center;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.625in;margin-left:1.875in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.625in;margin-left:1.875in;text-align:start;hyphenate:auto;font-family:Times New Roman;font-size:13pt;}
.p14{text-indent:0.375in;text-align:justify;hyphenate:auto;font-family:R;font-size:13pt;}
.p15{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p16{text-indent:0.5in;margin-left:-0.125in;text-align:justify;hyphenate:auto;font-family:R;font-size:13pt;}
.p17{text-align:start;hyphenate:auto;font-family:Times;font-size:13pt;}
.p18{text-indent:0.5in;text-align:justify;hyphenate:auto;font-family:R;font-size:13pt;}
.p19{text-align:justify;hyphenate:auto;font-family:Times;font-size:13pt;}
.p20{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p21{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p22{text-align:justify;hyphenate:auto;font-family:Courier New;font-size:10pt;}
.p23{text-indent:0.5in;text-align:center;hyphenate:auto;font-family:Times New Roman;font-size:13pt;}
.p24{text-align:start;hyphenate:auto;font-family:R;font-size:13pt;}
.p25{text-indent:0.5in;text-align:justify;hyphenate:auto;font-family:R;font-size:12pt;}
.p26{text-align:start;hyphenate:auto;font-family:R;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">  K. br.  128/11</span>
</p>
<p class="p2"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">Đ. M.</span><span class="s2">, zbog krivičnog djela šumska krađa iz čl. 324 st.2 u vezi st.1 Krivičnog zakonika</span><span>, po optužnom predlogu Osnovnog državnog tužilaštva u Baru Kt.br. 598/10 od 20.04.2011. godine, nakon održanog glavnog, javnog pretresa u prisustvu zastupnika optužbe savjetnika Osnovnog državnog tužilaštva C.A. i okrivljenog, dana 07.07.2011. godine donio je i javno objavio</span>
</p>
<p class="p4"></p>
<p class="p4">
<span class="s1">P R E S U D U</span>
</p>
<p class="p4"></p>
<p class="p3">
<span>Okrivljeni </span><span class="s3">Đ. M.</span><span class="s4"> </span><span class="s5">od oca D. i majke J. rođene P., rođen ... godine u B., sa prebivalištem u B. naselje P. bb, pismen, završio srednju školu, nezaposlen, oženjen, otac dvoje maloljetne djece, lošeg imovnog stanja, neosuđivan;</span>
</p>
<p class="p5"></p>
<p class="p6">
<span class="s1">      K r i v  j e :</span>
</p>
<p class="p7">
<span class="s6">Dana 06.11.2010. godine, na lokalitetu Sutorman - Gazdinska jedinica Rumija, Opština Bar, u državnoj šumi kojom gazduje oštećena Uprava za šume Pljevlja - Područna jedinica Kotor - Ispostava Bar, radi krađe oborio 30 stabala lišćara - hrasta, u ukupnoj količini od 6,36 m</span><span class="s7">3</span><span class="s6">.</span>
</p>
<p class="p8"></p>
<p class="p7">
<span class="s6">-čime je učinio krivično djelo - </span><span class="s8">šumska krađa iz čl. 324. st.2. u vezi st. 1. Krivičnog zakonika.</span>
</p>
<p class="p7"></p>
<p class="p9">
<span>         pa mu sud primjenom čl. 4, 32, 36, 39, 42, 45, 46, 52, 53 i 54 </span><span class="s6">Krivičnog zakonika</span><span> i čl. 359, 360 i 364  ZKP-a,  izriče </span>
</p>
<p class="p9"></p>
<p class="p10">
<span class="s1">USLOVNU OSUDU</span>
</p>
<p class="p5">
<span>        </span>
</p>
<p class="p8">
<span>          Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti, ne učini novo krivično djelo, i </span>
</p>
<p class="p11">
<span> </span>
</p>
<p class="p12">
<span class="s1">O S U Đ U J E</span>
</p>
<p class="p13"></p>
<p class="p14">
<span>Na </span><span class="s6">novčanu kaznu u iznosu od 600,00 € (šest stotina Eura), koju kaznu je dužan da plati u roku od 30 dana od dana pravosnažnosti presude, pod prijetnjom izvršenja, kao sporednu kaznu. </span>
</p>
<p class="p15"></p>
<p class="p15">
<span>	         Ukoliko se novčana kazna ne bude mogla naplatiti ni prinudnim putem ista će se izvršiti tako što će se za svakih započetih 25,00 € novčane kazne odrediti jedan dan zatvora. </span>
</p>
<p class="p16"></p>
<p class="p16">
<span>Okrivljeni je dužan da</span><span class="s1"> </span><span>na ime imovinsko pravnog zahtjeva u vidu naknade štete oštećenoj Upravi za šume Pljevlja, Ispostavi Bar isplati iznos od 59,52 €. Za višak imovinsko pravnog zahtjeva preko dosuđenog oštećeno preduzeće se upućuje na parnični postupak.</span>
</p>
<p class="p3"></p>
<p class="p11">
<span>Okrivljeni je dužan da plati troškove krivičnog postupka u iznosu od 70,00 € u roku od 15 dana od dana pravosnažnosti pod prijetnjom izvršenja.</span>
</p>
<p class="p2"></p>
<p class="p2"></p>
<p class="p2">
<span class="s1">O b r a z l o ž e n j e</span>
</p>
<p class="p2"></p>
<p class="p17"></p>
<p class="p3">
<span>Optužnim predlogom Osnovnog državnog tužilaštva u Baru Kt.br. 598/10 od 20.04.2011. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p18"></p>
<p class="p18">
<span class="s6">Okrivljeni je u svojoj odbrani izjavio da </span><span class="s9">je tačno da je on dana 06.11.2010. godine, bio na lokalitetu Sutorrnan, preciznije, na mjestu udaljenom jedno kilometar od objekta „Sušara“. Sa njim je bio njegov komšija K. R., koji mu je pomagao da prikupi za ogrjev vrhove - grane koje su bile već odsječene. Radilo se o količini koja može da stane u prikolici za auta, što bi bilo maksimalno pola metra drva. Šuma u kojoj je kupio te grane se nalazi u vlasništvu države. U jednom momentu došli su radnici Uprave za šume, koji su ga optužili da je on posjekao je grane, što svakako nije tačno. Isti su ga natjerali da potpiše dva papira, od kojih je jedan bio zapisnik, a ni jedan ni drugi nisu bili ispunjeni u njegovom prisustvu. Insistirao je da isti „zaplijene“ grane koje je prikupio, a koje su se nalazile pored puta, kako bi utvrdili količinu istih, što su oni odbili, pa su mu rekli da ostavi drva i da ide kući. Naglašava da on nije obarao stabla, a svakako ne u količini od 30 komada stabala, kako je to navedeno u zapisniku. Toga dana on sa sobom nije imao nikakvo sredstvo šegu ili slično, čime bi mogao tako nešto učiniti. Sa sobom je jedino nosio sjekiru, kako bi grane lakše utovario u prikolicu, te sa istih makao lišće. Dodaje i to da je on nezaposlen, kao i njegova supruga, te da su podstanari, da nemaju nikakva primanja, a da izdržavaju dvoje maloljetne djece. Drva koja je prikupljao su mu bila potreban za ogrjev. </span>
</p>
<p class="p18"></p>
<p class="p19">
<span>	U dokaznom postupku saslušani su svjedoci Š. D. i B.I., </span><span class="s4">pročitani su : zapisnik  čuvara šuma o izvršenom pregledu Uprave šume Pljevlja Ispostava Bar od 6.11.2010. godine, obračun posječene drvne mase od 8.11.2010. godine, izvod iz kaznene evidencije na ime okrivljenog UP PJ B. br. 03/3-245-8026 od 24.12.2010. godine i dopis Uprave za šume Pljevlja Ispostave Bar br.249 od 22.11.2010. godine. </span>
</p>
<p class="p18"></p>
<p class="p18">
<span>Svjedok </span><span class="s10">Š. D. </span><span class="s5">je izjavio da</span><span class="s10"> </span><span class="s5">je sa kolegom B. I., u večernjim časovima, vršeći redovnu kontrolu u gazdinskoj jedinici Rumija Bar, lokalitet Sutorman, Đ. M. uhvaćen na licu mjesta, u bespravnoj radnji, vršeći utovar prethodno posječenog drveta. Ukupno posječenog stabala je 30 komada, što iznosi drvne mase 6,36 m kubnih drvne mase. Na pitanje da li posjeduje paprilogiju od strane Uprave za šume ili odobrenje za sječu, imenovani je odgovorio da ne posjeduje što je i ovjerio svojeručno svojim potpisom na zapisniku. Radi se o državnoj šumi sa kojom gazduje Uprava za šume Pljevlja ispostava Bar. Sastavili su zapisnik, i podnijeli Osnovnom državnom tužilaštvu krivičnu prijavu. Na glavnom pretresu je dodao da </span><span class="s6">su okrivljenog zatekli da u prikolicu za vozilo utovara drva i tom prilikom on je tek počeo da tovari drva. Oni su okrivljenog zatekli u noćnim uslovima oko 19,30 časova, nisu mogli da dobro vide sve detalje, ali među tim drvima bilo je i grana, a na pitanje odakle mu ova drva Đ., koga inače prvi put zatiče na tom reonu im je saopštio da je ta drva ubrao na jednom mjestu ispod puta, ne navodeći kada je to uradio i nakon toga on je otišao i zapamtio mjesto koje mu je on lično pokazao, ali zbog noćnih uslova on nije mogao da izvrši kontrolu u to vrijeme, već je došao sledeći dan i na tom mjestu je izvršio pregled i konstatovao koliko je stabala posječeno i u kojoj količini. Đ. te večeri nije imao motornu testeru. Na tom lokalitetu posječena su hrastova stabla. Đ. je ove večeri tvrdio da je posjekao samo količinu koju su oni pronašli, ali da li je on posjekao ostala stabla koja je sledećeg dana utvrdio, on ne može da tvrdi. Kada je u pitanju količina drva koju je zatekao pored prikolice Đ.radilo se o količini od najviše 1 m3, a on je to procijenio odoka na osnovu iskustva.</span>
</p>
<p class="p9"></p>
<p class="p7">
<span class="s6">Svjedok </span><span class="s8">B. I.</span><span class="s6"> je izjavio da su u r</span><span class="s11">edovnoj kontroli dana 06.11.2010. godine, u gazdinskoj jedinici Rumija-Bar, lokalitet Sutorman, kolega Š. O. i on zatekli lice koje vrši utovar prethodno posječenih stabala. U razgovoru sa zatečenim licem saznali su da se radi o Đ. M., i da je isti ne posjeduje potrebnu dokumentaciju to jest odobrenje za sječu i transport drveta. Sačinili su zapisnik o zatečenom stanju u kojem su unijeli da je posječeno oko 30 komada stabala, te da se radi o drvnoj masi 6,36 m kubnih. Na glavnom pretresu je dodao da </span><span class="s4">su Š. i on su Đ. zatekli u večernjim satima oko 19,30 časova, bio je mrak i nisu mogli detaljno da sagledaju cijelu situaciju. Đ. je bio pored svoje prikolice koja se zakači za vozilo i u nju je tovario drva. Kada je u pitanju drvna masa na tom lokalitetu nema debelih stabala, a  među ovom količinom drveta bilo je i grana. Oni su pitali Đ. gdje je posjekao to drvo i on im je pokazao mjesto ispod puta koje oni nisu mogli da pregledaju zbog noćnih uslova. Sledećeg dana su došli  i izvršili pregled panjeva u tom dijelu koji im je Đ. pokazao i došli su do količine od 6,36 m3.  Kritične večeri Đ. nije posjedovao motornu ili neku drugu testeru, a količina koja se nalazila pored ove prikolice bila je  po slobodnoj procjeni najviše 1 m3 s obzirom da oni nisu mjerili tu količinu na način koji je propisan. Da li je Đ. izvršio sječu cjelokupne šume koju su sledećeg dana utvrdili on ne može da tvrdi. </span>
</p>
<p class="p5"></p>
<p class="p18">
<span class="s6">U zapisniku čuvara šuma o izvršenom pregledu Uprave šume Pljevlja Ispostava Bar od 6.11.2010. godine navedeno je da je okrivljeni dana 06.11.2010. godine izvršio obaranje 30 komada stabala ukupne drvne mase 6,36 m3, bez prethodnog odobrenja od strane Uprave za šume Ispostave Bar.  </span>
</p>
<p class="p18"></p>
<p class="p18">
<span class="s6">Iz obračuna posječene drvne mase od 8.11.2010. godine utvrđeno je da ukupno posječena drvna masa iznosi 6,36 m3.</span>
</p>
<p class="p18"></p>
<p class="p18">
<span class="s6">Iz izvoda iz kaznene evidencije na ime okrivljenog UP PJ B. br. 03/3-245-8026 od 24.12.2010. godine utvrđeno je da okrivljeni nije osuđivan. </span>
</p>
<p class="p18"></p>
<p class="p18">
<span class="s6"> Iz dopisa Uprave za šume Pljevlja Ispostave Bar br. 249 od 22.11.2010. godine utvrđeno je da odštetni cjenovnik iznosi 59,52 €, odnosno 6,36 m3, koji iznos se uvećava za 100 %  pa se dobija iznos od 119,04 €, na osnovu Pravilnika o određivanju naknade štete koju fizičko lice počini u društvenoj šumi.  </span>
</p>
<p class="p18"></p>
<p class="p18">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni je u svojoj odbrani izjavio da nije tačno da je  on ubrao količinu koja je označena u dispozitivu, da jeste zatečen da u svoju prikolicu tovari drva, ali da se radilo </span><span class="s9">granama koje su bile već odsječene. Sud je odbranu okrivljenog cijenio kao neosnovanu i kao pokušaj izbjegavanja krivice. </span>
</p>
<p class="p20"></p>
<p class="p20">
<span class="s6">Okrivljeni ima prebivalište u Baru u naselju Polje. Od strane radnika Uprave za šume zatečen je na brdu Sutorman, kod objekta „Sušara“. Taj objekat se nalazi na vrhu brda Sutorman, na sredini puta između Bara i Virpazara. To mjesto je više kilometara udaljeno od naselja Polje, koje je prigradsko naselje Bara. Okrivljeni na mjesto na kome je zatečen nije mogao doći slučajno, jer je brdo Sutorman obraslo šumom i okrivljeni je mogao grane pronaći i na putu do objekta „Sušara“. Okrivljeni je na licu mjesta zatečen u večernjim satima, pa ni iz tog razloga njegov dolazak na lice mjesta nije bio slučajan, već je okrivljeni došao na lice mjesta sa određenim ciljem, a to je utovar ranije posječenih stabala. Okrivljeni je svjedocima </span><span class="s12">Š. D. i B. I. pokazao mjesto na kome je brao drva, a sledećeg dana oni su otišli na to mjesto i izvršili popis ubranih stabala. Okrivljeni svjedocima nije saopštio da je na licu mjesta pronašao samo drva koja je tovario u prikolicu. Okrivljeni je drva tovario u prikolicu i sigurno je da svu količinu od 6,36 m3 nije mogao utovariti odjednom u prikolicu, međutim, okrivljeni je zatečen prilikom utovara količine koja je bila preostala na licu mjesta, a koju niko nije slučajno ubrao i ostavio na licu mjesta, na koju je okrivljeni po mraku, takođe slučajno naišao. Za količinu drveta koja je preostala na licu mjesta okrivljenom nije ni trebala motorna testera, već mu je za to bila dovoljna sjekira koju je imao sa sobom. Kada se dovede u vezu mjesto na kome je okrivljeni zatečen, doba dana, saopštavanje okrivljenog svjedocima tačnog mjesta na kome je ubrao drva i da su svjedoci Š.D. i B. I. tačno utvrdili količinu posječenog drveta, dolazi se do nesumnjivog zaključka da je sva drva na licu mjesta ubrao okrivljeni. </span>
</p>
<p class="p18"></p>
<p class="p18">
<span>Okrivljeni je 30</span><span class="s6"> stabala ukupne drvne mase 6,36 m3, koja je utvrđena iz zapisnika čuvara šuma o izvršenom pregledu i obračuna posječene drvne mase</span><span>,</span><span class="s6"> oborio radi krađe, </span><span>u cilju pribavljanja sebi protivpravne imovinske koristi. </span>
</p>
<p class="p18"></p>
<p class="p21">
<span>            Okrivljeni je krivično djelo učinio sa direktnim umišljajem jer je bio svjestan da sječe šumu u državnoj svojini, bez odobrenja za sječu, a utvrđena je i njegova namjera da pribavi sebi protivpravnu imovinsku korist.</span>
</p>
<p class="p18"></p>
<p class="p18">
<span>Odlučujući se za krivičnu sankciju prema okrivljenom sud je cijenio olakšavajuće i otežavajući okolnosti iz čl. 42  Krivičnog zakonika. Od olakšavajućih okolnosti sud je cijenio porodične prilike jer je okrivljeni oženjen, i otac dvoje maloljetne djece, i raniji život jer nije osuđivan. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. Sud je okrivljenog osudio na novčanu kaznu kao sporednu kaznu, koja je propisana za predmetno krivično djelo. Prilikom utvrđivanja imovinskih prilika okrivljenog sud je cijenio da je okrivljeni lice lošeg imovnog stanja, </span><span class="s6">podstanar, da su i on i njegova supruga nezaposleni. Kako je okrivljeni porodičan čovjek, lošeg imovnog stanja</span><span>, ocijenjeno je da će se novčanom kaznom ispod zakonskog minimuma postići svrha kažnjavanja, zbog čega je okrivljenom primjenom čl. 45 i 46 Krivičnog zakonika ublažena sporedna novčana kazna i izrečena mu novčana kazna u iznosu od 600,00 €. </span><span class="s6">Izrečena novčana kazna po ocjeni suda odgovara težini izvršenog krivičnog djela i krivici okrivljenog, kojom će se u potpunosti postići kažnjavanja, a neće uticati na izdržavanje okrivljenog ili lica koja je po zakonu dužan da izdržava.</span>
</p>
<p class="p8"></p>
<p class="p18">
<span>Odluka o imovinsko pravnom zahtjevu zasniva se na odredbi čl. 212 st.2 ZKP. Oštećeno preduzeće je postavilo imovinsko pravni zahtjev u iznosu od </span><span class="s6">119,04 €, jer je iznos od 59,52 €, koliko iznosi cijena posječenih stabala uvećan za 100 %. Sud je obavezao okrivljenog da na ime naknade štete oštećenom preduzeću plati iznos od 59,52 €, </span><span>jer prema stavu sudske prakse (presuda Vrhovnog suda Srbije, Kž. I 877/78) sud ne može okrivljenog obavezati na plaćanje imovinsko pravnog zahteva u većem iznosu od protivpravne imovinske koristi ili štete utvrđene činjeničnim opisom krivičnog djela. </span><span class="s6">Z</span><span>a višak imovinsko pravnog zahtjeva preko dosuđenog oštećeno preduzeće je upućeno na parnični postupak.</span>
</p>
<p class="p22"></p>
<p class="p18">
<span>Odluka o troškovima krivičnog postupka zasnovana je na odredbi čl. 202 ZKP-a, koja se odnosi na troškove za rad suda koji su određeni prema složenosti, postupka trajanju i imovinskim prilikama okrivljenog.</span>
</p>
<p class="p7"></p>
<p class="p7">
<span>Na osnovu izloženog odlučeno je kao u izreci presude</span>
</p>
<p class="p23"></p>
<p class="p23">
<span class="s1">OSNOVNI SUD U BARU</span>
</p>
<p class="p23">
<span class="s1">Dana 07.07.2011. godine</span>
</p>
<p class="p8"></p>
<p class="p8">
<span class="s1"> ZAPISNIČAR,				                                     S U D I J A</span>
</p>
<p class="p8">
<span class="s1">Milijana Minić				                             Goran Šćepanović</span>
</p>
<p class="p24"></p>
<p class="p8">
<span> </span>
</p>
<p class="p8"></p>
<p class="p8">
<span class="s1">PRAVNA POUKA</span><span>:Protiv ove presude može se </span>
</p>
<p class="p8">
<span>izjaviti žalba Višem sudu u Podgorici u roku od</span>
</p>
<p class="p8">
<span>8 (osam) dana od dana prijema pismenog otpravka.</span>
</p>
<p class="p8">
<span>Žalba se predaje ovom sudu u dva primjerka.</span>
</p>
<p class="p5"></p>
<p class="p24"></p>
<p class="p24"></p>
<p class="p24">
<span class="s1">DNA:- </span><span>1 x ODT</span>
</p>
<p class="p24">
<span>          - 1 x okrivljenom </span>
</p>
<p class="p24">
<span>          - 1 x oštećenom nakon pravosnažnosti. </span>
</p>
<p class="p24">
<span>          - u spise</span>
</p>
<p class="p25"></p>
<p class="p26"></p>


</body>
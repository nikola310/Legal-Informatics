<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;keep-with-next.within-page:always;font-family:Times New Roman;font-size:11pt;}
.p3{text-align:start;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;keep-with-next.within-page:always;font-family:Times New Roman;font-size:11pt;}
.p5{text-align:justify;hyphenate:auto;font-family:Times New Roman;font-size:11pt;}
.p6{text-align:center;hyphenate:auto;font-family:Times New Roman;font-size:11pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p8{margin-left:0.5in;text-align:center;hyphenate:auto;font-family:Times New Roman;font-size:11pt;}
.p9{margin-left:0.25in;text-align:justify;hyphenate:auto;font-family:Times New Roman;font-size:11pt;}
.p10{text-indent:0.5in;text-align:start;hyphenate:auto;font-family:Times New Roman;font-size:11pt;}
.p11{margin-left:0.25in;text-align:start;hyphenate:auto;font-family:Times New Roman;font-size:11pt;}
.p12{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;text-decoration:underline;}
</style>
<meta content="igor.djurickovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">CRNA GORA</span>
</p>
<p class="p3">
<span class="s1">OSNOVNI SUD U NIKŠIĆU</span>
</p>
<p class="p3">
<span>K.br. 4/2013</span>
</p>
<p class="p3">
<span>Dana 15.04.2013. godine</span>
</p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p5">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje Papović Budimirke kao zapisničara, rješavajući u krivičnom predmetu okrivljenih Brešćić Ekrema iz Visokog-Bosna i Hercegovina, zbog krivičnog djela zloupotreba položaja u privrednom poslovanju iz člana 272 stav 2 u vezi 1 KZ i okrivljenog T.R. iz Nikšića, zbog krivičnog djela prikrivanje iz člana 256 stav 1 KZ, postupajući po optužnom predlogu ODT Nikšić Kt.br.776/12 od 09.01.2013.godine, nakon javnog glavnog pretresa održanog dana 10.04.2013.godine, u prisustvu zamjenika ODT-a Lukovac Sofije i okrivljenog T.R., donio je i dana 15.04.2013.godine javno objavio </span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p3"></p>
<p class="p3">
<span class="s1">	Okrivljeni:</span>
</p>
<p class="p3"></p>
<p class="p5">
<span class="s1">	1. B.E.</span><span>od oca T. i majke A. rodjene H.rodjen .godine u . sa prebivalištem u Visokom-. državljanin Bosne i Hercegovine, po zanimanju rukovalac gradjevinskih mašina, zaposlen, neoženjen, lošeg imovnog stanja, bez podataka iz kaznene evidencije </span>
</p>
<p class="p5"></p>
<p class="p5">
<span class="s1">	2. T.R. </span><span>od oca M. i majke R. rodjene K.rodjen godine u Nikšiću, sa prebivalištem u ., državljanin Crne Gore, po zanimanju službenik Uprave policije CG PJ Nikšić, oženjen, otac dvoje djece, lošeg imovnog stanja, ranije neosudjivan </span>
</p>
<p class="p5"></p>
<p class="p5"></p>
<p class="p6">
<span class="s1">K r i v i   s u</span>
</p>
<p class="p6"></p>
<p class="p7">
<span class="s1">Što su:</span>
</p>
<p class="p5"></p>
<p class="p7">
<span class="s2">Okrivljeni B.E.</span>
</p>
<p class="p5"></p>
<p class="p7">
<span>Dana 10.10.2012. godine, u Nikšiću, u mjestu Bogetići, svjestan svog djela čije je izvršenje htio, u namjeri da sebi pribavi protivpravnu imovinsku korist prisvojio naftu u količini od 175 litara u vrijednosti od 241,50 eura koja mu je kao rukovaocu gradjevinskom mašinom-bagerom marke Cater Pilar, vlasništvo preduzeća Tani DOO Nikšić, koje preduzeće je vlasništvo T.R. iz Nikšića, bila povjerena na radu u navedenom preduzeću, na način što je navedenu količinu nafte istočio iz rezervoara mašine i istu prodao okrivljenom T.R.</span>
</p>
<p class="p5"></p>
<p class="p7">
<span>- čime je počinio krivčno djelo zloupotreba položaja u privrednom poslovanju iz člana 272 stav 2 u vezi stava 1 Krivičnog zakonika Crne Gore </span>
</p>
<p class="p5"></p>
<p class="p5"></p>
<p class="p7">
<span class="s2">Okrivljeni T.R.</span>
</p>
<p class="p5"></p>
<p class="p7">
<span>Dana 10.10.2012. godine, u Nikšiću, u mjestu Bogetići, svjestan svog djela čije je izvršenje htio, od okrivljenog B.E.a kupio 175 litara nafte, vlasništvo preduzeća Tani DOO Nikšić, iako je znao da je ista pribavljena izvršenjem krivičnog djela </span>
</p>
<p class="p5"></p>
<p class="p7">
<span>- čime je izvršio krivično djelo prikrivanje iz člana 256 stav 1 Krivčnog zakonika </span>
</p>
<p class="p5"></p>
<p class="p7">
<span>- pa sud okrivljenima zbog izvršenja navedenih krivičnih djela primjenom citiranih zakonskih odredbi, odredbi iz člana 4 stav 2, člana 42, 52, 53 i 54 KZ, kao i odredbi iz člana 226, 229 i člana 374 ZKP-a izriče </span>
</p>
<p class="p3"></p>
<p class="p5">
<span class="s1">USLOVNU OSUDU</span>
</p>
<p class="p5"></p>
<p class="p7">
<span>Sa kojom okrivljenom B.E.u utvrdjuje kaznu zatvora u trajanju od 6(slovima šest) mjeseci, a okrivljenom T.R. kaznu zatvora u trajanju od 3(slovima:tri) mjeseca i istovremeno odredjuje da se navedene kazne neće izvršiti ukoliko okrivljeni u roku od dvije godine od dana pravosnažnosti presude ne počine novo krivčno djelo. </span>
</p>
<p class="p5"></p>
<p class="p7">
<span>Obavezuju se okrivljeni da na ime troškova krivčnog postupka solidarno plate iznos od 44,00 eura, a da na ime paušala kao dijela troškova krivičnog postupka pojedinačno plate iznose od po 50,00 eura, u roku od 15 dana od dana pravosnažnosti presude, pod prijetnjom prinudnog izvršenja, na žiro račun Osnovnog suda u Nikšiću broj 832-152-32 i da sudu dostave dokaze o izvršenoj uplati.</span>
</p>
<p class="p7"></p>
<p class="p5"></p>
<p class="p8">
<span class="s1">O b r a z l o ž e nj e</span>
</p>
<p class="p5"></p>
<p class="p5">
<span>                 </span><span class="s1">Osnovni državni tužilac</span><span> u Nikšiću svojim optužnim predlogom Kt.br776/12 od 09.01.2013. godine, stavio je na teret okrivljenom B.E.u izvršenje krivičnog djela zloupotreba položaja u rivrednom poslovanju iz člana 272 stav 2 u vezi stava 1 KZ, a okrivljenom T.R. izvršenje krivičnog djela prikrivanje iz člana 256 stav 1 KZ, koja krivična djela su činjenično opisana u izreci presude. Zamjenik  ODT-a  Lukovac Sofija, koja  je zastupala optužni akt na glavnom pretresu, u svojoj završnoj riječi, ostajući pri navodima podnijetog optužnog akta, predložila je sudu da okrivljene oglasi krivim i osudi po zakonu. </span>
</p>
<p class="p5"></p>
<p class="p7">
<span class="s1">Okrivljeni B.E. </span><span>u svojoj odbrani datoj u prethodnom postupku, u bitnom je istakao da je u vrijeme dešavanja dogadjaja koji su predmet ovoga postupka bio zaposlen u preduzeću Tani DOO Nikšić, koje je vlasništvo T.R., kao rukovalac gradjevinskih mašina-bagerista, da nije imao zaključen ugovor o radu iako je u navedenom preduzeću na tom radnom mjestu radio oko tri godine, u kom svojstvu je na poslovima koji se odvijaju na putnom pravcu Bogetići-Ostrog radio oko dva mjeseca i za obavljanje tih poslova dužio gradjevinsku mašinu – bager marke Cater Pilar, koja gradjevinska mašina ima rezervoar za gorivo zapremine oko 700 litara i da je gorivo za rad te mašine zaduživao po potrebi na svakih nekoliko dana. Dalje je objasnio da je jednom prilikom u kafe baru Tani upoznao okrivljenog T.R. i u neobaveznom razgovoru sa istim saznao da se okrivljeni bavi sječom šume i on je okrivljenom Tomiću tada ponudio da mu povremeno prodaje naftu po cijeni od oko 80 centi po litru i tom prilikom sa okrivljenim T. razmijenio brojeve mobilnih telefona. Istakao je i da je dana 10.10.2012. godine, kao rukovalac navedene gradjevinske mašine na putu Bogetići-Ostrog radio u periodu od 07 do 19 časova, da bi nakon završetka smjene, kada su ostali radnici otišli kući, on telefonom pozvao okrivljenog T. i rekao mu da dodje na put prema Ostrogu do mjesta gdje se izvode radovi na tom putu i rekao mu da donese ambalažu za gorivo, da bi ubrzo zatim okrivljeni T. došao do tog mjesta i svoje vozilo parkirao na oko 100 metara od gradjevinske mašine koju je on dužio, da je okrivljeni Tomić donio devet bidona zapremine od po 25 litara koje mu je predao, nakon čega je on u sedam bidona zapremine od po 25 litara iz bagera koji je dužio istočio naftu pomoću crijeva, a zatim su te bidone on i okrivljeni T. smjestili u T.vozilo, kojom prilikom je on sa gradilišta uzeo i kesu u kojoj su se nalazila nekolika komada štapina i klasova dinamita, jer je uočio da je miner taj eksploziv zaboravio na gradilištu, nakon čega su se on i okrivljeni T. sa T. vozilom uputili u pravcu Nikšića starim putem, da bi ih u blizini Carevog mosta zaustavili službenici policije i nakon što su pronašli gorivo i eksploziv u vozilu priveli ih u stanicu policije. Objasnio je i da je kada je u prvom navratu razgovarao sa okrivljenim T. o prodaji nafte istom nije posebno objašnjavao gdje će nabaviti naftu koju namjerava da mu proda, ali da je okrivljenom rekao daće naftu koju namjerava da mu proda uzeti iz bagera na kojem radi kada ga je pozvao da dodje za naftu, s tim što je okrivljeni T. mogao i da vidi odakle je on uzeo predmetnu količinu nafte jer je kritičnom prilikom bio u blizini, na udaljenosti od oko 100 metara od bagera iz kojeg je nafta istočena. Istakao je i da je razlog zbog čega je on istočio i prisvojio gorivo iz gradjevinske mašine koja mu je povjerena na radu i isto prodao okrivljenom T. to što su u posljednjih nekoliko mjeseci zarade u preduzeću Tani DOO neredovno ispalćivane, zbog čega on nije imao dovoljno novčanih sredstava za osnovne životne potrebe. </span>
</p>
<p class="p7"></p>
<p class="p7">
<span>Glavni pretres je shodno odredbi člana 457 ZKP-a održan bez prisustva okrivljenog B.E.a, koji je putem poziva bio uredno obaviješten o terminu održavanja glavnog pretresa, a na isti nije pristupio, a prisustvo imenovanog okrivljenog na glavnom pretresu nije bilo neophodno jer je isti u toku predmetnog krivičnog postupka saslušan. </span>
</p>
<p class="p7"></p>
<p class="p7">
<span>   </span><span class="s1">Okrivljeni T.R. </span><span>u svojoj odbrani datoj u prethodnom postupku i na glavnom pretresu, negirajući izvršenje krivičnog djela koje mu je stavljeno na teret optužbom, u bitnom je istakao da je na oko mjesec dana prije dana kada se desio kritični dogadjaj u kafe baru Tani slučajno upoznao okrivljenog B.E.a i u razgovoru sa istim rekao da se bavi sječom drva kako bi obezbijedio dodatne prihode, na šta mu je okrivljeni B. rekao da radi kao bagerista i da povremeno ima na prodaju naftu koja mu ostane kao višak koji mora maći iz mašine kojom je zadužen, kojom prilikom su razmijenili brojeve telefona, nakon čega ga je dana 10.10.2012. godine, oko 19 časova okrivljeni B. pozvao i rekao mu da ima za prodaju količinu od oko 150 litara nafte i da za tu naftu treba da dodje na put koji vodi od mjesta Bogetići prema Ostrogu, do mjesta gdje će vidjeti bagere i da sa sobom ponese bidone za to gorivo, što je on i učinio i po dolasku na dio navedenog puta na kome su se nalazile parkirane gradjevinske mašine zaustavio svoje vozilo marke Golf i okrivljenom Breščiću predao devet bidona zapremine od po 25 litara, da bi nakon desetak minuta okrivljeni Breščić donio sedam bidona zapremine od po 25 litara koji su bili napunjeni gorivom, dok je dva takva bidona vratio prazna, rekavši mu da nema dovoljno goriva da ih napuni i sve te bidone ubacio u gepek njegovo vozilo, a zatim je okrivljeni B. sjeo u vozilo na mjesto suvozača i pored nogu stavio jednu plastičnu kesu, pri čemu on nije znao šta se nalazilo u toj plastičnoj kesi okrivljenog B., da bi se nakon toga starim putem uputili u pravcu Nikšića,  gdje ih je u blizini Carevog mosta zaustavili službenici policije i priveli u prostorije stanice policije. Takodje je istakao da je kritičnom prilikom povjerovao okrivljenom B. kada mu je isti rekao da se radi o viškovima goriva kojim on može da raspolaže i da predmetnu količinu goriva od okrivljenog B. nikada ne bi kupio da je znao da je okrivljeni B. do iste došao kradjom. Odgovarajući na pitanja postavljena na glavnom pretresu okrviljeni je naveo da kritičnom prilikom prije lišenja slobode okrivljenom B. nije predao novac na ime kupoprodajne cijene za predmetnu količinu goriva.</span>
</p>
<p class="p7"></p>
<p class="p7">
<span>U svojoj završnoj riječi okrivljeni T.R. je, ostajući pri svojoj odbrani, predložio sudu da ga oslobodi od optužbe.    </span>
</p>
<p class="p9"></p>
<p class="p7">
<span>Sud je na glavnom pretresu u dokaznom postupku pročitao zapisnik o uvidjaju Uprave policije CG PJ Nikšić Ku.br.442 od 10.10.2012.godine, izvršio uvid u foto-dokumentaciju Uprave policije CG PJ Nikšić broj 816/12 od 10.10.2012. godine, potvrdu o oduzimanju predmeta izdatu od Uprave policije CG PJ Nikšić Ku.br. 442 od 10.10.2012. godine, potvrdu o vraćanju predmeta Ku.br.442, na saglasan predlog stranaka pročitao iskaz predstavnika oštećenog preduzeća Tani DOO Nikšić T.R. i nalaz i mišljenje vještaka ekonomsko fiannsijske struke Spajić Rata date u prethodnom postupku  i pročitao izvod iz kaznene evidencije za okrivljenog T.R. dat od Uprave policije CG – PJ Nikšić, dok je sud odustao od pribavljanja izvoda iz kaznene evidencije za okrivljenog B.E.a iz razloga što je imenvoani okrivljeni rodjen na teritoriji BiH tako da bi pribavljanje navedenog dokaza koji nije neophodan za okončanje predmetnog krivčnog postupka, putem pružanja medjunarodne pravne pomoći, vodilo bespotrebnom odugovlačenju predmetnog krivičnog postupka i proizvodilo bespotrebne dodatne troškove istog.</span>
</p>
<p class="p7"></p>
<p class="p7">
<span>Analizirajući provedene dokaze pojedinačno i u njihovoj medjusobnoj povezanosti, dovodeći ih u vezi sa navodima optužbe i odbranama okrivljenih, sud je na nesumnjiv način utvrdio da su okrivljeni B.E. i T.R. počinili krivična djela koje su im stavljena na teret optužbom i iste oglasio krivim i krivično pravno odgovornim iz sljedećih razloga:</span>
</p>
<p class="p7"></p>
<p class="p7">
<span>Krivično djelo zloupotreba položaja u privrednom poslovanju čini odgovorno lice u privrednom društvu, drugom subjektu privrednog poslovanja ili drugom pravnom licu koje u namjeri da sebi ili drugom pribavi protivpravnu imovinsku korist prisvoji novac, hartiju od vrijednosti ili druge pokretne stvari koje su mu povjerene na radu u privrednom društvu, drugom subjektu privrednog poslovanja ili drugom pravnom licu, pri čemu se u smislu odredbe člana 142 stav 4 KZ pored ostalog propisano da se pod odgovornim licem u privrednom društvu smatra i lice kome je faktički povjereno obavljanje pojedinih poslova, dok krivično djelo prikrivanje iz člana 256 KZ čini onaj ko stvar za koju zna da je pribavljena krivičnim djelom prikriva protura kupuje, prima ili na drugi način pribavlja.</span>
</p>
<p class="p7"></p>
<p class="p5">
<span>	Predstavnik oštećenog preduzeća Tani DOO Nikšić R. R. u svom iskazu u bitnom je naveo da je vlasnik preduzeća Tani DOO Nikšić, koje proed ostalih djelatnosti obavlja i izvodjenje gradjevinskih radova i posjeduje gradjevinske mašine, tako da je navedeno preduzeće bilo angažovano od septembra mjeseca 2012. godine na izvodjenju gradjevinskih radova na proširenju puta Bogetići-Ostrog, da je oštećeni B.E. u njegovom preduzeću na izvodjenju tih radova radio kao bagerista. Objasnio je da ga je dana 10.10.2012. godine, neko od mještana Bogetića koji nije želio da se predstavi, obavijestio da iz gradjevinskih mašina njegovog preduzeća koje obavljaju radove na putu Bogetići-Ostrog neko otudjuje gorivo, o čemu je on obavijestio službenike policije koji su ubrzo zatim kod Carevog mosta zaustavilo vozilo marke Golf II, u kojem se nalazio okrivljeni B.E. i još jedno lice, u kojem vozilu su službenici policije pronašli količinu goriva od oko 100 litara koje su oduzeli od tih lica i vratili njemu kao vlasniku preduzeća. Takodje je istakao da nikada nijednom radniku svog preduzeća, pa ni okrivljenom B.E.u, nije dozvolio da iz gradjevinskih mašina koje duže na radu istoče gorivo i prodaju i da nije tačno da su zarade u vrijeme dešavanja kritičnog dogadajaja u njegovom preduzeću isplaćivanje neredovno. U konačnom je naveo da se kao predstavnik oštećenog preduzeća ne pridružuje krivčnom gonjenju protiv okrivljenih i da ne ispostavlja imovinsko pravni zahtjev, jer mu je gorivo ističeno iz gradjevinske mašine koju je dužio okrivljeni B.E. vraćeno od strane službenika policije. </span>
</p>
<p class="p9"></p>
<p class="p7">
<span>U zapisniku o uvidjaju Uprave policije CG PJ Nikšić Ku.br. 442 od 10.10.2012. godine, navedeno je da su službenici Uprave policije CG PJ Nikšić po dobijenom obavještenju izvršili uvidjaj na putu Bogetići-Ostrog i izlaskom na lice mjesta utvrdili da se radna mašina – gusjeničar marke CAT 330 C, žute boje, sa priključkom pikamer, nalazila u mjestu Bogetići i da je čep rezervoara od goriva te gradjevinske mašine bio zaključan, da na tom čepu nije bilo tragova oštećenja , dok su se na lijevim gusjenicama te radne mašine i na zemljanoj površini ispod te gusjenice uočavali tragovi prosute nafte, koje konstatacije zapisnika o uvidjaju su potvrdjene foto-dokumentacijom Uprave policije CG PJ Nikšić broj 816/12 od 10.10.2012. godine.</span>
</p>
<p class="p5"></p>
<p class="p5">
<span>	Na osnovu intenpretiranih i ostalih provedenih dokaza sud je utvrdio sljedeće činjenice:</span>
</p>
<p class="p5"></p>
<p class="p5">
<span>	Iskazom svjedoka T.R. i kazivanjem okrivljenog B.E.a utvrdjeno je da je okrivljeni B.E. u preduzeću Tani DOO Nikšić obavljao poslove rukovaoca gradjevinske mašine – bagera marke Kater Pilar , tako da je okrivljeni B.E. kao lice kojem je u preduzeću Tani DOO bilo faktički povjererno obavljanje pojedinih poslova u smislu odredbe člana 142 stav 4 KZ imao svojstvo odgovornog lica u navedenom privrednom društvu. </span>
</p>
<p class="p5"></p>
<p class="p7">
<span>Kazivanjem okrivljenih B.E.a i T.R. utvrdjeno je da su se okrivljeni na oko mjesec dana od kritičng dogadaja dogovorili da okrivljeni Breščić okrivljenom T. proda odredjenu količinu nafte po cijeni od 0,80 eura po litru, nakon čega je okrivljeni  B. dana 10.10.2012. godine u večernjim časovima, u mjestu Bogetići iz rezervoara gradjevinske mašine-bagera, koji je vlasništvo preduzeća Tani DOO Nikšić, a koja gradjevinska mašina mu je bila povjerena na radu istočio i prisvojio količinu od 175 litara nafte, nakon čega je tu količinu prisvojene nafte u cilju prodaje predao okrivljenom T.R., nakon čega su se okrivljeni B. i T. T. vozilom marke Golf II uputili iz mjesta Bogetići ka Nikšiću starim putem Nikšić-Podgorica, da bi ih u blizini Carevog mosta zaustavili službenici policije i lišili slobode. </span>
</p>
<p class="p5"></p>
<p class="p7">
<span>Potvrdom Upave policije CG-PJ Nikšić Ku.br.442 od 10.10.2012. godine, utvrdjeno je da su službenici Uprave policije navedenog datuma od okrivljenog T.R. oduzeli sedam kanistera-bidona u kojima se nalazila nafta u količini od po 25 litara, dva prazna kanistera-bidona zapremine od po 25 litara, tri tzv. klasa eksploziva, oko deset metara štapina, dvije detonatorske baterije i putničko motorno vozilo marke Golf II, registarskih oznaka NK BC 237, dok je potvrdom o vraćanju predmeta Ku.br.442 utvrdjeno da je predstavniku preduzeća Tani DOO Nikšić vraćeno sedam kanistera-bidona u kojima se nalazila nafta u količini od po 25 litara. </span>
</p>
<p class="p3"></p>
<p class="p5">
<span>          	Nalazom i mišljenjem sudskog vještaka finansijske struke Spajić Rata utvrdjeno je da je vrijednost 175 litara nafte na dan izvršenja krivičnog djela iznosila 241,50 eura. </span>
</p>
<p class="p5"></p>
<p class="p7">
<span>Na osnovu navedenih činjenica sud je na nesumnjiv način utvrdio da je okrivljeni B.  Ekrem dana 10.10.2012. godine, u Nikšiću, u mjestu Bogetići, svjestan svog djela čije je izvršenje htio, u namjeri da sebi pribavi protivpravnu imovinsku korist prisvojio naftu u količini od 175 litara u vrijednosti od 241,50 eura koja mu je kao rukovaocu gradjevinskom mašinom-bagerom marke Kater Pilar, vlasništvo preduzeća Tani DOO Nikšić, koje preduzeće je vlasništvo T.R. iz Nikšića, bila povjerena na radu u navedenom preduzeću, na način što je navedenu količinu nafte istočio iz razervoara mašine i istu prodao okrivljenom T.R., kojim radnjama je okrivljeni B.E. počinio krivično djelo zloupotreba položaja u privrednom položaju iz člana 272 stav 2 u vezi stav 1 KZ na način, u vrijeme i na mjestu kako je to predstavljeno u izreci presude, a da je okrivljeni T.R. dana 10.10.2012. godine, u Nikšiću, u mjestu Bogetići, svjestan svog djela čije je izvršenje htio, od okrivljenog B.E.a kupio 175 litara nafte, vlasništvo preduzeća Tani DOO Nikšić, iako je znao da je ista pribavljena izvršenjem krivičnog djela, kojim radnjama je okrivljeni T.R. počinio krivično djelo prikrivanje iz člana 256 KZ.  </span>
</p>
<p class="p7"></p>
<p class="p5">
<span>	Naime, prilikom donošenja navedene odluke o krivici okrivljenog T.R. sud je na osnovu utvrdjenog činjeničnog stanja-prvenstveno činjenice da je okrivljeni T.R. kritične večeri nakon što je u mjesto Bogetići došao po pozivu okrivljenog Breščića u večernjim časovima kada je bio mrak istom predao prazne bidone, nakon čega mu je okrivljeni Breščić donio sedam bidona napunjenih naftom, za koju su se prethodno dogovorili da mu ih okrivljeni Breščić proda po cijeni znatno nižoj od zvanične maloprodajne cijene te vrste goriva, odakle po ocjeni suda nedvosmisleno proizilazi da je okrivljeni T. znao da je predmetna količina goriva pribavljena krivičnim djelom, jer bi u slučaju da je okrivljeni T. zaista vjerovao da je okrivljeni Breščić navedenu naftu iz gradjevinske mašine koju je dužio kao radnik preduzeća Tani DOO uzeo jer je imao pravo da to učini kao višak koji je preostao nakon obavljanja poslova, okrivljenom T. u najmanju ruku bilo čudno da okrivljeni B. to čini van radnog vremena u večernjim satima, pod okrivljem mraka, bez prisustva ostalih radnika preduzeća u kome je zaposlen, što bi u tom slučaju okrivljenog T.navelo da odustane od kupovine predmetne količine nafte, tako da je sud imajući u vidu sve navedene okolnosti dešavanja kritčnog dogadjaja utvrdio da je okrivljeni T. R. znao da je količina nafte koju je kupio od okrivljenog B. pribavljena krivičnim djelo, tako da je u tom pravcu sud odbranu okrivljenog T.R. odbacio kao neosnovanu i usmejrenu na izbjegavanje krivično pravne odgovornosti u dijelu u kome je imenovani okrivljeni naveo da nije znao da je predmetna količina nafte koju je kupio od okrivljenog B.E.a pribavljena krivičnim djelom i da u slučaju da je imao takva saznanja nikada predmetnu količinu nafte ne bi kupio od okrivljenog Breščića. Takodje, prilikom donošenja odluke o krivici okrivljenog T.R. sud je cijenio i kazivanje imenovanog okrivljenog da kritičnom prilikom okrivljenom prije lišenja slobode nije predao novac na ime dogovorene kupoprodajne cijene predmetne količine goriva i našao da uprko tome radnje okrivljenog T.R. bliže opisane u izreci presude ne predstavljaju pokušaj već dovršeno krivično djelo prikrivanje iz člana 256 stav 1 KZ, a ovo iz razloga što je na osnovu provedenih dokaza nesumnjivo utvrdjeno da su okrivljeni B. i T. imali postignut dogovor o kuporodaji predmetne količine nafte i da je okrivljeni T. u cilju realizacije tog dogovora došao u mjesto Bogetići i preuzeo od okrivljenog B., dakle došao u pritežanje količine od 175 litara nafte koju mu je prodao okrivljeni B., čime je realizovan kupoprodajni odnos izmedju okrivljenih po kome je predmetna količina nafte prešla u pritežanje okrivljenog T. koji je tim postupkom u obligaciono pravnom smislu kao kupac prihvatio predmetnu robu i obavezu plaćanja cijene za istu, dakle kupio predmetnu robu, tako da isplata kupoprodajne cijene koja mogla nastupiti neposredno zatim ili naknadno nije imala uticaja na postojanje obligacionog kuporodajnog odnosa u momentu izvršenja predmetnog krivičnog djela od strane okrivljenog T.R..</span>
</p>
<p class="p7">
<span>.</span>
</p>
<p class="p7">
<span>Cijeneći subjektivni odnos okrivljenih prema izvršenim krivičnim djelima sud je utvrdio da su okrivljeni prilikom izvršenja predmetnih krivičnih djela postupali sa direktnim umišljajem, jer iz utvrdjenog činjeničnog stanja proizilazi da je okrivljeni B.E. preduzimajući radnje bliže opisane u izreci presude bio svjestan da na taj način prisvaja pokretne stvari preduzeća Tani DOO Nikšić koje su mu bile povjerene na radu kao zaposlenom u tom preduzeću, a okrivljeni T.R. preduzimajući radnje bliže opisane u izreci presude bio svjestan da na taj način od okrivljenog Breščića kupuje, odnosno pribavlja stvari koje je okrivljeni B. pribavio izvršenjem krivičnog djela, odakle nedvosmisleno proizilazi da su okrivljeni B.E. i T.R. preduzimajući radnje bliže opisane u izreci presude bili svjesni da na taj način čine krivična djela zbog čijeg izvršenja su oglašeni krivim u predmetnom postupku i htjeli njihovo izvršenje.</span>
</p>
<p class="p7"></p>
<p class="p7">
<span>Prilikom donošenja odluke o krivičnoj sankciji okrivljenima sud je u smislu člana 42 stav 1 KZ kao olakšavajuće okolnosti na strani okrivljenih našao njihove loše materijalne prilike, činjenicu da se predstavnik oštećenog preduzeća nije pridružio krivičnom gonjenju protiv okrivljenih, a na strani okrivljenog T.R. i njegove porodične prilike, činjenicu da je imenovani okrivljeni oženjen i otac dvoje maloljetne djece i raniju neosudjivanost imenovanog okrivljenog utvrdjenu uvidom u izvod iz kaznene evidencije za istog, dok otežavajućih okolnosti na strani okrivljenih po ocjeni suda nije bilo. Cijeneći navedene olakšavajuće okolnosti sud je našao da se radi o osobito olakšavajućim okolnostima i da prema okrivljenima radi ostvarivanja ciljeva krivično-pravne zaštite društvenih vrijednosti nije nužno primijeniti kaznu, pa je na osnovu člana 53 i 54 KZ okrivljenima izrekao uslovnu osudu sa kojom je okrivljenom B.E.u utvrdio kaznu zatvora u trajanju od 6 mjeseci, a okrivljenom T.R. kaznu zatvora u trajanju od 3 mjeseca i istovremeno odredio da se ove kazne neće izvršiti ukoliko okrivljeni u roku od dvije godine od dana pravosnažnosti presude ne počine novo krivično djelo, smatrajući da će se i sa prijetnjom izvršenja utvrdjenih kazni zatvora, uz provjeru ponašanja okrivljenih u roku od dvije godine, na iste u dovoljnoj mjeri uticati da ubuduće ne vrše nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p class="p7"></p>
<p class="p5">
<span>              Odluku o troškovima krivičnog postupka sud je donio primjenom odredbi člana 226 i 229 ZKP-a i istom okrivljene obavezao da na ime troškova krivičnog postupka solidarno plate iznos od 44,00 eura, koji iznos se odnosi na ime nagrade vještaku ekonomsko finansijske struke za dati nalaz i mišljenje i da na ime paušala kao dijela troškova krivičnog postupka pojedinačno plate iznose od po 50,00 eura, koji iznosi su odredjeni imajući u vidu trajanje postupka, složenost predmeta i imovne prilike okrivljenih.</span>
</p>
<p class="p3"></p>
<p class="p10">
<span>Na osnovu svega izloženog, primjenom člana 374 ZKP-a odlučeno je kao u izreci presude.</span>
</p>
<p class="p11">
<span>	</span>
</p>
<p class="p6">
<span class="s1">OSNOVNI SUD U NIKŠIĆU</span><span>, dana  15.04.2013.godine.</span>
</p>
<p class="p3"></p>
<p class="p11">
<span>Zapisničar                                                              			   	 		</span><span class="s1">S U D I J A</span>
</p>
<p class="p11">
<span class="s1">Papović Budimirka s.r.                                                                                            Djuričković Igor s.r. </span>
</p>
<p class="p11"></p>
<p class="p11">
<span class="s1">	                               Za tačnost otpravki tvrdi i ovjerava: Službenik suda</span>
</p>
<p class="p11"></p>
<p class="p11">
<span class="s1">PRAVNA POUKA: </span><span>Protiv ove presude dozvoljena je žalba u roku od 8 dana od dana prijema </span>
</p>
<p class="p11">
<span>                                   Iste preko ovog suda Višem sudu Podgorica  </span>
</p>
<p class="p3">
<span>                                              </span>
</p>
<p class="p5"></p>
<p class="p5"></p>
<p class="p3"></p>
<p class="p12"></p>


</body>
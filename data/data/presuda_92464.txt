<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br. 1045/13</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane, kao zapisničara, u krivičnom predmetu protiv okrivljenog G. M. iz  D., zbog krivičnog djela lažno prijavljivanje iz člana </span><span>388 st. 3 Krivičnog zakonika Crne Gore, odlučujući po predlogu ODT-a Podgorica Kt.br. 1588/11-12 od 14.10.2011. godine, (izmijenjenog na glavnom pretresu od 19.09.2014. godine) kog je zastupao zamjenik ODT-a Podgorica Čađenović Saša, nakon glavnog i javnog pretresa održanog dana 21.07.2014. godine u prisustvu stranaka i branioca okrivljenog G. M., advokata B. S., izrekao i dana 23.07.2014. godine javno objavio</span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>
<span>Okrivljeni G. M., </span><span>od oca B. i majke N., rođene Š., rođen .... godine u P., sa prebivalištem u D. - naselje G. bb, državljanin Crne Gore, neoženjen, nema djecu, završio srednju Elektrotehničku školu, lošeg imovnog stanja, osuđivan presudama Osnovnog suda u Danilovgradu K. br. .... od ..... godine  zbog krivičnog djela iz čl. 67 ZOID KZ na 6 mjeseci zatvora uslovno 2 godine i presudom Osnovnog suda u Danilovgradu K. br. .... od .......... godine zbog krivičnog djela iz čl. 376 st. 3 u vezi st. 1 KZ na 30 dana zatvora</span>
</p>
<p>&nbsp;</p>
<p>
<span>Na osnovu čl. 373 st. 1 tačka 2 Zakonika o krivičnom postupku</span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSLOBAĐA SE OD OPTUŽBE</span>
</p>
<p>&nbsp;</p>
<p>
<span>Da je:</span>
</p>
<p>&nbsp;</p>
<p>
<span>Dana 12. februara 2011. godine u P., svjestan svog djela čije je izvršenje htio, sam sebe prijavio da je učinio krivično djelo za koje se goni po službenoj dužnosti, iako je znao da djelo nije učinio, na način što je u Područnoj jedinici Podgorica ovlašćenom policijskom službeniku, kao i na zapisnik o saslušanju osumnjičenog, pred ovlašćenim policijskim službenikom, izjavio da je dana 09. 02. 2011. godine sa svog mobilnog telefona, koristeći SIM karticu broj +.9-1..7-5..8-4.., pozvao M. J., novinarku dnevnog lista "V.", i uputio prijetnje njenoj koleginici L. O. i njenoj kćerki L. M.: "O. je kučka, jebaću je u usta, poslat ću joj crnca da joj posjete ćerku u I.", da bi sledećeg dana, sa istog telefonskog broja i telefona, uputio M. J. SMS poruku: "Molim te prenesi samo pozdrave za M. i I.", koje prijetnje su ugrozile sigurnost oštećenih L. O. i njene kćerke, i tako prijavio sebe kao izvršioca krivičnog djela ugrožavanje sigurnosti iz čl. 168 st. 2 u vezi st. 1 Krivičnog zakonika, iako je znao da to nije uradio, </span>
</p>
<p>&nbsp;</p>
<p>
<span>- čime bi izvršio krivično djelo lažno prijavljivanje iz čl. 388 st. 3 Krivičnog zakonika. </span>
</p>
<p>&nbsp;</p>
<p>
<span>Troškovi postupka u iznosu od 119,00 eura padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Kt.br.1588/11-2 okrivljenom G. M. stavljeno je na teret krivično djelo lažno prijavljivanje iz člana 388 stav 3 Krivičnog zakonika Crne Gore. Na glavnom pretresu 19.09.2013. godine zastupnik optužbe, zamjenik ODT-a Č.S. izmijenio je dispozitiv optužnog </span><span>opredloga na način što u I redu dispozitiva nakon riječi “Podgorici” je dodao riječi “svjestan svog djela čije je izvršenje htio”. Takođe, u III redu dispozitiva, nakon riječi “Područnoj jedinici Podgorica” dodao je nove riječi koje glase “ovlašćenom policijskom službeniku, kao i”. </span>
</p>
<p>&nbsp;</p>
<p>
<span>U završnoj riječi, zastupnik optužbe izjavio je da imajući u vidu izmijenjeni iskaz svjedoka K. A. na posljednjem glavnom pretresu smatra da odlučne činjenice u ovoj pravnoj stvari nijesu rasvijetljene u dovoljnoj mjeri da bi ovaj sud bez neposrednog saslušanja svih svjedoka čiji iskazi su čitani mogao donijeti pravilnu i zakonitu odluku, no i pored toga smatra da je nesporno utvrđeno da je G. izvršio krivično djelo koje mu se stavlja na teret, na način kako je to i opisano u izmijenjenom dispozitivu. Predložio je da sud okrivljenog oglasi krivim i osudi po zakonu. </span>
</p>
<p>&nbsp;</p>
<p>
<span>Okrivljeni G. M.je u svojoj odbrani prilikom saslušanja pred ODT u Podgorici dana 12. 10. 2011. godine naveo da su ga pozvali, odnosno da je danilovgradska patrola policije došla njegovoj kući i da su policajci rekli da ga traži podgorička ispostava policije da se javi. Kako tada nije bio kući, otišao je i prijavio se tamo, i tada su mu rekli zašto ga traže. Tražila ga je „obična“ patrola, zbog prijetnji, nakon čega je otišao u CB Podgorica gdje mu je inspektor rekao da je osumnjičen za telefonski razgovor da je prijetio novinarkama, pa je rekao da to nije uradio ni za koga, niti da je uradio išta zlonamjerno, nakon čega je inspektor pozvao tužioca koji ga je saslušao. Posle toga je spušten u pritvor, a nakon sat-dva pušten kući. Koristio je sporni telefon i njemačku karticu koju mu je donio J. A., jer je telefon kupio kao polovni i koristio ga je ranije tako što je ponekad stavljao karticu 68 u njega, koju karticu je kasnije bacio, a bacio je i njemačku karticu i telefon u rijeku Z., kada je o prijetnjama pročitao u novinama. Kartica za broj 069/..... je nova kartica koja je stajala kući i taj telefon je u policiji, a karticu sa brojem 68 je bacio a ne može da objasni kako su u isto vrijeme korišćene njegove kartice 68 i 69 u različitim djelovima Crne Gore, jer je  možda putovao negdje u to vrijeme, ali se ne sjeća.  Ne putuje često, najčešće putuje u P., a tri do četiri puta mjesečno ode do N., kada sjedi u lokalima i ne ide van grada. Nikada nije prelazio granicu između C. G. i B. i H. kod N. i da u toku 2011. godine nije bio u P.. U januaru i februaru nije svakodnevno putovao od P. do D., a u N. je obično išao preko dana, ponekad uveče a kada dođe u P. obično boravi po lokalima u centru. Skorije nije išao u TC "G.", a misli da je u januaru, februaru i martu išao do "G."-a kako bi kupio neku garderobu. Ne sjeća se da li je išao na S. A. ili reon oko Željezničke ili Autobuske stanice, odnosno misli da nije, a ne poznaje nikog ko tamo živi. Ne sjeća se kada je i odakle tačno pozvao M. J., a misli da je telefonom zvao dva puta i da joj je poslao jednu ili dvije poruke. Ne sjeća se da li je bio u D. ili u P. kada je zvao J., misli da je u P., ali se ne može sjetiti jer je to bilo prije godinu dana od dana kada je iznosio odbranu o tome. O M. nije znao ni jedan drugi podatak, osim da studira u I., pri čemu ne zna s kim studira, niti se interesovao za to, a ne sjeća se da li poruka sadrži neko drugo ime. Karticu njemačkog operatera je koristio zato što je na njoj bilo računa, pa da ga potroši a ne zna zašto je odmah nakon razgovora izvadio karticu iz telefona i zašto nije zvao sa 068 kartice ili 069, koja je stajala kući. U podgoričku policiju je došao sam i sam se prijavio nakon što su mu otac i majka rekli da ga je tražila policija a ne sjeća se šta je u policiji razgovarao sa inspektorom niti sa policajcima, što je izjavio,  šta su ga pitali tom prilikom, ko ga je ispitivao a niko mu nije prijetio da prizna da je zvao J.. Karticu sa koje je zvao je bacio jer na istoj više nije bilo računa, a nije mogla da se dopuni, a telefon je bio star, i bacio ga je zato što je mislio da ga tako neće naći. Ne poznaje M. L., sa njom nikad nije imao kontakt, nikad nisu sjedjeli skupa ili pričali a kada je tražio njen broj mislio je da se dopisuju. Ne sjeća se tačno a misli da je novinarku zvao jednom iz P. a jednom iz D. kako bi dobio M. broj, a tada nije ni znao da je O. M. majka već je to saznao nekoliko dana kasnije. Tom prilikom je J. rekao neke gluposti i budalaštine iz razloga što je htio da dođe do M. broja, koji nije mogao da nađe na drugi način. Kada je zvao, predstavio se kao B. a ne zna zašto je to uradio i ne zna zbog čega je psovao i prijetio. Kada se prijavio u policiju, rekli da ne daje nikakvu izjavu već da sačekaju tužioca, pa je čekao par sati i uz priču je rekao da je on zvao novinarku, mada nisu pričali o tome. Ne poznaje ni jednu I., ne sjeća se je li I. pominjao u poruci i ne zna da li ga I. asocira na M. L. i ne zna sa kim M. </span><span>živi u inostranstvu. Ne sjeća se s kim je pričao o M.L., navodeći da je to trajalo dva tri mjeseca pa je pričao sa dosta ljudi ali ne bi da pominje nikog zbog svojih budalaština. Ne sjeća se odakle je zvao, navodeći da je možda znao kad je davao izjavu u policiji ali se sada ne sjeća jer je zaboravio i ne sjeća se ničega što je tada pričao. Na glavnom pretresu okrivljeni je naveo da ne želi da iznosi odbranu i da ostaje kod odbrane koju je dao u toku postupka. Nakon što je pročitana odbrana okrivljenog data pred ODT Podgorica je naveo da je to odbrana koju je dao pred ODT, da ostaje kod iste i da se umeđuvremenu nije sjetio bilo čega oko slanja poruka i telefonskog razgovora. </span>
</p>
<p>&nbsp;</p>
<p>
<span>Branilac okrivljenog G. M., advokat B. S. u završnoj riječi je izjavio da ostaje pri završnim riječima sa ranijih glavnih pretresa kao i izjavljenim žalbama na ranije presude, gdje je u bitnom</span><span> naveo da, nasuprot stavu optužbe, smatra da provedenim dokazima na glavnom pretresu nije utvrđeno da se u radnjama njegovog branjenika stiču elementi krivičnog djela stavljenog mu na teret. G. M. prvi put pojavio pred organima gonjenja dana 10. 02. 2011. godine, nakon što je od strane službenika MUP-a PJ D. obaviješten da ga potražuju u PJ Podgorica. U službenim prostorijama policije u Podgorici su mu saopšteni razlozi zbog čega se potražuje i osnovi sumnje koji stoje protiv njega, te mu je određen branilac po službenoj dužnosti  i okrivjeni je, nakon službenog razgovora, iznio svoju odbranu, u pravcu izvršenja krivičnog djela ugrožavanje sigurnosti, a zbog čega je okrivljeni potraživan određeno i jasno je kazao svjedok J. E.. Ukazuje da je jedino što je za odbranu važno, to da u zapisniku stoji da su osumnjičenom predočeni osnovi sumnje i na osnovu čega se ta sumnja temelji, a što znači da je i policija i tužilac raspolagao sa dovoljno informacija i dokaza, da je on upravo lice koje je uputilo prijetnje oštećenoj a od momenta kada se pristupa njegovom saslušanju i kad počne da iznosi odbranu, okrivljeni može da priča što god hoće i da se brani kako god hoće. Predložio je da sud okrivljenog oslobodi za krivično djelo lažno prijavljivanje.</span>
</p>
<p>&nbsp;</p>
<p>
<span>Okrivljeni G. M. je u završnoj riječi podržao završnu riječ svog branioca.</span>
</p>
<p>&nbsp;</p>
<p>
<span>Sud je u dokaznom postupku sud je saslušao svjedoke: L.V., J. E., B. M., K. A., B. A., izvršio uvid u pratrolne listove UP Ispostave D. i izvod iz dnevnih događaja – bilten za dane 09., 10., 11., i 12.02.2011. godine, pročitao raspored službe za dane 11/12.02.2011. godine, izvršio uvid u patrolni raspored službe od 12/13.02.2011. godine OB D.; pročitao: dopis UP PJ Podgorica na ime Š. P. broj 01......30924/3, dopis PJ Podgorica ekspoziture za JRM broj 03-244......944/2 od 28.11.2011. godine, dopis PJ Podgorica ispostave Danilovgrad od 19.12.2012. godine, zapisnik PJ Podgorica o saslušanju G. M. od 12.02.2011. godine, prijavu M. J. od 09. i 10.02.2011. godine, akt Nacionalnog biroa broj 03/.....-455 od 10.02.2011. godine, potvrdu PJ Podgorica UP od 13.02.2011. godine o privremeno oduzetim predmetima na ime G. M.; izvršio uvid u dokumentaciju operatera T-mobile, M:tel i Telenor o komunikaciji telefonski brojeva 49-1..7-5.-1.-4..; 069-...-... i 068-...-...; na saglasan predlog stranaka pročitao nalaz i mišljenje vještaka za telekomunikacije B. P. o komunikaciji telefonski brojeva 49-1..7-5.-1.-4.., 069-...-... i 068-...-... o analizi kretanja označenih brojeva po baznim stanicama u kritičnom periodu, na salgasan predlog stgranaka pročitao izjašnjenje vještaka B. P. datog na zapisniku o glavnom pretresu od 26.12.2011. godine; bez saglasnosti zastupnika optužbe pročitao iskaze svjedoka: L. O. sa zapisnika o glavnom pretresu K.br. 692/12 od 13.09.2012. godine, M. J., sa zapisnika o glavnom pretesu od 13.09.2012. godine; pročitao izvod iz KE za okrivljenog izdat od UP PJ P. broj 29-....../2-4285 od 28.10.2011. godine. </span>
</p>
<p>&nbsp;</p>
<p>
<span>Sud je bez saglasnosti zastupnika optužbe na osnovu člana 356 stav 1 tačka 1 ZKP-a donio rješenje da se pročitaju iskazi svjedoka L. O. i M.J. sa razloga što se navedeni svjedoci nijesu mogli pronaći, odnosno navedenim svjedocima se poziv nije mogao uručiti po odredbama ZKP-a ni nakon pet pokušaja, a po ocjeni ovog suda, dalje pozivanje bi vodilo odugovlačenju postupka, imajući u vidu rok apsolutne zastarjelosti krivičnog gonjenja u ovom predmetu koji, shodno članu 125 stav 6 Krivičnog zakonika Crne Gore i članu 126 stav 6 Krivičnog zakonika Crne Gore, pada na dan 12.02.2015. godine a posbeno imajući u vidu da su navedeni svjedoci </span><span>saslušani već nekoliko puta i to: jednom u prethodnom postupku pred ODT-om, dva puta na glavnom pretresu pred sudom.</span>
</p>
<p>&nbsp;</p>
<p>
<span>Sud je u vidu procesnog rješenja stavio van snage rješenje ovog suda o saslušanju svjedoka Š. M. sa razloga jer je činjenično stanje u dovoljnoj mjeri razjašnjeno, kao i procesnim rješenjem odbio predlog zastupnika optužbe da se u dokaznom postupku sasluša svjedok Š. M. sa razloga što je činjenično stanje u dovoljnoj mjeri rasvijetljeno i bez saslušavanja ovog svjedoka, a budući da je u postupku provedeno niz kako personalnih, tako i materijalnih dokaza a radi donošenja konačne odluke. </span>
</p>
<p>&nbsp;</p>
<p>
<span>Saslušan na glavnom pretresu dana 07.04.2014. godine, svjedok L. V. posvjedočio je da ostaje pri svom svjedočkom iskazu datom na glavnom pretresu dana 10.05.2013. godine gdje je izjavio </span><span>da se predmetnog događaja  sjeća jer je o istom čitao iz novina, sjeća se da je dan ili dva  prije nego što je događaj objavljen u novinama sa kolegom K. A. dobio naredbu od dežurnog iz Ispostave u D., ne sjeća se ko je bilo lice koje je radilo u Dežurnoj, koje ih je obavijestilo da se potražuje lice G. M.. Ovu naredbu su dobili usmeno, putem radio veze negdje na početku druge smjene i tom prilikom im je rečeno da pođu do G. gdje stanuje G. i da istog liše slobode. Sjeća se da je telefonom kontaktirao Dežurnu i pitao za razlog lišavanja slobode G. i oni su mu saopštili samo da se potražuje od strane inspektora kiriminaliteta u Podgorici, bez drugih razloga, iako je insistirao da mu se saopšte razlozi zbog čega treba da privede čovjeka, a shodno zakonu. Ne može se sjetiti s kim je iz dežurne razgovarao, što se može utvrditi, a koliko se sjeća to je bio T. Đ.. Sa kolegom K. pošao je do G. i na navedenoj adresi nisu pronašli G., tamo su bili njegovi roditelji koji su im rekli da se G. M. ne nalazi kući pa su im rekli usmeno da se M. javi Ispostavi u Danilovgradu. </span><span>Dolazili su tri puta kući kod G. i da istog nisu pronašli. Istog dana od 18-20:00 časova dobili su obavještenje od Dežurne službe da prestaje potraživanje G. jer je isti pronađen i nalazi se u CB Podgorica. O tome kako je G. pronađen i kako je lišen slobode on nema nikakve informacije. Kako je D. mala sredina, dok su potraživali G. oni su obišli užu zonu grada više puta, a njihova nadležnost po pratrolnom listu tog dana je bila patroliranje magistralnim putem P.-N., i vršenje kontrole saobraćaja. Sjeća se da su G. on i njegov kolega  tražili samo ovom prilikom, dakle jedan dan, a ne zna da li ga je tražio neko drugi. Objasnio je da ukoliko dođe do zamjene člana patrole to se evidentira  u patrolnom listu i to je obavezno jer u slučaju kontrole svako mora biti na mjestu kako je to navedeno u patrolnom listu. U patrolnom listu se bilježe sva dešavanja u toku smjene bitna za službu, ukoliko je lice privedeno unose te informacije a i naredba za potraživanje je trebala da bude navedena u patrolnom listu. Takođe navodi da kritičnog dana nije bilo zamjene a koliko se  sjeća tog dana su postupali on i K. i za period traženja G. sa njim je bio samo K.. Iz dežurne službe naređenja u toku smjene izdaje putem radio veze vođa Dežurne službe, ili dežurni starješina, a što se tiče naredbi eventualno iz Podgorice, nema šanse da to bude putem radio veze, jer radio veza ne pokriva to područje, pa se to može izvršiti samo putem mobilnog, fiksnog telefona, ili lično. Po protokolu u poslepodnevnim časovima u dežurnoj službi se posle 15:00 časova nalazi vođa dežurne službe, a za sva ostala lica ulaz u dežurnu službu je zabranjen, ali pošto se radi samo o jednoj prostoriji, gdje se nalazi vođa dežurne službe tu ulaze i inspektori, komandiri, načelnici i sva ostala službena lica, kao i lica koja dolaze da podnose krivičnu prijavu. Po pravilu dežurna služba treba da evidentira sve događaje u knjigu dnevnih događaja, pa je i u konkretnom slučaju trebalo evidentirati postuapnje za potraživanje G., a da li je to urađeno u konkrentom slučaju on ne zna. Takođe ne zna ni da li su u njihovom patrolnom listu evidentirali ovo potraživanje, jer je to bio posao njegovog kolege K., kao vođe patrole.  Misli da nisu obavještavali Dežurnu službu o tome da su u tri navrata potraživali G., a ovo iz razloga jer je ustaljena praksa da ukoliko se neko lice potražuje ono se potražuje sve dok ga ne privedu, ili dok prestane naredba za potraživanje. Siguran je da prilikom potraživanja G. nije razgovarao sa bilo kojim službenim licem iz PJ Podgorica ili iz Ispostave D., osim ovoga što je naveo. Svega ovoga se dobro sjeća, jer je bio posebno zainteresovan zbog istog prezimena  sa oštećenom, a zna da su se tom prilikom kolega K. i on šalili na račun toga da je G. M. prijetio novinarki, jer je njegovo lično mišljenje da </span><span>G. sa tim nema nikakve veze. Na glavnom pretresu od 07.04.2014. godine dodao je da je nakon svog svjedočenja od 10.05.2013. godine 10 do 15 dana boravio u manastiru Ostrog gdje je sreo par kolega sa kojima je radio u tom periodu, i to: G. Ž., T. Đ. is a njima je razgovarao o ovom predmetu. Tada mu je G. rekao a u odnosu na situaciju kada je upućen da potražuje G. da u policiji OB Danilovgrad u odnosu na to se radilo u tajnosti id a je sve išlo preko tadašnjih načelnika kriminaliteta D. B. (ne može se sjetiti njegovog imena), a akcijom su koordinirali inspektori PJ P., pa se zbog tajnosti postupka nije sačinjavala službena zabilješka. U dosadašnjoj karijeri je učestvovao u tajnim operacijama. Nije postojala tajna operacija uručenja poziva G., ali njegova kasnija saznanja kao što je već to rekao, su tad a se radilo o tajnoj operaciji. G. nije uručio bilo kakav poziv, već se sve to odigravalo onako kako je i ranije istakao u svom svjedočkom iskazu. Sa K. A. razgovarao i to mnogo ranije nego što su obojica saslušani u svojstvu svjedoka, par dana nakon predmetnog događaja kada su pročitali tekst u novinama. Ne sjeća se da je sa K. razgovarao 2013. godine povodom predmetnog događaja. </span>
</p>
<p>&nbsp;</p>
<p>
<span>Zastupnik optužbe prigovorio je iskazu svjedoka L.V..</span>
</p>
<p>&nbsp;</p>
<p>
<span>Saslušan na glavnom pretresu od 07.04.2014. godine, svjedok J. E. posvjedočio je da ostaje pri svom svjedočkom iskazu datom na glavnom pretresu dana 25.01.2012. godine na zapisniku K.br. 727/11 gdje je izjavio </span><span>da je povodom kritičnog događaja postupao u predmetu u kome je bila ugrožena sigurnost kćerke novinarke "V." L. O.. Zaposlen je na mjestu načelnika Ekspeziture za suzbijanje krvnih delikata Uprave policije PJ Podgorica, ali je od rukovodstva kao specijalni zadatak dobio da rukovodi postupcima u kojima je ugrožavana sigurnost novinara u svim predmetima koji su se dešavali u tom periodu. Sjeća se da je novinarka "V." L. O. podnijela prijavu da su joj upućene prijetnje na Č. S., od koga su dobili upute o načinu postupanja u ovom predmetu. Odmah su za brojeve telefona sa kojih su po prijavi upućene prijetnje pribavili listu odlazno-dolaznih poziva, a putem Interpola uputili zahtjev R. I. da se osigura bezbjednost L. M., kćerke podnosioca prijave. Utvrđeno je da su poruke poslate sa telefona "N.", koji je koristio G. M., a u daljem toku je utvrđeno da je G. M. lice koje je od strane policije potraživano u više navrata i protiv koga su vođeni postupci zbog krivičnog djela iz oblasti nasilja, a G. je potraživan u više navrata od strane Ispostave D.. Nije siguran da li je ovo potraživanje naređeno usmenim ili pismenim putem, a imenovani je potraživan zbog konkretnog krivičnog djela ugrožavanje sigurnosti, po prijavi L. O.. Dana 12. 02. 2011. godine G. M. se oko 16:00 časova javio u Područnu jedinicu P., o čemu je upoznat tužilac S. Č., koji je i došao u prostorije Područne jedinice P.. </span><span>Tom prilikom tužilac Č.i on su konstatovali da je G. M. lice koje se samostalno prijavilo. U toku prikupljanja dokaza, utvrđeno da je kritičnom prilikom korišćena kartica koju je posjedovao G.M.. Pored toga, utvrđena je i činjenica da je u isto vrijeme bilo dva poziva, tako da su utvrdili da isto lice nije moglo uputiti ove pozive. Pored navedenog u vidu su imali činjenicu da je prema listingu jedan poziv upućen iz "G."-a, a drugi sa područja B. ili D., pa ih je sve to opredijelilo da se G. M.sasluša u svojstvu osumnjičenog u pravcu izvršenja krivičnog djela ugrožavanje sigurnosti iz čl. 168 Krivičnog zakonika. Dana 12. 02. 2011. godine donešeno je rješenje o zadržavanju G. M., a 13. 02. u 01:00 čas G. je pušten iz pritvora. Dana 29. 07. 2011. godine od Osnovnog državnog tužioca u Podgorici je dobio obavještenje da se iskaz G. M. u pravcu izvršenja krivičnog djela ugrožavanje sigurnosti iz čl. 168 Krivičnog zakonika ne može smatrati validnim i da i dalje istražuju ovo djelo po NN izvršiocu.  Dana 12.10.2011. godine, od strane ODT-a je dobio zahtjev da se G. M. privede zbog krivičnog djela lažno prijavljivanje, a dana 14. 10. 2011. godine G. je i sproveden zbog predmetnog djela. Policija je do saznanja da je telefon “N.” vlasništvo G. M. došla kroz provjere odlazno dolaznih poziva, po naredbi istražnog sudije a sporni telefon sa koga su upućeni pozivi je oduzet uz potvrdu od G. M. nakon njegovog saslušanja u pravcu izvršenja krivičnog djela ugrožavanje sigurnosti, dana 13. 02.2011. godine. Ne sjeća se da li se u listinzima pojavilo ime G. M.a u odnosu na pojavljivanje G. u policiji listinzi su pribavljeni prije njegovog pojavljivanja, a jedan dio je stigao i u vrijeme dok se G. nalazio u policiji, gdje je bio i on kao i tužilac Č.. Nije nađena kartica njemačkog provajdera sa koje su upućeni pozivi već samo telefon u kojem je korišćena kartica pa su po naredbi istražnog sudije oduzeti svi predmeti koji su nađeni kod </span><span>osumnjičenog, a prilikom pretresa kuće G. je tražena i kartica. Ne sjeća se ko od službenika policije i kada je obavijestilo Osnovno državno tužilaštvo o činjenici da bi G. M. mogao imati neke veze sa krivičnim djelom ugrožavanje sigurnosti, ali je sigurno neko u tužilaštvu obaviješten o ovim činjenicama, pri čemu komunikacije u vezi operativnog postupanja ne ide u pisanoj formi, već telefonskim putem a zamjenik tužioca Č. je o prednjem obaviješten nakon pojavljivanja G. u policiji, pri čemu je G. u policiji pominjan u kontekstu izvršenja krivičnog djela ugrožavanje sigurnosti prije nego što se on pojavio u policiji, jer je on zbog ovog djela i potraživan kao lice za prikupljanje obavještenja a ne kao osumnjičeni. Prije nego što je saslušan kao osumnjičeni, G. M. je u policiji saslušan u svojstvu građanina radi prikupljanja obavještenja pa je on tom prilikom potvrdio navode iz krivične prijave M.J., da je on lice koje je pozvalo sa svog telefona novinarku i poslao poruku, nakon čega je obaviješten zamjenik ODT Č., u čijem prisustvu je G. saslušan u svojstvu osumnjičenog u pravcu krivičnog djela iz čl 168 KZ. Prilikom ispitivanja u svojstvu građanina i u svojstvu osumnjičenog, prema G. nije primjenjivana nikakva prinuda, sila, niti bilo šta slično tome, već je G. u razgovoru i na pitanja priznao da je uputio pozive i poslao poruke, saslušanju su prisustvovala sva lica čije ime stoji na zapisniku, a istom su kritičnom prilikom predočeni osnovi sumnje koji stoje protiv njega kao i dokazi na kojim se sumnja temelji. Ne sjeća se da li je G. prilikom saslušanja kao osumnjičeni izjavio da je uništio telefon i kartice sa kojih je zvao i slao poruke, ali je sigurno kasnije rekao gdje se telefon nalazi pa je isti i oduzet uz potvrdu a za kartice je rekao da ih je uništio. Radnja pozivanja G. M. u svojstvu građanina sprovedena uz znanje nekog iz tužilaštva, pri čemu ne može da tvrdi da je to zamjenik tužioca Č..Takođe u konkretnom predmetu u slučaju novinara O. L. postupao ispred područne jedinice Uprave policije. Na glavnom pretresu od 16.11.2012. godine na zapisniku K.br. 629/12 posjvedočio je  da je ovim predmetom rukovodio je tužilac Č. </span><span>S., </span><span>a on je ispred Uprave policije postupao po instrukcijama nadleženog tužioca, dok su cjelokupni spisi bili kod tužioca i nalazili se njemu na raspolaganju, dok je njegova uloga bila da prosljedjuje instrukcije tužioca njegovim službencima radi postupanja. Službenici koji su postupali u ovom predmetu bili su B. A., B.M.. Za listing je bio zadužen B. A., koji je iste nosio direktno tužiocu nakon što ih je dobio od operatera i prvo ih donosio njemu. Ne sjeća se koliko puta su tražili listinge od operatera niti koliko službenih zabilješki ili naredbi je sačinjeno. Svi listinzi od mobilnih operatera nisu pristigli u policiju prije nego što je u policiju stigao G.. On i tužilac su čekali jedan listing koji je bio prelomni za to da li će G. bili osumnjičen ili ne, on je rekao tužiocu da bi G.bio neko ko se lažno prijavio, zbog čega su listinzi bili bitni kako bi se utvrdio položaj gdje se G. nalazio. Nakon što je listing stigao i nakon što je utvrdjeno da je u pitanju "G.", tužilac je rekao da se G. sasluša kao osumnjičeni, a on taj listing nije ni vidio. Do podatka da je G. M. izvršio pomenuto krivično djelo došlo provjerom podatka IMEI listinga telefona koji je korišćen prilikom poziva novinarki M. J.. Dakle, konkretan podatak koji je ukazao na okrivljenog kao izvršioca odnosno na lice koje je uputilo pozive je bilo korišćenje mobilne kartice sa koje je upućen poziv u aparatu, nakon čega se utvrdilo da je G. vlasnik mobilnog telefona. Momci koji su radili na identifikaciji listinga utvrdili su da se kartica sa brojem koji je koristio G. koristila u telefonu sa IMEI aparata za koji se ispostavilo da je koristio G.. Ne zna koliko je kartica korišćeno u aparatu a to je vjerovatno sadržano u papirima koji se nalaze kod tužioca. Takođe je istakao da je činjenica da je sa kartice koju je koristio G. upućen poziv, odnosno poruka putem telefona koji je on koristio bila poznata prije nego što je isti pozvan da se javi u policiju. Kolege vođe bezbjedonosnog sektora, koje su postupale po konkretnoj prijavi, su utvrdile prednje činjenice odnosno činjenice sa koje kartice i sa kojeg telefonskog aparata, kao i sa čijeg aparata i kartice, su upućeni pozivi i poruke. Njegova ekspozitura je preuzela slučaj u momentu kada se javio G. M.. Poziv G. je uputila ekspozitura za javni red i mir a do upućivanja poziva G. M. u predmetu su postupali rukovodioci bezbjedonosnog sektora, ne sjeća se ko je to bio personalno, ali o tome ima sačinjena službena zabilješka koja se nalazi u spisima predmeta. Telefon od G. su po naredbi tužioca oduzeli njegovi službenici, a to nije aparat sa kojeg je prijećeno,  u šta je siguran, a što je iste noći  i utvrđeno, jer je on rekao da je aparat bacio. Nakon što je svjedoku ukazana razlika u kazivanju u odnosu na ranije kazivanje na glavnom pretresu od 25.01.2012. godine, je naveo da je možda napravio lapsus prilikom davanja ranijeg iskaza, a i tužilac je znao da to nije taj </span><span>telefon. Sve što je radila njegova služba rađeno je po naredbi tužioca i istragu je sprovodio tužilac, a da bi se privelo lice iz D. radi prikupljanja obavještenja potrebno je da se putem telegrama ili telefona obavijeste kolege iz ispostave u D., nakon čega ispostava u D. upućuje poziv licu koje se poziva a on se o tome obavještava i potpisuje dostavnicu. Ako pisanim putem P. traži da se određeno lice pozove radi saslušanja, onda i kolege iz D. pismenim putem odgovaraju da li je lice pronađeno i ako jeste uz odgovor i dostavljaju potpisanu dostavnicu, koja se čuva u spisima predmeta, kod lica koje je tražilo da se sprovede pozivanje. Kada je primio spise predmeta ,on je obaviješten da je patrola iz D. u dva navrata tražila G. kući ali ga nije našla a da li su oni ostavili pisani poziv ili su usmeno obavijestili porodicu da treba da se javi u područnu jedinicu, on ne zna, možda o tome postoji podatak u spisima predmeta. Takođe, ne zna da li se čuva poziv koji nije uručen u spisima predmeta a o činjenici da je G. potraživan i da nije nađen on je obaviješten usmeno od vođa sektora. Kada se G. M. pojavio u policiju od njega su prikupljena obavještenja kao i od svakog građanina koji dođe i daje obavještenje, a u konkretnom to su radili B. A. i B. M.. Dakle, prvo je usmeno obavljen razgovor sa G. M., a kada je on izjavio da je prijetio i upućivao pozive o tome je upoznat zamjenik ODT-a. Ne zna, da li je i u kojoj formi prikupljeno obavještenje od građanina G. M. a ako je to uzeto u pisanoj formi onda se to nalazi u spisima predmeta. Takođe ne zna kako je glasio poziv za G. M., ne zna formu poziva u kom svojstvu je on pozivan i da li je pozivan u određeno vrijeme. G.M. nije saopštio zbog čega se sumnjiči prilikom saslušanja već je to uradio tužilac. Njegove kolege su prilikom prvog saslušanja kada se G. pojavio u policiji, istom saopštili zbog čega je pozvan i da se na te okolnosti izjasni. Po njegovom uputu nije preuzeta ni jedna radnja prije nego što se i fizički uključio tužilac, a sve radnje su preduzimali u njegovoj kancelariji. Na glavnom pretresu od 07.04.2014. godine, dodao je da mu nije poznato da povodom prijetnji L. O. u postupanju policije je bilo bilo kakve tajnosti. </span>
</p>
<p>&nbsp;</p>
<p>
<span>Zastupnik optužbe prigovorio je iskazu svjedoka J. E.ukazujući da je isti nekonzistentan i suprotan sa materijalnim dokazima.</span>
</p>
<p>&nbsp;</p>
<p>
<span>Saslušan na glavnom pretresu od 01.07.2014. godine, svjedok B. M.je ostao pri svom iskazu datim na zapisniku  o glavnom pretresu K.br.692/12 od 22.02.2013. godine, gdje je  posvjedočio je da je </span><span>u konkretnom predmetu pozvan od strane svog šefa E. J. da pomogne kolegi B.A.. Trebalo je da poveze kolegu B. i lice G. M. do D. kako bi se od ovog lica oduzeo telefon. Službenim vozilom je povezao  kolegu B. i G. do D.. Ispred kuće su sačekali i G. je donio telefon za koji je kolega B. izdao potvrdu o oduzimanju. Osim navedenog nije  preduzimao nijednu radnju u uvom predmetu, a ako negdje stoji njegov potpis to će obrazložiti. Takođe ističe da nije kao inspektor zadužio ovaj predmet niti je komunicirao isakim iz Ispostave D.. Nije mu poznato ko je dužio ovaj predmet u Upravi policije a inače Uprava policije sa ispostvama komunicira pismenim putem, a ukoliko se radi o hitnom predmetu moguća je i usmena komunikacija putem telefona. Ukoliko je potrebno preduzeti neku radnju, o tome službenici koji postupaju, po usmenom zahtjevu, sačinjavaju službenu zabilješku. </span>
</p>
<p>&nbsp;</p>
<p>
<span>Saslušan na glavnom pretresu od 01.07.2014. godine, svjedok K. A., posvjedočio je da ostaje u svemu kao na zapisniku o glavnom pretresu K.br. 692/12 od 18.07.2013. godine gdje je izjavio </span><span>da sve  što zna o posutpku koji se vodi protiv G.M. je to da je u kritično vrijeme tražen G. M. zbog prijetnji koje je uputio novinarki, a ovo je saznao od kolege L. V., koji mu je rekao da je to pročitao u novinama ili na portalu. U februaru 2011. godine radio je u Ispostavi D. u patroli saobraćajne policije. Ne može se tačno sjetiti s kim je radio u kritično vrijeme, moguće sa kolegom L. V., a  on je bio vođa patrole. Saobraćajna patrola u kojoj je radio obavlja poslove kontrole bezbjednosti saobraćaja i ostale zadatke koje dobije od starješine, pri čemu se svaka službena radnja  evidentira, s tim što se ne mora evidentirati baš svaka kao npr. preventivna radnja. Ukoliko postupa van djelatnosti saobraćaja po naređenju starješine ili dežurne službe, koja je u tom momentu starješina, to postupanje moraju zavesti u patrolnom listu i o istom sačiniti službenu zabilješku. Naređenje od predpostavljenih dobija patrola preko radio veze, dakle, ne dobija je on kao vođa ili pratilac. Naredbu može da izda inspektor </span><span>kriminalističke policije, odnosno svi koji su iznad njega po rangu. Ako je izdata naredba za prinudno dovođenje određenog lica takva naredba im se dostavlja pismeno ili usmeno putem radio veze, a ukoliko se i preduzme radnja dovođenja o tome se sačinjava evidencija u patrolnom listu i službena zabilješka. Ukoliko se lice koje se traži ne pronađe o tome se obavijesti onaj ko je izdao naređenje putem radio veze za dovođenje, odnosno dežurna služba. Ukoliko nekom licu treba da se uruči poziv od strane policije postupa ovlašćeni policijski službenik kome je to radno mjesto, a to je lice koje i postupa po naredbama za prinudno dovođenje. Ne zna da saobraćajna patrola uručuje pozive, on nije imao nikad tu priliku da kao pripadnik saobraćajne patrole ima zadatak da uruči nekom poziv, toga ne može da se sjeti.  Kada mu je kolega L. rekao informaciju o G. M., to mu je “na jedno uvo ušlo a na drugo izašlo”, jer ga to uopšte nije interesovalo.  Nekada je postupao po naredbi za prinudno dovođenje G. M., ali to je bilo davno prije možda pet-šest godina, kada je on bio dečko, a potraživao se zbog remećenja javnog reda i mira, pa tako zna gdje G. živi. Ne sjeća se da mu je L.rekao da je on prinudno dovodio ili uručivao poziv G. M.. Misli da je u februaru 2011. godine i on radio kao saobraćajni policajac. Od 2001. godine, od kada radi u D. kao pripadnik saobraćajne patrole, ne može da se sjeti da je imao takav slučaj da je nekom saopštavao da se javi, iako se to dešavalo za vrijeme njegove službe dok je radio u P. 1998/1999 godine, kada je radio kao pripadnik patrole za javni red i mir, a o čemu nije sačinjavao službenu zabilješku već je o tome obavještavao Dežurnu službu. Ne može da se sjeti da je sa kolegom L. imao naredbu za lišenje slobode G. M. i da su išli njegovoj kući na . a moguće je da jesu. Nakon što je svjedoku predočen dio iskaza svjedoka L. V. da je sa kolegom K. A., po naredbi dežurnog iz Ispostave, postupao po naredbi za lišenje slobode G. M., isti je naveo da mu se čini da se sjeća da je sa kolegom L. išao patrolnim vozilom do kuće G.. Misli da su išli do kuće G.da ga obavijeste da se javi u Ispostavu D., a ne da ga liše slobode. Čini mu se da su u kući kod G. bili otac i majka ispred kuće, oni su došli do kapije, pitali je li M. tu, našto su im  oni rekli da nije kući, pa su im saopštili da treba da se javi u stanicu. Čini mu se da su kolega i on obavijestili Ispostavu da G.nisu našli. Ne može da se sjeti da li su G. potraživali jednom ili više puta, čini mu se da su njegovoj kući išli samo jednom. Ne sjeća se ko je izdao naredbu da potražuju G. i na koji način im je ona saopštena. Misli da nisu imali pisanu naredbu za postupanje. Ne sjeća se da su ovo postupanje, odnosno potraživanje G., upisivali u patrolni list, niti o tome sačinjavali službenu zabilješku. Ne umije da pojasni kako je prethodno u svom iskazu tvrdio da nije postupao, niti je u periodu od 2001. godine posjećivao G. M. službeno radi postupanja po naredbi ili uručenja poziva, a kasnije se sjetio, nakon što mu je predočen iskaz kolege L., da je ipak potraživao radi obavještenja G.. Nema zdravstvene probleme, nema probleme sa sjećanjem, a u vezi ovog se se zbunio, a nešto se tog događaja i ne sjeća. U tom momentu nije znao zašto se potražuje G.. Pojasnio je da je, kada je dobio poziv za svjedočenje pitao L.da li su  išli da traže G., pa mu je on rekao da jesu, on se toga stvarno ne sjeća, a </span><span>priča ono što mu je L. rekao. L. je pitao kad je to bilo, ni on nije znao da mu kaže kad je to bilo, pa on tome nije pridavao važnosti. Ističe da se zaista ne sjeća da je išao da obavještava G. da se javi u Ispostavu D.. Dešavalo se da se promijene članovi patrole, ali o tome je morao biti obaviješten starješina i to je moralo biti registrovano, a to obično piše u patrolnom listu. Na glavnom pretrsu od 01.07.2014. godine dodao je da se ne sjeća da je bilo kada kao službeno lice išao kući kod G. M.. Ne sjeća se da je sa L. išao kući kod G., možda jeste ali se na dan održavanja glavnog pretresa tog ne može sjetiti. Sjeća se da mu je L. nešto pričao o tome da su oni išli kod G. da ga traže ali se tog događaja ne sjeća. Vjerovatno je na prošlom pretresu pričao ono što mu je L. govorio, ne zna. Nikada u svom poslu kao službenik policije u D. nije, kako to tužilac kaže, tajno uručivao bilo kakav poziv.</span>
</p>
<p>&nbsp;</p>
<p>
<span>Branilac okrivljenog G.M. prigovorio je iskazu svjedoka K.A..</span>
</p>
<p>&nbsp;</p>
<p>
<span>Saslušan na glavnom pretresu od 01.07.2014. godine, svjedok B. A., posvjedočio je da ostaje pri svom iskazu na zapisniku o glavnom pretresu K.br. 692/12 od 22.02.2013. godine, gdje je izjavio </span><span>da š</span><span>to se tiče predmetnog slučaja i njegovog učešća, sjeća se da je bio neradni dan i da nije bio na radnom mjestu, kada ga je u poslepodnevnim časovima pozvao njegov </span><span>predpostavljeni E. J. da dođe na posao. Došao je u Upravu policije, gdje je zatekao rukovodioca E. J., tužioca S. Č. i tada mu je J. rekao da se u Upravi policije nalazi jedno lice G. M. da ga preuzme, a rekavši mu i zbog čega se to lice nalazi tu. Pošao je u prostoriju gdje je bilo ovo lice, sa kojim nije obavljao nijednu službenu radnju u smislu njegovog saslušanja u svojstvu građanina, to jest sa njim nije obavljao nikakav formalan razgovor, već mu je ovaj samo usmeno rekao da je on prijetio novinarki O. L. i da se predstavio kao B.. Nakon ovoga je došao advokat koji je pozvan, koliko se sada sjeća po službenoj dužnosti i rukovodilac J. je saslušao ovo lice u pravcu izvršenja krivičnog djela ugrožavanje sigurnosti. Nije prisustvovao ovom tom saslušanju. Nakon saslušanja rukovodilac mu je rekao da donese Rješenje o zadržavanju, što je i uradio. Iste večeri, nešto kasnije moguće oko 22 ili 23:00 časa ponovo ga je pozvao rukovodilac J. i rekao mu da je ukinuto zadržavanje za G. M., pa je donio rješenje. Nakon toga mu je J. rekao da sa kolegom M. B. službenim vozilom povezu G. do D. da im preda telefon “N.”, pa su  povezli G. do D., sačekali ga ispred kuće, gdje im je on predao telefon “N.”, a on  mu tu na licu mjesta predao potvrdu o oduzetim stvarima. Navodi da je on naknadno učestvovao i u pribavljanju listinga od mobilnih operatera i listinge koje je primio, lično je  predao tužiocu Č. u prostorijama tužilaštva. Nema nikakva saznanja o tome kako je G. došao u stanicu policije i baš mu je čudno to kako pored čitave policijske organizacije ne može da se utvrdi kako je on dospio u policiju. Nikada nije ni sa jednim od službenika Ispostave u D., niti sa rukovodiocem kontaktirao u vezi ovog predmeta.</span>
</p>
<p>&nbsp;</p>
<p>
<span>Iz pratrolnih listova UP Ispostave D. i izvod iz dnevnih događaja – bilten za dane 09., 10., 11., i 12.02.2011. godine, proizilazi da u dnevnom biltenu za dan 12.02.2011. godine od 00,00 do 24,00 časova je legitimisano 11 lica, lišeno slobode zbog alkoholisanosti 2 lica, kontrolisano 46 vozača i podnijeto 9 prekršajnih prijava, evidentirana je 1 zaprimljena prijava građana.; da u patrolnom listu broj 332/11 stoji da je policajac K.D. kao obezbijeđenje suda na dužnosti bio dana 12.02.2011. godine od 08,00 do 16,00 časova u objektu “D. – zgrada suda”. Kao poseban zadatak se navodi “Posebnu pažnju obratiti na lice pod pojačanim nadzorom i lice sklono izvršenju KD”, dok u rubrici reistrovani događaji i preduzete mjere u rukopisu stoji: “Dana 12.02.2011. godine u vremenu od 08,00 do 16,00 obavljao sam poslove obezbjeđenja Osnovnog suda u D.. Isto je proteklo bez problema, u najboljem redu”.; da je u patrolnom listu broj 327/11stoji da policajci R. V.kao vođa patrole i O. O. kao pratilac, u patrolnoj djelatnosti dana 12.02.2011. godine od 06,00 do 14,00 časova na magistralnom putu P. – N. (B. – Z.) korišćenjem prevoznog sredstva PG D. ... su postupali po posebnom zadatku koji u rukopisu je naveden kao: “Postupati po planu nacionalne akcije “ZIMA”; Postupati po planu nacionalne akcije “AUTOBUS”; kontrolu saobraćaja kao i alkotestiranje vozača vršiti u mjestima … (riječi se ne mogu razabrati zbog nečitkog rukopisa). U rubrici registrovani događaji i preduzete mjere stoji da “u vremenu od 06,00 do 14,00 časova vršili kontrolu saobraćaja na magistralnop putu Podgorica – Danilovgrad – Nikšić, vrišili kontrolu saobraćaja u užem dijelu grada sa akcentom pogrešnog parkiranja i zaustavljanja. Kontrolisali 10 vozača i vozila, pregledali 5 prtljažnjika, opomenuli 2 vozača, uručili 1 nalog za plaćanje novčane kazne, podnijeli 7 prijava iz ZOBS-a, oduzeli 1 par registarskih tablica, odluzeli 1 vozačku dozvolu, priveli 1 lice u ispostavu zbog upravljanja pod dejstvom alkohola B. M. iz P., alkotestirana 3 vozača, drugih novosti nije bilo”; da u patrolnom listu broj 330/11 policajce L. D., kao vođa patrole i S. D., kao pratilac su vršili patrolnu djelatnost dana 12.02.2011. godine od 22,00 do 06,00 časova na lokalnom putu D. – G. Z.– S., korišćenjem sredstva P – P.– ..., vršeći poseban zadatak “postupati po planu nacionalne akcije “ZIMA”; Postupati po planu nacionalne akcije “AUTOBUS”; Postupati po planu lokalne akcije “Pojačana kontrola saobraćaja u vrmenu od 22,00 do 02,00 časova. U rubrici registrovani događaji i preduzete mjere stoji da “dana 12/13.02.2011. godine u vremenu od 22,00 časova do 06,00 časova obavljali smo poslove patrolne djelatnosti na lokalnom putu D.– G. Z. – S.. U toku smjene postupali smo po zatatcima iz patrolnog lista. Umeđuvremenu od 22,00 do 02,00 izveli smo lokalnu akciju “Pojačaj kontrolu saobraćaja”. Slijedi poseban izvještaj: kontrolu saobraćaja vršili smo u užem dijelu grada i kontrolisali 10 vozila i vozača, opomenuli 3 vozača, legitimisali 5 lica, pregledali 2 prtljažnika, alkotestirali 3 vozača, podnijeli 2 prijave iz ZOBS-a, u toku smjede drugih događaja od interesa nije bilo”.; da u patrolnom listu </span><span>broj 329/11 stoji da su policajci R. M. kao Vođa patrole i Đ. M. kao pratilac, pored čijeg imena je upisano K. A. odobrena zamjena, kao i L. V. od 22 do 02. Vrsta službenog posla je patrolna djelatnost, a vrijeme trajanja službenog posla je dana 12.02.2011. godine od 22,00 do 06,00 časova na magistralnom putu P. – N. (B. – Z.) korišćenjem prevoznog sredstva P – D.– ..., kao poseban zadatak je naveden “Postupati po planu nacionalne akcije “ZIMA”; Postupiti po planu nacionalne akcije “AUTOBUS”; Postupiti po planu lokalne akcije “Pojačana kontrola saobraćaja” u vremenu od 22,00 do 02,00, u rubrici registrovani događaji i preduzete mjere stoji “M571, kontrolisano 11 vozača i vozila, pregledano 4 prtljažnika, opomentu 1 vozač, alkotestirano 7 lica, 1 prekršajna prijava; da u patrolnom listu broj 328/11 stoji da policajci K.A. kao vođa patrole, pored čijeg imena je u rukopisu dodato – “Đ. M. – odobrena zamjena”, kao i L. V., pratilac. Vrsta službenog posla je patrolna djelatnost, a vrijeme trajanja iste je dana 12.02.2011. godine od 14,00 do 22,00 časova na magistralnom putu P. – N. (B.-Z.), kojom prilikom je korišteno prevozno sredstvo P P. .... Kao poseban zadatak u rukopisu je napisano “Represivno djelovati prema licima koja upravljaju pod dejstvom alkohola; Obratiti pažnju na kretanje, kontrolu i evidentiranje bezbijedonosno interesantnih lica. Kao registrovani događaji i preduzete mjere, u rukopisu je napisano da “dana 12.02.2011. godine u vremenu od 14-22 časa obavljali smo patrolnu djelatnost na patrolnom reonu “M571” i “M572” na magistralnom i lokalnom putu pri tom postupali po konkretnim zadatcima iz patrolnog lista. Tokom smjene po naređenju dežurnog starješine najviše vremena smo se nalazili u užem gradskom jezgru. Tokom smjene smo: kontrolisali 11 vozila, pregledali 4 prtljažnika, podnijeli 1 prekšajnu prijavu iz ZOBS-a, legitimisali 4 lica, opomenuli 2 vozača, dok ostalih događaja od interesa za službu nije bilo.”; u patrolnom listu broj 331/11 stoje imena policajaca: K. A. kao vođe patrole i L. V. kao pratioca. Vrsta službenog posla je patrolna djelatnost i to dana 12.02.2011. godine od 22,00 do 02,00 časova, u užem dijelu grada, korišćenjem prevoznog sredstva P D. .... Rubrika “poseban zadatak” je prazna, kao i rubrika “registrovani događaji i preduzete mjere”. </span>
</p>
<p>&nbsp;</p>
<p>
<span>Iz rasporeda službe za dane 11/12.02.2011. godine proizilazi da je dežurni starješina P. N.; dežurna služba (07-19 h) L.V.; dežurna služba (19-07 h) P. D.; rad u stanici od 07-15 h: P. B., Č. S., D.Z., V. Z., P. S., B. S.; rad na sektoru 07-15 h R.S. pozornička djelatnost 06 – 14 M561 Đ. M., sa konstatacijom pored imena, u rukopisu “Nije došao”; patrolna djelatnost 06 – 14 M571 R.V.. i O. O., P – D. – ...; 14 – 22 M571 K. A. i L. V., P – .. – ...; 22 – 06 M571 L. D. i S. D., P – .. – ...; M572 R. M. i Đ. M., P – .. – ...; II reon 7-15 Ć.D.; Sudske naredbe 07-15 h S. S.; 07-15 h M. Ž.; Osnovni sud 08-16 h K. D.; Dežurna grupa P – .. – ... 22-06h; Dan odmora: P. R.; Godišnji odmor: P. R.; Bolovanje: P. M., Đ. P., K. R., Š.S., B. P., K. A.; Opravdano odsutni: L. D. – seminar. Navedeni raspored službe je snadbjeven pečatom Uprave policije Podgorica.</span>
</p>
<p>&nbsp;</p>
<p>
<span>Iz patrolnog rasporeda službe od 12/13.02.2011. godine OB D. proizilazi da u rubrici “patrolna djelatnost” je navedeno 06-14 M571 R. V. i O. O., P .. ...; 14-22 M571 K. A. i L. V., P .. ...; 22-06 M571 R. M. i Đ.M., P .. ...; M572 L.. D. i S. D., P .. ...; 22-02 M573 K.A. i L. V., P .. ....</span>
</p>
<p>&nbsp;</p>
<p>
<span>Iz dopisa UP PJ Podgorica na ime Š. P. broj 01-240/12-30924/3 proizilazi da je Uprava policije PJ P., osnosno rukovodilac Š. P. obavijestio sud da je po predmetnom događaju postupao OPS PJ Podgorica – Ekspoziture za JRM Đ. N., o čemu je sačinjena službena zabilješka. Dalji rad po predmetu preuzeli su tadašnji službenici PJ Podgorica – Ekspoziture za suzbijanje krvnih i seksualnih delikata: J. E., B. A. i B. M.. U zvaničnim evidencijama (u krivičnom upisniku, pozivima građana, službene zabilješke i telegramima) ne postoji pisani trag o pozivanju u službenim prostorijama PJ Podgorica lica: G. M. od oca B. i majke N., rođene Š., rođen 24.10.1985. godine u P., sa prebivalištem u D. – G. bb.</span>
</p>
<p>&nbsp;</p>
<p>
<span>Iz dopisa PJ P.a ekspoziture za JRM broj 03-244/12-30944/2 od 28.11.2011. godine proizilazi da je M. J. – novinar dnevnog lista “V.” dana 09.02.2011. godine u 21,28 časova u PJ Podgorica podnijela pismenu prijavu na okolnosti prijetnje putem telefona njenoj koleginici L.O. od strane NN lica. Službenici ekspoziture za javni red i mir PJ Podgorica postupajući po zaprimljenoj prijavi upoznali su ZODT Č.S. u službenim prostorijama u prisustvu tužioca Č. </span><span>uzeta je izjava od oštećene L.O. i podnosioca prijave M. J., na okonosti događaja, nakon čega je kompletan predmet predate službenicima Ekspoziture za suzbijanje krvnih i seksualnih delikata PJ Podgorica na dalji rad i postupanje. S tim u vezi, službenici ekspoziture za javni red i mir nijesu u konkretnom slučaju imali komunikaciju sa građaninom G. M.. </span>
</p>
<p>&nbsp;</p>
<p>
<span>Iz dopisa PJ Podgorica ispostave D. od 19.12.2012. godine, proizilazi da u službenoj dokumentaciji Ispostave policije i Ekspoziture kriminalističke policije Uprava policije PJ Podgorica, Ispostava D. nije pronašla službenu dokumentaciju koja bi se odnosila na zahtjeve iz dopisa. Od 10.05.2012. godine došlo je do promjene rukovodioca ispostave kao i rukovodioca ekspoziture policije i ekspoziture kriminalističke policije, a do navedenog datuma u periodu na koji se odnosi zahtjev navedena službenička mjesta obavljali: Š. M., rukovodilac ispostave; P. B., rukovodilac ekspoziture policije; B.V., rukovodilac ekspoziture kriminalističke policije. U službenim komunikacijama sa tadašnjim rukovodiocima policije i kriminalističke policije isti nemaju saznanja u vezi postupanja – pozivanja lica G. M. u ovu ispostavu kao ni da li je bila korespodencija sa službenicima Područne jedinice Podgorica po predmetnom događaju. Na ove okolnosti sačinjena je službena zabilješka od strane tadašnjeg rukovodioca Ekspoziture kriminalističke policije kao i službena zabilješka o službenom razgovoru sa takođe tadašnjim rukovodiocem ekspoziture policije.</span>
</p>
<p>&nbsp;</p>
<p>
<span>Iz zapisnika PJ Podgorica o saslušanju G. M. od 12.02.2011. godine, proizilazi </span><span>da je G. M. u svojstvu osumnjičenog saslušan pred Upravom policije PJ Podgorica, u prisustvu zamjenika ODT-a Podgorica, Č. S., ovlašćenog policijskog službenika J. E., zapisničara B. M., kao i branioca – advokata S. B. sa brojem legitimacije 892. Tada osumnjičeni G.M. je poučen o pravu na branioca, i da branilac može prisustvovati njegovom saslušanju, i upozoren da sve što kaže može biti upotrijebljeno protiv njega kao dokaz. Predočeno mu je za šta se sumnjiči, osnovi sumnje koji stoje protiv njega, i da nije dužan da iznese svoju odbranu niti da odgovara na postavljena pitanja Iznoseći odbranu u pravcu izvršenja krivičnog djela iz čl. 168 st. 2 u vezi st. 1,</span><span> pred Upravom policije naveo da je rođen u P. a stalno nastanjen u D., gdje živi sa ocem i majkom. Dosta često dolazi u P. pa je tako prošlog ljeta, misli da je bio jul ili avgust oko 12:00 časova u H. ulici sjedio sa drugom S. P. i njegove dvije drugarice, kada je za stolom ispred kafića primijetio jednu djevojku plave kose, dvadesetih godina, koja mu je zapala za oko.  Pitao je djevojke koje su bile sa njim u društvu poznaju li djevojku koja mu se dopala pa su iste rekle da je ne poznaju, ali da će se raspitati i javiti mu. Kada je nakon 2-3 dana ponovo došao u P. ove djevojke su mu rekle da se djevojka koja mu se svidjela zove M., da studira u I. i da joj je majka novinarka u dnevnim novinama "V.". Nakon desetak dana M. je vidio na šetalištu u B., a kasnije se interesovao za nju da li je u P. ili inostranstvu, za njen broj telefona, ali nije uspio doći do tih informacija. Ne sjeća se tačno koji je bio datum, niti dan, kada je u svoj mobilni telefon marke "N." ubacio umjesto svoje mobilne kartice 068, mobilnu karticu mobilnog operatera iz Nj. koju mu je dao, sada pokojni, drug A. J., kada je došao iz Nj.. Na kartici je bilo par eura kredita. Razlog što je stavio ovu mobilnu karticu u svoj mobilni telefon taj što je htio da dobije informaciju broja mobilnog telefona M., koja studira u I., preko novinarke, čije ime je pročitao u dnevnim novinama vijesti, M.J., tako da je sa tog mobilnog telefona pozvao redakciju "V.", čiji je broj uzeo iz dnevnih novina "V." i tražio od istih da mu daju broj telefona M. J.. Misli da mu se javio ženski glas kada je tražio ovu informaciju u redakciji i dali su mu broj mobilnog telefona M. J. za kojeg zna da je počinjao sa 067. Pozvao je sa "ovog" broja telefona, misli da je to bilo negdje popodne, ista mu se javila pa se predstavio kao B. i tražio od J. da mu da broj mobilnog telefona njene koleginice O., ili njene kćerke M., koja studira u I.. Ona mu je odgovorila da ne može da mu da broj mobilnog telefona od koleginice, a ponajmanje od njene kćerke M., na što joj je rekao "O. je kučka, jebat ću je u usta, poslat ću joj crnca da joj posjeti kćerku u I.". Možda je rekao još par ružnih riječi uličnog žargona sa kojim je vrijeđao O. i njenu kćerku M., misli da razgovor nije bio dug a zna da je, dok je pričao mobilnim telefonom, bio ispred tržnog centra G.intaš i to na poziciji gdje ulaze vozila u podzemnu garažu i bio je sam. Nakon ovog telefonskog razgovora sa J. M. poslao SMS poruku dok se nalazio u D. sa sadržinom "Izvini, možeš li da pozdraviš O. i M. i M. će posjetiti crnac u I.". U sjutrašnjim </span><span>novinama dnevnog lista "V." pročitao je naslovnu stranu da je neko prijetio novinarki J. M. i O. L., tada je saznao da se ona preziva L. i tada je telefon koji je koristio za razgovor i slanje poruka, svoju karticu 068 i mobilnu karticu njemačkog operatera uništio i bacio u rijeku Z., vjerujući da ga na taj način niko neće pronaći. Međutim, prevario se i sada mu je žao što je sve ovo uradio, a tada mu je izgledalo da je sve to bezazleno i smiješno, a sada uviđa da je to doista ozbiljno. Ne zna koji posao O. L. obavlja u dnevnom listu "V.", lično je ne poznaje, kao ni M.J., niti su mu što te žene uradile, pa bi želio da im se izvini zbog svojih gluposti, a uopšte nije čitao tekstove koji govore o fabrici duvana u M., o bilo kakvom švercu cigareta i da je o tome pisala O.L., to je sada prvi put čuo. Navodi da je mobilni telefon koji je bacio u rijeku kupio prije par mjeseci, krajem 2010. godine u Podgorici i to u prodavnici mobilnih telefona u H. ulici, preko puta prodavnice patika N., a mobilnu karticu 068 je kupio u decembru ili početkom januara ove godine na trafici u P.. Prije toga je kupio broj 069/2..-..., koji je takođe pri-pejd broj. Dosta često mijenja brojeve telefona, a da za to nema nijedan poseban razlog, već mu se polomi telefon ili zablokira kartica. Redakciju "V." je zvao, koliko mu se čini na fiksni broj sa svog mobilnog telefona u kome je bila kartica Nj. operatera, tako da je i taj razgovor obavio sa ove kartice, a koliko se može sjetiti poziv prema redakciji "V." obavio je dan ili dva prije poziva koji je uputio novinarki M.. Potpuno je siguran da je u SMS poruci koju je uputio pominjao samo O. i M. i nikoga više. Jedini razlog što je zvao redakciju "V." i novinarku je da bi došao do M. broja telefona, jer mu se puno svidjela, a čekao je više od pola godine misleći da će doći do broja, a i u tom periodu kada je pozvao mu je bilo malo dosadno. Potpuno je siguran da je SMS poruku uputio dok se nalazio u D.. Ne može da objasni zašto je u telefonskom razgovoru rekao da će poslati crnca M.u posjetu, to je bio čisto uličarski žargon, a osoba sa kojom je razgovarao ga nijednom riječju nije isprovocirala da bi to rekao. Broj telefona 069/2..-... i danas koristi, nalazi se kod kuće u dnevnoj sobi, pored kompjutera i ne nosi ga sa sobom ali je on većinu ili svo vrijeme upaljen. Od dana kada je kupio ovaj broj 068, za razgovor isključivo koristi tu karticu. Sa  svoje članovima porodice nije umrežen, niti sa bilo kojim drugim brojem ima besplatne razgovore ili neku drugu povlasticu. Mobilni telefon ne koristi nešto previše iz razloga jer nema novca da dopuni račun. Ne zna čiji su brojevi telefona 067/3..-...; 068/3..-...; 068/7..-...; 068/3..-...; 068/3..-... i 067/8..-..., tvrdi da sa navedenih brojeva telefona nije razgovorao, odnosno ne sjeća se niti koga je zvao, ni ko je njega zvao. Takođe ne zna čiji je broj telefona 4....... a posebno naglašava da ne poznaje nikoga u inostranstvu, niti je u periodu poziva prema novinarki zvao bilo koga u inostranstvo. Ispravio se i naveo da se njegov drug S. P. nalazio u inostranstvu i to u M., ali mu ne zna broj telefona koji tamo koristi niti ga je ikad pozvao da razgovaraju. Niko ga nije prisiljavao, niti je na bilo koji način tražio od njega, da dođe u policiju da se prijavi i ispriča da je pozivao novinarku i slao poruke.</span>
</p>
<p>&nbsp;</p>
<p>
<span>Iz prijava M.J. od 09. i 10.02.2011. godine, proizilazi da je M. J. dana 09.02.2011. godine</span><span>, nakon što je upozorena na posljedice lažnog prijavljivanja iz čl. 388 Krivičnog zakonika, u svojstvu novinara nezavisnog dnevnika "V." podnijela prijavu da je dana 09. 02. 2011. godine, u 19:51 čas, sa nepoznatog broja +4....... dobila poziv, kada se javio muški glas sa nikšićkim akcentom koji se predstavio kao B.i tražio broj telefona O.L., pa nakon što mu je rekla da ne može dati broj povišenim i prijetećim tonom joj uputio uvrede i ozbiljne prijetnje na račun O. L. „Ona je kučka glibava, jebem li je u usta“ i „Slobodno joj prenesi da sam organizovao posjetu kod M. u R., poslao sam joj crnca, posjetiće je ovih dana, poslaću joj slike na mail!“ a nakon što je u šoku pitala šta to priča, rekao „Nije mi namjera da joj ti izigravaš kurira, ali eto“ i ponovio prijetnje „Reci joj da će M. da posjeti crnac u R.. Reci joj pozdravio je B.“, dok iz prijave od 10.02.2011. godine proizilazi da je M. J., nakon što je upozorena na posljedice lažnog prijavljivanja iz čl. 388 Krivičnog zakonika, u svojstvu novinara nezavisnog dnevnika "V." podnijela prijavu da joj je dana 10.02.2011. godine, u 15:56 časova, dok se nalazila preko puta Ministarstva unutrašnjih poslova u društvu L. O., stigla prijeteća SMS poruka, sa broja +4........, sa koga su joj prethodnog dana upućene prijetnje. Poruka je glasila - "Molim te prenesi samo pozdrave za M. i I.", nakon čega je odmah pozvala ovaj broj, ali je bio isključen. Zapisnik su potpisali zamjeik ODT-a Podgorica Č.S., ovlašćeni policijski službenik J. E., </span><span>zapisničar B. M., osumnjičeni G. M., dok na mjestu za potpis branioca stoji štampanim slovima „advokat S. B.“, dok je potpisano ime S. D..</span>
</p>
<p>&nbsp;</p>
<p>
<span>Iz akta Nacionalnog biroa broj 03/6-38-455 od 10.02.2011. godine, proizilazi da</span><span> je konstatovano da je NCB Interpol provjerama preko NCB Interpol Visbaden utvrdio da je vlasnik njemačkog telefonskog broja +4.... lice W.O., sa prebivalištem u S..</span>
</p>
<p>&nbsp;</p>
<p>
<span>Iz potvrde PJ Podgorica UP od 13.02.2011. godine o privremeno oduzetim predmetima na ime G. M. proizilazi da je </span><span>da je od G.M.  dana 13. 02. 2011. godine u 01:30 časova privremeno oduzet telefon marke "N." X3-00, IMEI ...... SIM kartica 069/2..-.... </span>
</p>
<p>&nbsp;</p>
<p>
<span>Iz nalaza i mišljenja vještaka telekomunikacione struke B.P.od 16.02.2011. godine, kao i iz  dokumentacije operatera T-mobile, M:tel i Telenor o komunikaciji telefonski brojeva .4............; 069-2..-... i 068-3..-... </span><span>proizilazi da korisnik broja 069/2..-... lice koje većinu vremena provodi u reonu D., odnosno u reonu koji pokriva bazna stanica K. A. Telefonski broj se relativno redovno koristi, a dani u kojim nema kontakata 11.01., 14.01. i 23. 01. 2011. godine, po mišljenju vještaka, shodno zabilježenom saobraćaju u danima koji prethode, su moguće dani kada korisnik nije imao kredita na svom pri-pejd računu. Uparivanjem telefonskih brojeva sa kojima je kontaktirao korisnik broja 069/2..-... sa telefonskim brojevima sa kojim je kontaktirao korisnik telefonskog broja 068/3..-..., nije nađen nijedan zajednički kontakt. Broj 068/3..-... koristi se isključivo prilikom komunikacija na relaciji P.-N.-reon granice sa R. S. i natrag, pri čemu korišćenje ovog telefonskog broja nema kontinuitet. Korisnik broja se najviše zadržava u P.u reonu bazne stanice B. b, ostali period kad se koristi lice je u pokretu na relaciji P.-N.-granica R. S. i natrag. U reonu N. i granice R. S.korisnik se duže ne zadržava već nakon kratkog vremena slijedi povratak u reon P., zona bazne stanice B.b a kontakt ostvaren iz reona P. je moguće povratak iz S. ili R. S.. Sa aspekta vremena nastanka i zabilježenih lokacija razgovora korisnik broja 068/3..-... se dana 15. 01. 2011. godine u 18:43 časova, nalazio na magistralnom pravcu P.-D., reon M., dok se korisnik broja 069/2..-... nalazio u reonu bazne stanice K. A. Dana 21. 01. 2011. godine u 12:29 časova, korisnik broja 068/3..-... se nalazio  u reonu bazne stanice B. b, područje u okolini Autobuske stanice ili južnog dijela naselja S. A., dok se korisnik broja 069/2..-... u 20:20 časova nalazio u reonu bazne stanice K. A, što bi bilo moguće samo ukoliko se korisnik prilikom promjene lokacije kretao prosječnom brzinom oko 170 km/h, a povremeno i većom. Dana 30. 01. 2011. godine u 14:54 časa korisnik broja 068/3..-... se nalazio u reonu N., dok se korisnik broja 069/2.. ... nalazi u reonu bazne stanice K. A. Istog dana u 20:24 časa korisnik broja 068/3..-... se nalazio u reonu N., dok se korisnik broja 069/2..-...  u 20:33 časova nalazio u reonu bazne stanice K. A, što bi bilo moguće samo ukoliko se korisnik prilikom promjene lokacije kretao prosječnom brzinom oko 200 km/h, a povremeno i većom. Iz navedenog vještak zaključuje da ista osoba nije bila korisnik dva navedena telefonska broja. Iz dokumentacije operatera mobilne telefonije i nalaza i mišljenja vještaka je dalje utvrđeno da korisnici brojeva 068/3..-... i 069/2..-...  nijedan razgovor nisu ostvarili iz reona tržnog centra "G." u P.. Korisnik telefona sa karticom 068/3..-... se dana 14. 01. 2011. godine u 14:30, 19:35 i 19:38 časova nalazio u zoni bazne stanice B. b područje okoline Autobuske stanice ili kružnog dijela južnog S. A., dana 15. 01. 2011. godine oko 14:01 do 14:47 časova se kretao putnim pravcem P.-D.-N., kada se registruje prisustvo reona N., moguće naselje S.. U 18:43 časa ponovo se registruje u reonu P. na magistralnom putu P.-D.-N. gdje se korisnik registruje u 20:14 časova, a zatim nastavlja kretanje u reon graničnog prelaza prema B., gdje se u reonu granice korisnik registruje u vremenu od 21:16 do 22:48 časa, a zatim se registruje ponovo u  povratku u 23:43 na putnom pravcu N.-D.-P., odnosno prilazu D. od pravca N.. Korisnik broja 068/3..-... je koristio telefon sa IMEI 1................. do 21. 01. 2011. godine, kada se registruje poziv u 22:29:37 časova nakon čega od 28. 01. 2011. godine od 13:59:35 koristi telefon IMEI 3............... i zabilježeno je korišćenje do 02. 02. 2011. godine, te 06. 02. 2011. godine kada je ostvaren kontakt u užem reonu grada P.. Dana 30. 01. 2011. godine korisnik broja je u jutarnjim časova registrovan u reonu bazne stanice B. b, nakon čega se kretao putnim pravcem P.-D.-N., gdje se registruje prisustvo u reonu S., a zatim se </span><span>kreće od pravca N. ka granici sa R.S.. Nakon toga u 17:28 časova korisnik se registruje u Podgorici reon bazne stanice B. b, nakon čega se od 19:28 do 20:24 časa kretao putnim pravcem P.-D.-N., a u 21:28 časova se registruje u reonu graničnog prelaza prema B., R. S.. U dane 31. 01. 2011. kao i 03. do  05. 02. 2011., te od 06. do 10. 02. 2011. godine nije bilo telefonskih kontakata ili nema podataka o lokaciji a dana 06. 02. 2011. godine korisnik se prema ostvarenom kontaktu u 11:28 časova nalazio u užem reonu grada P.. Korisnik  069/2..-...  se u periodu od 09. do 18. 01. 2011. godine nalazio isključivo u reonu bazne stanice K. A, izuzimajući vrijeme 21:32. dana 12. 01. 2011. godine, kada se na par minuta registruje u baznoj stanici D. C korisnik je koristio telefon sa IMEI 3................ Dalje je utvrđeno da se korisnik broja  4................   dana 09. 02. 2011. godine u 19:51 čas registruje u reonu bazne stanice B. b, što je područje oko Autobuske stanice ili reon južnog dijela naselja S. A., a dana 10. 02. 2011. godine korisnik se registruje u 15:56 i 15:57 časova u reonu bazne stanice K. d.. Korisnik je koristio telefon sa IMEI 3...................... </span>
</p>
<p>&nbsp;</p>
<p>
<span>Iz izjašnjenja vještaka B. P. datog na zapisniku o glavnom pretresu od 26.12.2011. godine proizilazi da vještak ostaje pri svom nalazu i mišljenju, kao i da telefonska kartica broj ..... je korištene u aparatu čiji je I. Prema priloženim listinzima kako i stoji u osnovnom nalazu, korisnik brojeva .... nije isto lice  što je evidentirano kako iz strukture poziva, činjenice da nema poziva ka nekom zajedničkom broju, kao i situacija u prostoru prilikom ostvarivanja razgovora koje su nemoguće da realizuje jedna osoba. Na primjer, dana 15.01.2011. godine u  minuta evidentira se prisustvo korisnika  u reonu bazne stanice K., koja gravitira u području sjeverno od D., dok se korisnik broja ... u istom trenutku dvanaest sekundi kasnije evidentira u reonu bazne stanice Daljam koja pokriva magistralni put u reonu Podgorice. Ovdje je takođe karakteristično da bi se ova dva razgovora na osnovu dužine trajanja preklopila, pa i predpostavimo da je ovo lice imalo mogućnost teleportacije ono bi moralo imati mogućnost simultalnog vođenja razgovora. U kontekstu prethodno navedenih činjenica ukazuje da isto lice nije koristilo ova dva telefonska broja. Sporni poziv sa broja telefona  je upućen M. J. iz reona bazne stanice B., koja pokriva područje ul. M. B., dio raskrsnice sa B. S. K. i pojedine tačke S. a. koja gravitira V. domu i to dana 09.02.2011. godine u 19:51:36 sekundi u trajanju od 71 sekunde. Bazna stanica  nije omna direkciona bazna stanica, odnosno bazna stanica koja pokriva krug od 360 stepeni na način što postoje tri segmenta – A, B i C koji generalno u odnosu na svoj azimut, odnosno pravac prema kome su usmjereni pokriva polukrug .... stepeni od azimuta. BBM ne pokriva TC “G”. Sa određenih lokacija u G. moguće je da bi veza išla preko bazne stanice BBM, ali sektor C. Segmenti pojedinih baza se graniče međusobno. Segment A bi pokrivao dio ulice prema raskrsnici Ul. Oktobarske revolucije, B. i jedinstva prema autobuskoj stanici. </span>
</p>
<p>&nbsp;</p>
<p>
<span>Iz iskaza svjedoka L. O. pročitanog na glavnom pretresu, sa zapisnika o glavnom pretresu K.br.  od  godine proizilazi da je svjedok L. O. ostala pri svom svjedočkom iskazu u prethodnom postupku, na zapisniku kod ODT-a Kt. godine kao i na glavnom pretresu od 26.12.2011. godine  gdje je izjavila da je ista </span><span>dana 09. 02. 2011. godine u večernjim satima pozvana od strane urednika M. J. da dođe kod njega u kancelariju, što je i učinila. U kancelariji joj je urednik saopštio da je njena koleginica M. J. primila telefonski poziv u kome je neko rekao da će njena kćerka M., koja se nalazi u R, biti silovana. Njena reakcija je bila užasna jer se izbezumila od same pomisli da tako nešto može da se desi. Novinar je "V" i u tom periodu je radila na nekim škakljivim temama i objavljivala tekstove zbog kojih je predpostavljala da se može desiti da joj ljudi prijete i da je blate. Ona lično i redakcija "V" je odmah o tome obavijestila sve nadležne organe C. G. kako bi se obezbijedila zaštita njene kćerke M. u R. Sjutradan sa sinom N. otišla za R., kako bi se vidjela sa kćerkom M., i u dogovoru sa M. spoljnih poslova i V. državnim tižiocem obezbijedila zaštitu ličnosti za njenu kćerku M. Od tog događaja i prijetnji njen život, kao i život njene porodice, se izmijenio do te mjere da više ne mogu normalno da žive niti da funkcionišu. U prijetnjama je pominjana i cimerka njene kćerke Iva, što je posebno uvjerilo da su prijetnje realne i ostvarljive, jer ta osoba zna gdje je njeno dijete, pa je smatrala da je ta osoba spremna da prijetnje i ostvari. Nakon ovog događaja život </span><span>joj je pretvoren u pakao, jer zna da to nije uradila osoba koja se prijavila kao lice koje je pozivalo M. J, koja činjenica je još više plaši, jer nije otkriven pravi izvršilac djela. Na glavnom pretresu 13.09.2012. godine je dodala da je odmah kada se okrivljeni prijavio znala da on nije izvršilac ovog djela, jer se on ne kreće u istom društvu i nije mogao da zna podatke o njenoj kćerki, s obzirom da nisu lica iz istog društva. Za ovo lice se raspitala iz R. i saznala da je ranije osuđivan pa je izrazila sumnju da je on od nekog nagovoren da se prijavi, čime je opstruirao cjelokupnu istragu, jer bi učinilac možda bio priveden da se on nije prijavio. </span>
</p>
<p>
<span> </span>
</p>
<p>
<span>Iz iskaza svjedoka M. J., pročitanog na glavnom pretresu, sa zapisnika o glavnom pretesu od 13.09.2012. godine, proizilazi da je svjedok M. J. navela da ostaje pri svom iskazu koji je dat na glavnom pretresu od 26.12.2011. godine, kao i pri svom iskazu pred ODT-om na zapisniku Kt.br. 1588/11-2 od 14.10.2011. godine gdje je posvjedočila da </span><span>je negdje u februaru mjesecu 2011 godine na svoj broj telefona  u popodnevnim ili ranim večernjim časovima primila telefonski poziv sa nepoznatog broja. Kada je vidjela broj, zaključila je da se radi o pozivu iz inostranstva a ovo na osnovu činjenice što pozivni broj, odnosno prve cifre nisu bile cifre crnogorskih operatera mobilne ili fiksne telefonije. Kada se javila na poziv, lice sa druge strane predstavilo se kao B. i oslovilo je pravim imenom govoreći "J., B. je". Kako nije poznavala nijedno lice koje se zove B. upitala je koji B., našto je on odgovorio da mu treba broj O. L. U daljem toku razgovoru je pokušala da ovom licu objasni da mu ne može dati tek tako broj svoje koleginice O. L, dok ne utvrdi da je ona sa tim saglasna, a eventualno ukoliko želi da se čuje sa njom, ona će ga okrenuti na njegov broj. Na ove njene riječi, to lice je uzvratilo komentarom da može da mu da e-mail jer je on poslao crnca kod M. u R, crnac će je posjetiti a on će joj poslati fotografije. U tom trenutku se iznenadila i uplašila jer zna da je M. kćerka O. L, koja studira u R. Napomenula je da je u razgovoru ovo lice uputilo niz uvreda i psovki na račun O. L. Kako je razgovor poprimio tok koji je naprijed opisala, bila je u stanju šoka i to više nije mogla da sluša pa je prekinula vezu. Koliko se može sjetiti razgovor je trajao otprilike nepun minut a po završetku razgovora je htjela da nazove O. L, ali se predomislila jer jednostavno nije znala kako da joj saopšti prijetnje koje su upućene njoj i kćerki M. pa je pozvala urednika u redakciji V. M. J. i saopštila mu čitav događaj a odmah zatim otišla u redakciju V. gdje su pozvali O. i urednik joj je saopštio o čemu se radi. O. u trenutku kada joj je urednik saopštio o čemu se radi djelovala izgubljeno, pa je ona pošla u policiju i prijavila cjelokupni događaj. Narednog dana negdje u popodnevnim časovima oko 15:00 časova, se nalazila u M. spoljnih poslova CG sa O. L i dok su čekale taksi na njen mobilni telefon je stigla SMS poruka sa istog broja koji je predhodno zvao a sadržaj poruke je, koliko se može sjetiti, bio da pozdravi M i I. Pojasnila je da je I. cimerka M. L., sa kojom živi u R. O sadržini SMS poruke nije odmah upoznala O. L. već nakon par minuta pa su se odmah vratile u redakciju "V" gdje je iz kancelarije urednika sa fiksnog telefona pozvala ovaj broj, koji je bio ugašen, a nakon toga je odmah pošla u policiju i prijavila događaj. Muški glas koji je pozvao sa broja iz inostranstva je opisala kao grublji muški glas sa nikšićkim akcentom. Riječi koje joj je to lice uputilo preko telefona je shvatila kao prijetnju svojoj koleginici O. L. i njenoj kćerki M. Na glavnom pretresu dodala je da je, nakon što je čula glas okrivljenog, ustvrdila da taj glas nema nikakve sličnosti sa glasom koji je nju zvao preko telefona, jer je to bio grublji muški glas sa nikšićkim akcentom, a nakon primjedbe branioca da to nije mogla zaključiti na osnovu kratkog telefonskog razgovora te na osnovu kratkog odgovora na pitanje koje je dao okrivljeni je navela da nije tačno da je razgovor koji je vodila sa licem putem telefona bio kratak jer je isti trajao oko 1 minut pa je sigurna da je taj glas bio grub a čula je glas okrivljenog na glavnom pretresu i tvrdi da nema nikakve sličnosti između ova dva glasa.</span>
</p>
<p>&nbsp;</p>
<p>
<span>Iz izvoda iz KE za okrivljenog izdat od UP PJ Podgorica broj  godine proizilazi da je okrivljeni osuđivan i to: presudom </span><span>Osnovnog suda u Danilovgradu K. ....; presudom Osnovnog suda u Danilovgradu K.br.......</span>
</p>
<p>&nbsp;</p>
<p>
<span>Okrivljeni G. M. se branio da je bio pozvan, odnosno da su patrolirajući policijski službenici iz D, pripadnici “obične” patrole došli njegovoj kući i budući da je tada bio odsutan, njegovim </span><span>ukućanima rekli da se javi ispostavi policije u P. Nakon što je saznao za ovo, otišao je u P. i prijavio se tamo, a službenici u P. su mu rekli razlog zbog kojeg je potraživan, gdje je u svojstvu osumnjičenog iznio svoju odbranu. Odbranu okrivljenog G. M. u ovom dijelu sud je cijenio kao istinitu, i ista je osnažena nizom materijalnih i personalnih dokaza, a prvenstveno iskazom svjedoka J. E. Naime, iz iskaza svjedoka J. E. sud je utvrdio da je isti kritičnog događaja kao načelnik Ekspoziture za suzbijanje krvnih delikata Uprave policje PJ P. postupao u predmetima u kojima je ugrožavana sigurnost novinara, pa i novinarke dvenog lista “V”, L. O, čijoj kćerci, L. M, je bila ugrožena sigurnost. Postupajući u tom predmetu, policijski službenici došli su do zaključka da je putem telefona “Nokia”, korištenog od strane G. M, lica koje je bilo zbog svoje ranije osuđivanosti bezbijednosno interesantno, i da je isti potraživan u više navrata od strane danilovgradske ispostave policije. Iako nije siguran da li postoji pisani trag o tome, okrivljeni G. M. je potraživan u predmetu ugrožavanje sigurnosti po prijavi L. O. </span><span>Dana 12. 02. 2011. godine okrivljeni G. M. se oko 16:00 časova javio u P. jedinicu P., o čemu je upoznat tužilac S. Č., koji je i došao u prostorije Područne jedinice P. Tom prilikom tužilac Č. i on su konstatovali da je G. M. lice koje se samostalno prijavilo. Ono što je službenike policije opredijelilo da se sada okrivljeni G. sasluša na okolnosti izvršenja krivičnog djela ugrožavanje sugornosti iz člana 168 krivičnog zakonika jeste to što je u postupku prikupljanja dokaza dođeno do saznanja da je kritičnom prilikom korišćena kartica koju je posjedovao G M.. Pored toga, policijski službenici su bili u saznanju da je u isto vrijeme bilo dva poziva, tako da su utvrdili da isto lice nije moglo uputiti ove pozive. Nadalje, u vidu su imali činjenicu da je prema listingu jedan poziv upućen iz "G, a drugi sa područja B. ili D. Postojali su konkretni podatci da je G. M. izvršilac krivičnog djela ugrožavanje sigurnosti. Svi listizni od mobilnih operatera nijesu pristigli u policiju prije nego što je stigao G. M. Baratali su sa podatkom da je sa kartice koju je koristio G. upućen poziv, odnosno poruka putem telefona koji je on koristio bila poznata prije nego što je G. m. pozvan da se javi u policiju, gdje je i pominjan u kontekstu izvršenja krivičnog djela ugrožavanje sigurnosti i prije nego što se pojavio tamo. Iskaz svjedoka J. E. sud je cijenio kao istinit. Ovakva dokazna konekcija iz koje je sud utvrdio da je okrivljeni G. M. došao po pozivu</span><span>, odnosno obavještenju</span><span> policjskih službenika, a ne samoinicjativno, dodatno je učvršćena i iz iskaza svjedoka L. V, iz kog je utvrđeno da je isti, kao ovlašćeno policijsko lice dobio naredbu od dežunog iz ispostave u D., iako nije koncizan u smislu identifikovanja dežurnog lica, a koja naredba se odnosila na to da se lice G. M. potražuje. Naredba je dobijena usmenim putem, putem radio veze. Svjedok decidno kazuje u odnosu na mjesto stanovanja G. i navodi da je to mjesto G., te da je tamo pošao sa kolegom K. A. Dežurnu službu je pitao zbog čega treba lišiti G. slobode, a dobio je odgovor da se isti potražuje od strane inspektora kriminaliteta u P. Sa kolegom K. A. je pošao do G. i na nevedenoj adresi nijesu pronašli G. M. Kazali su njegovim roditeljima da se G. javi policiji. Nakon toga, dolazili tri puta, i G. nijesu pronašli, sve dok nijesu dobili obavještenje da se isti nalazi u CB P., a to je bilo istog dana od 18-20 časova. Upravo na osnovu svjedočkog iskaza svjedoka L. V, (koji iskaz je sud cijenio kao istinit) i dovođenjem istog svjedočkog iskaza u vezu sa kazivanjem svjedoka J. E. u odnosu na činjenicu da je G. M. potraživan od strane policije, a dovodeći iskaze oba svjedoka ova sa odbranom G. M. u dijelu u kom navodi da nakon što je saznao da ga je policija potraživala, pošao u policiju, po mišljenju ovog suda nepobitno se utvrđuje činjenica da okrivljeni G. M. je lice koje je bilo potraživano od strane policije u konkrenotm slučaju, i koje se istoj javilo nakon zaznanja da se potražuje, ovo tim prije što policijski službenici J. E. i L. V. ovakvim kazivanjem nijesu imali baš nikakav razlog ili interes da pomognu okrivljenom G. M. i olakšaju mu položaj u ovom krivičnom postupku, ili se bar taj razlog ne može ni naslutiti u spisma predmeta. </span>
</p>
<p>&nbsp;</p>
<p>
<span>Svjedok K. A. na zapisniku </span><span>K.br. 692/12 od 18.07.2013. godine, posvjedočio da se ne može sjetiti da li su njegov kolega L. V. i on išli u G. do kuće G. M, a moguće da jesu. Čini da se sjeća da je sa kolegom L. išao patrolnim vozilom do kuće G., i to da bi ga obavijestili da se javi u policiju, a ne da ga liše slobode. Čini mu se da su G. otac i majka bili ispred kuće, ali da G. M. nijesu našli i misli da nijesu imali pismenu naredbu za postupanje. Zaključio je da se zaista ne </span><span>sjeća da li su išli da obavijeste G. Iako nije koncizan, iskaz ovog svjedoka je sa zapisnika </span><span>K.br. 692/12 od 18.07.2013. godine, sud je cijenio kao istinit. Ovo sa razloga što isti, iako nije koncizan, u dovoljnoj mjeri je povezan sa utvrđenjem iz odbrane orkviljenog G. M, iskaza svjedoka J. E. a posebno iskaza svjedoka L. V., sa kim je i patrolirao. </span><span>Na glavnom pretrsu od 01.07.2014. godine svjedok K. A. je posvjedočio je da se ne sjeća da je bilo kada kao službeno lice išao kući kod G. M. Ne sjeća se da je sa L. išao kući kod G, možda jeste ali se na dan održavanja glavnog pretresa tog ne može sjetiti i da nikada u svom poslu kao službenik policije u D nije, kako to tužilac kaže, tajno uručivao bilo kakav poziv. Iskaz  svjedoka K. A. sa glavnog pretresa od 01.07.2014. godine sud je cijenio kao neistinit. </span><span>Iz pratrolnih listova UP Ispostave D i izvod iz dnevnih događaja – bilten za dane 09., 10., 11., i 12.02.2011. godine, sud je utvrdio, - konciznije, iz patrolnog lista broj 331/11 sud je utvrdio da su K. A. kao vođe patrole i L. V kao pratioc 12.02.2011. godine od 22,00 do 02,00 časova, u užem dijelu grada, korišćenjem prevoznog sredstva P DG; iz rasporeda službe za dane 11/12.02.2011. godine sud je utvrdio da su  od 14,00 do 22,00 časova patrolu “M sačinjavali K. A. i L. V, vozilom registarskih oznaka “P  , dok je iz patrolnog rasporeda službe od 12/13.02.2011. godine OB D sud je utvrdio da patrol “ sačinjena od K. A i L. V, a od 22,00 do 02,00 časa patrola “M takođe sačinjena od K.  i L. V, i to vozilom oznaka “P ”. Navedene patrolne listove, odnosno rasporede službe sud je cijenio kao vjerodostojne, i isti potkerpljuju prethodno činjenično utvrđenje, budući da se iz istih utvrđuje da su policijski službenici L. V. i K. A zajedno patrolirali u periodu kada je potraživan sada okrivljeni G. M. </span>
</p>
<p>&nbsp;</p>
<p>
<span>Iako zastupnik optužbe ukazuje da ne postoji materijalni trag da je okrivljeni G. M. potraživan od strane policije prije nego što je iznio svoju odbranu u svojstvu osumnjičenog, ovu činjenicu je sud utvrdio iz niza personalnih dokaza. Pored prethodno cijenjenih dokaza, na ovakvo zaključivanje suda navodi i svjedočki iskaz B. M. iz kog iskaza je sud utvrdio da je Uprava policije sa ispostavama komunicira pismenim putem, a ukoliko se radi o hitnom predmetu, moguća je i usmena komunikacija putem telefona. Sud je cijenio iskaz ovog svjedoka kao istinit, ovo tim prije što se u konkretnom doista radilo o hitnom predmetu. Zaključak da se u odnosu na ovaj predmet postupalo sa hitnošću, sud temelji na uvjerenju da se u odnosu na otkrivanje učinilaca krivičnih djela kojim se ugrožavaju pripadnici medija državni organi odnose sa posebnim senzibilitetom i hitnošću, a sve zarad značaja medijskog pluralizma za demokratsko društvo. Da zastupnik optužbe nije bio kadar da dokaže da je okrivljeni G. M. izvršio krivičnog djelo stavljeno mu na teret, može se utvrditi i iz činjenice da se u Upravi policije PJ P. o tome da se okrivljeni sam javio i prijavio da je učinio krivično djelo za koje se goni po službenoj dužnosti ne postoji službena zabilješka.</span><span> Postoji samo zapisnik o saslušanju osumnjičenog G. M. od 12.02.2011. godine, iz kog je sud utvrdio da je osumnjičeni G. M. saslušan u prisustvu Zamjenika ODT-a Podgorica Č. S., ovlašćenog policijskog službenika J. E., zapisničara B. M., kao i advokata S. D. Iako je navedeno štampanim slovima ime “advokat S. B”, stoji potpis “S. D”, a kako je i priložen broj legitimacije Advokatske komore Crne Gore, i kako je ovom sudu poznata činjenica da se na spisku advokata nalazi ime S. D, a ne B, to je i ovaj sud utvrdio da je prilikom saslušanja osumnjičenog prisustvovao advokat S. D. U daljem je sud utvrdio da je tada osumnjičeni G. M. upozoren i upoznat sa blagodetima koje mu dozvoljava ZKP. Pa tako je poučen o pravu na branioca, da branilac može prisustvovati njegovom saslušanju i da sve što izjavi može biti upotrijebljeno protiv njega kao dokaz. Nakon što mu je saopšteno za šta se sumnjiči, odnosno osnova sumnje koji stoje protiv njega, G. M. je predočeno da nije dužan da iznese svoju odbranu, niti da odgovara na postavljena pitranja, kao i da sve što izjavi može biti upotrijebljeno protiv njega kao dokaz. Sud je zapisnik o saslušanju osumnjičenog G. M. od 12.02.2011. godine cijenio kao vjerodostojan u smislu autentičnosti pismenog otpravka zapisnika, ne ulazeći u odbranu G. koju je iznio nakon upoznavanja sa procesnim blagodetima i procesnim upozorenjima. Osim toga, vidi se jasna disktinkcija među zapisnikom o saslušanju osumnjičenog G.  i prijava M. J. od 09. i 10.02.2011. godine. Naime, navedenih prijava M. J sud je utvrdio da je ista prilikom podnošenja obije prijave upozorena na posljedice lažnog prijavljivanja iz člana 388 Krivičnog zakonika Crne Gore, prilikom podnošenja prijave protiv NN lica koje je na njenom telefonskom broju upućivalo prijetnje, a koje prijetnje su se odnosile na sigurnost koleginice L. O., kao i </span><span>njene kćerke M. </span><span>Prijave M. J. od 09. i 10.02.2011. godine sud je cijenio kao vjerodostojne. Iz prednje navednenog se zaključuje da u slučaju da se okrivljeni G. M sam prijavio, bez prethodnih policijskih poziva, zapisnik o saslušanju ne bi bio u formi zapisnika o saslušanju osumnjičenog, nego bi upravo izgledao kao prijava M. J, koja je propisno upozorena na posljedice lažnog prijavljivanja iz člana 388 Krivičnog zakonika Crne Gore. Okrivljeni G. nije saslušan ni u svojstvu građanina, a koju činjenicu je sud utvrdio iz iskaza svjedoka B.</span><span> A, koji navodi da je po pozivu njegovog pretpostavljenog, J. E. došao u Upravu policije gdje mu je J. rekao da se tu nalazi lice G. M, i da ga preuzme, rekavši mu i zbog čega se nalazi tu. Nako što je pošao u prostoriju gdje se nalazi ovo lice, istog nije saslušao u svojstvu građana niti je i jednu službenu radnju obavio. Nakon dolaska advokata, J. je saslušao ovo lice u pravcu izvršenja krivičnog djela ugrožavanje sigurnosti.  Iskaz svjedoka B. A., koji iskaz je sud cijenio kao istinit, upotpunjuje dokaznu građu na osnovu koje sud temelji odluku iz izreke ove presude.</span>
</p>
<p>&nbsp;</p>
<p>
<span>Dispo</span><span>zicija krivičnog djela člana 388 stav 3 Krivičnog zakonika Crne Gore glasi „Ko sebe prijavi da je učinio krivično djelo za koje se goni po službenoj dužnosti, iako za da ga nije učinio, kazniće se...“. Dakle, odlučna činjenica u krivičnom predmetu protiv okrivljenog G. M. jeste to da li je okrivljeni sebe samoinicjativno prijavio da je učino krivično djelo.</span>
</p>
<p>&nbsp;</p>
<p>
<span>Radnja krivičnog djela lažnog prijavljivanja iz člana 388 stav 3 jeste direktno samoprijavljivanje lica ovlašćenom službenom licu, a ne nikako iznošenje neistinite odbrane. Iznošenje odbrane nakon procesnih upozorenja i garancija je isklučivo i neprikosnoveno pravo okrivljenog, odnosno osumnjičenog, i on se po ZKP-u može braniti kako hoće, (dok god neosnovano ne tereti druga lica), odnosno može govoriti i neistinu. Budući da je korpus prava okrivljenog jednak sa pravima osumnjičenog, od istog se ne može zahtijevati istinito kazivanje, jer tu u tom slučaju postupajući organ zadirao u pravo na odbranu. Dakle, upitno krivično djelo ne može izvršiti lice koje je dalo lažno prizanje u svojoj odbrani. Uostalom, u prilog navedenom ide i sugestija Višeg suda u P. u svom ukidnom rješenju Kž.br. 1857/13 od 23.12.2013. godine gdje citirajući presudu Vrhovnog suda Crne Gore Kzz sugeriše da „zapisnik policije o obavještenju prikupljenog od građana koji se dobrovoljno prijavljuju određeno lice ili krivično djelo, kod znanja i svijesti da to lice koje se prijavljuje nije učinilac krivičnog djela, a kojim je izazvano pokretanje krivičnog postupka predstavlja pravno valjan dokaz za krivično djelo lažno prijavljivanje“, a koji dokazi ne egzistiraju u spisima ovog predmeta. </span>
</p>
<p>&nbsp;</p>
<p>
<span>Sud je cijenio i iskaze svjedoka L. O. i M. J iz kojih je utvrdio da su telefonskim putem M. J. upućene prijetnje, a koje prijetnje su se odnosile na bezbijednost L. O. i njene kćerke L. M, te da je lice koje je razgovaralo sa M. putem telefona imalo grub glas, za razliku od okrivljenog G. M., cijenio kao istinite, međutim isti su bez značaja za drukčije presuđenje u ovoj krivičnoj stvari sa razloga što svedoci L. O. i M. J. nemaju, niti su mogli imati saznanja o tome kako je okrivljeni G. M. došao u policju – po pozivu ili samoinicjativno, a što je odlučna činjenica u ovoj pravnoj stvari. Sud je pribavio i dopis</span><span class="span1"> </span><span>UP PJ P. na ime Š.  broj ; dopisa PJ P ekspoziture za JRM broj ... od 28.11.2011. godine; dopisa PJ P. ispostave D. od 19.12.2012. godine,</span><span class="span1"> </span><span>međutim isti su bez značaja za drukčije presuđenje u ovoj pravnoj stvari sa razloga što ne pružaju ni jednu informaciju relevantnu za odlučnu činjenicu vezanu za dolazak G. M. u podgoričku policiju. Takve podatke ne pružaju ni akt Nacionalnog biroa broj .... od 10.02.2011. godine, potvrda PJ P. UP od 13.02.... godine o privremeno oduzetim predmetima na ime G. M, pa su isti takođe bez značaja da drukčije presuđenje. Bez značaja za drukčije presuđenje u ovoj pravnoj stvari, imajući u vidu konstalaciju dokaza je i nalaz i mišljenje vještaka telekomunikacione struke B. P. od 16.02.2011. godine, dokumentacija operatera T, M: i T o komunikaciji telefonski brojeva ..... i izjašnjenje vještaka B. P. datog na zapisniku o glavnom pretresu od 26.12.2011. godine.</span>
</p>
<p>&nbsp;</p>
<p>
<span>Pri ovakvom činjeničnom utvrđenju, imajući u vidu odredbu člana 3 stav 3 ZKP-a, sud je okrivljenog osluobodio od optužbe, na osnovu člana 373 stav 1 tačka 2 Zakonika o krivičnom </span><span>postupku jer nije dokazano da je izvršio krivično djelo stavljeno mu na teret optužnim aktom tužioca.</span>
</p>
<p>&nbsp;</p>
<p>
<span>Sud je odluku o troškovima postupka temeljio na odredbi člana 230 stav 1 Zakonika o krivičnom postupku, i odlučio da isti padaju na teret budžetskih sredstava suda, u iznosu od </span><span>119,00 </span><span>eura, a koji troškovi se odnose na ime nagrade za branioca po službenoj dužnosti – advokata S. D. u iznosu od 75,00 eura, kao i na ime nagrade sudskom vještaku telekomunikacione struke, B. P..</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span><span>Dana 23.07.2014. godine</span>
</p>
<p style="text-align:right">
<span>S U D I J A</span><span>Goran Đuković s.r.</span>
</p>
<p>&nbsp;</p>
<p>&nbsp;</p>
<p>
<span>PRAVNA POUKA:</span><span>Protiv ove presude se može izjaviti žalba u roku od 8 (osam) dana od dana prijema pismenog otpravka iste, Višem sudu u Podgroici, a preko ovog suda.</span>
</p>
<p>
<span>Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
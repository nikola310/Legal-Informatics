<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>				 </span><span class="s1">K. br. 227/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U BIJELOM POLJU, kao krivični prvostepeni sud, sudija Ivan Adamović, kao sudija pojedinac, uz učešće namještenika suda Draginje Bošković, kao zapisničara, rješavajući po optužnom predlogu Osnovnog državnog tužilaštva u Bijelom Polju, Kt. br. 809/2009 od 05. 02. 2010. godine,  podnijetom protiv okrivljenog B.M.a, iz Z.a, opština Bijelo Polje, zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika, nakon održanog glavnog i javnog pretresa, u prisustvu okrivljenog, a odsustvu ODT-a u B.Polju, donio je i javno objavio, dana 17. 05. 2010. godine, </span>
</p>
<p class="p2"></p>
<p class="p2"></p>
<p class="p4">
<span>P R E S U D U</span>
</p>
<p class="p5"></p>
<p class="p6">
<span>Okrivljeni B.M.,</span><span class="s2"> </span><span>-jmbg-..., od oca V., majke M., rođene K., rođen .... godine u mjestu V., opština Berane, sa prebivalištem u Z.u, opština Bijelo Polje, radnik, oženjen, otac troje djece, pismen, završio OŠ, lošeg imovnog stanja, neosuđivan,  </span>
</p>
<p class="p6"></p>
<p class="p6"></p>
<p class="p4">
<span>K r i v      j e</span>
</p>
<p class="p6"></p>
<p class="p2">
<span>	-što je:</span>
</p>
<p class="p2">
<span>	-neutvrdjenog dana u periodu od 13. 10. 2009. godine do 13. 11. 2009. godine, u svom stambenom objektu u Z.u, opština Bijelo Polje, sa električnog brojila marke "Iskra" serijskog broja 03098608, skinuo službeni znak - lijevu državnu plombu, koja je stavljena radi osiguranja brojila,    </span>
</p>
<p class="p2"></p>
<p class="p2">
<span>	-čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zkonika,   </span>
</p>
<p class="p2"></p>
<p class="p7">
<span> -pa ga sud, primjenom citiranih zakonskih propisa, te čl. 2, 4, 5, 13, 15,  32, 39, 42, 45 i 46 Krivičnog zakonika i čl. 199 st. 2  i 364 Zakonika o krivičnom postupku, </span>
</p>
<p class="p7"></p>
<p class="p5"></p>
<p class="p4">
<span>O S U Đ U J E</span>
</p>
<p class="p5"></p>
<p class="p2">
<span>	Na novčanu kaznu u iznosu od 600,00 €, (šeststotinaeura),</span><span class="s2"> </span><span> koju je dužan platiti u roku od tri mjeseca, od dana pravosnažnosti presude, na račun br.530-4149-79 – Depozita novčanih kazni, troškova postupka i paušala CG.</span>
</p>
<p class="p2"></p>
<p class="p2">
<span>	Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p2"></p>
<p class="p2">
<span>	Okrivljeni se obavezuje na plaćanje paušala u iznosu od 30,00 €,  koji  iznos  će uplatiti na Depozit novčanih kazni, troškova postupka i paušala ovog suda,  na žiro račun br. 530-4149-79,  u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p4">
<span>O b r a z l o ž e nj e</span>
</p>
<p class="p2"></p>
<p class="p6">
<span>Optužnim predlogom Osnovnog državnog tužilaštva u Bijelom Polju, Kt. br. 809/2009 od 05. 02. 2010. godine, optužen je B.M., iz Z.a, opština B.Polje,  da je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika.    </span>
</p>
<p class="p2"></p>
<p class="p2">
<span>	Glavni pretres je održan  i zaključen u prisustvu okrivljenog, a u odsustvu uredno pozvanog, ODT-a u B.Polju, shodno čl. 453 ZKP-a. </span>
</p>
<p class="p2"></p>
<p class="p2">
<span>	Okrivljeni  B.M., u svojoj odbrani negirao je izvršenje krivičnog djela stavljenog mu na teret, navodeći da nije skinuo državnu plombu sa električnog brojila u svom stambenom objektu, a da se u kuću u kojoj se nalazilo navedeno brojilo uselio prije 20-ak godina, te da je u tom trenutku na električnom brojilu bilo razbijeno staklo, a lijevu državnu plombu Saveznog zavoda je skinuo prije 10-ak godina električar pok. Š.M..</span>
</p>
<p class="p2">
<span>	 U završnoj riječi okrivljeni je istakao da se ne osjeća krivim za krivično djelo stavljeno mu na teret, tražio je od suda da ga oslobodi od optužbe, no, ipak molio je sud, ako nađe krivicu na njegovoj strani, da ga što blaže kazni. </span>
</p>
<p class="p2">
<span>     </span>
</p>
<p class="p6">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao u svojstvu svjedoka P.V.a i K.B.a; pročitao zapisnike o kontroli mjernog mjesta  "E." B.Polje br. 13 od 13. 11. 2009. godine i broj 547/1 od 05. 04. 2004. godine;   te  pribavio i izvršio uvid  u izvod iz KE na ime okrivljenog.   </span>
</p>
<p class="p2">
<span>		   </span>
</p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo koje mu  je stavljeno na teret, za koje je kriv. </span>
</p>
<p class="p2">
<span> </span>
</p>
<p class="p2">
<span>	Činjenicu da je okrivljeni izvršio krivično djelo koje mu je stavljeno na teret sud je utvrdio kroz izvedene dokaze tokom postupka – iskaze saslušanih svjedoka P.V.a i K.B.a,  kao i sadržine izvedenog pisanog dokaza. Naime, oba svjedoka su u svojim, međusobno saglasnim iskazima, istakli da su prilikom kontrole, dana 13. 11.  2009. godine, u kući okrivljenog, zatekli da je na brojilu uklonjena lijeva plomba Saveznog zavoda.  Sud je u potpunosti prihvatio iskaze ovih svjedoka, jer se radi o licima koja su iskaze dala po osnovu neposrednog zapažanja sa lica mjesta prilikom kontrole a radi se o stručnim licima – električarima. Ovo posebno dovodeći u vezu sa sadržinom izvedenog pismenog dokaza tokom postupka – zapisnika E. br. 13 od 13. 11.  2009. godine,  iz kojeg se, takođe, utvrđuje da  na brojilu marke “Iskra” serijskog broja 03098608  nedostaje lijeva plomba Saveznog zavoda,   a koji dokaz je sud prihvatio kao vjerodostojan jer ničim nije doveden u pitanje, posebno imajući u vidu da je u saglasnosti sa navodima svjedoka, te da je okrivljeni bio prisutan prilikom sačinjavanja pomenutog zapisnika, što je potvrđeno potpisom okrivljenog.   </span>
</p>
<p class="p2"></p>
<p class="p2">
<span>	  S toga, prihvatajući u potpunosti iskaze svjedoka P.V.a i K.B.a,   i sadržinu zapisnika E. br. 13 od 13. 11. 2009. godine,  sud nije prihvatio navode iz odbrane okrivljenog da on nije prekinuo navedenu plombu, već da je to učinio, prije 10-ak godina, električar, sada pok. Š.M.. Ovakvu odbranu okrivljenog sud cijeni kao sračunate u cilju izbjegavanja sopstvene krivice, obzirom da je iz pisanog dokaza - zapisnika o kontroli mjernog mjesta br. 547/1 od 05. 04. 2004. godine, utvrđeno da je prilikom kontrole navedenog dana, od strane ovlašćenih radnike "E."_B. Polje,  na električnom brojilu marke "Iskra" u kući okrivljenog, nijesu registrovane nikakve nepravilnosti, što ukazuje da ne stoje navodi iz odbrane okrivljenog da je predmetnu povredu službenog znaka, prije desetak godina, počinio sada pok. Š.M., a osim toga,  obzirom da se radi o sada pokojnom licu, odbranu okrivljenog u tom dijelu sud nije mogao provjeriti.  </span>
</p>
<p class="p2"></p>
<p class="p6">
<span>Prema odredbi čl. 381 st. 1 Krivičnog zakonika, ko skine i povrijedi službeni pečat i znak, koji je stavljen radi osiguranja predmeta, kazniće se novčanom kaznom, ili zatvorom do jedne godine. Iz navedene odredbe proizilazi da je objekat ovog krivičnog djela  službeni pečat ili znak, koji se, radi redovne upotrebe odredjenog predmeta, stavlja od strane ovlašćenog lica, a bez značaja je kakav je materijal i izgled službenog znaka, tako da prema tumačenju ove odredbe službeni znak predstavlja u konkretnom slučaju - plomba na električnom brojilu, okrivljeni je lijevu državnu plombu uklonio,   a iste plomba,  kao službeni znak postavljena je na brojilu, radi osiguranja istog,  pa se konkretno radi o radnjama uklanjanja službenog znaka,  te je na taj način okrivljeni ostvario obilježje krivičnog djela u pitanju.</span>
</p>
<p class="p2"></p>
<p class="p2">
<span>	Uklanjajući lijevu državnu plombu, sa električnog brojila u svojoj kući, okrivljeni je izvršio krivično djelo stavljeno mu  na teret, a kako je bio svjestan da ova radnja – povreda službenog pečata, predstavlja krivično djelo, jer prekidanje – povreda plombe se ne može izvršiti bez odobrenja, a isto je htio,  to  je samim tim  krivično djelo izvršio s umišljajem</span>
</p>
<p class="p2"></p>
<p class="p8">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljenog  od olakšavajućih okolnosti našao:  da se radi o porodičnom čovjeku, ocu troje djece, licu koje do sada nije osuđivano, što ukazuje da nije sklono vršenju krivičnih djela, pa je mišljenja da će se minimumom predviđene zakonske kazne postići svrha kažnjavanja, predviđena u čl. 32 KZ i dovoljno uticati na okrivljenog da u buduće ne vrši ova i slična krivična djela.</span>
</p>
<p class="p2">
<span>	Shodno čl. 199 st. 2 Zakonika o krivičnom postupku, sud je okrivljenog obavezao na plaćanje paušala u iznosu od 30,00€, imajući u vidu složenost i trajanje krivičnog postupka i imovinske prilike okrivljenog. </span>
</p>
<p class="p2"></p>
<p class="p6">
<span>Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p3">
<span>dana 17. 05. 2010. godine  </span>
</p>
<p class="p2"></p>
<p class="p2">
<span>ZAPISNIČAR,								S U D I J A,</span>
</p>
<p class="p2">
<span>Draginja Bošković s.r.							Ivan Adamović  s.r.</span>
</p>
<p class="p2"></p>
<p class="p5"></p>
<p class="p5">
<span class="s2"> </span>
</p>
<p class="p5"></p>
<p class="p9"></p>


</body>
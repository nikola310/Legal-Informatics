<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#FF0000}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K. br. 22/14</span>
</p>
<p style="text-align:center;">
<span></span>
</p>
<li style="text-align:center;">
<span>U IME CRNE GORE</span>
</li>
<p>&nbsp;</p>
<p>
<span>OSNOVNI SUD U PODGORICI, kao prvostepeni, krivični, po sudiji Jovović Željki, </span><span>uz učešće Rajković Danijele, kao zapisničara, u krivičnom predmetu protiv okrivljenog J</span><span>.</span><span> D</span><span>.</span><span>, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, rješavajući po optužnom predlogu ODT-a Podgorica Kt. br. 816/13 od 27. 12. 2013. godine, nakon održanog glavnog i javnog pretresa, u prisustvu zastupnika optužbe Medenica Biljane, okrivljenog </span><span>J. D.</span><span> </span><span>i njegovog branioca advokata A</span><span>.</span><span> M</span><span>.</span><span>, dana  14. 05. 2014. godine donio je, i dana 15. 05. 2014. godine  javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrivljeni: </span>
</p>
<p>
<span>J. D.</span><span>, JMB </span><span>xxxxxxxxxxxxxx</span><span>, od oca M</span><span>.</span><span> i majke M</span><span>.</span><span>, rođene B</span><span>.</span><span>, rođen </span><span>xx.</span><span> </span><span>xx</span><span>. 19</span><span>xx</span><span>. godine u Kolašinu, sa prebivalištem u Podgorici Ulica Milana Raičkovića bb, državljanin Crne Gore, završio srednju školu, po zanimanju mašinski tehničar, oženjen, otac četvoro djece, lošeg imovnog stanja, osuđivan presudom Osnovnog suda u Podgorici K. br. 01/2352 od 29. 11. 2001. godine zbog krivičnog djela iz čl. 172/3 KZ RCG (1 mjesec zatvora uslovno na jednu godinu).</span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Što je:</span>
</p>
<p>
<span>Dana 23.maja 2013. godine, oko 13:00 časova, u Podgorici, na raskrsnici Moskovske ulice i Bulevara revolucije, ne pridržavajući se saobraćajnog propisa iz čl. 97 st. 2 u vezi st. 1 Zakona o bezbjednosti saobraćaja na putevima tako ugrozio saobraćaj da je doveo u opasnost život i tijelo ljudi, na način što upravljajući vozilom marke "Passat" registarskih oznaka PG EH</span><span>xxx</span><span> iz pravca Ljubljanske ulice u pravcu Bulevara cetinjski put, na pješačkom prelazu koji je regulisan svjetlosnim saobraćajnim znakovima, radnju skretanja nije izvršio na bezbjedan način i propustio pješaka oštećenu R</span><span>.</span><span> M</span><span>.</span><span> V</span><span>.</span><span>, koja je već stupila na pješački prelaz, usljed čega je svojim vozilom udario oštećenu, kojom prilikom je ista zadobila laku  tjelesnu povredu u vidu rane razderotine u predjelu brade, oguljotine i krvnih podliva u predjelu oba koljena i krvnog podliva u predjelu desne cijevne kosti, pri čemu je bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti. </span>
</p>
<p>
<span>- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika. </span>
</p>
<p>&nbsp;</p>
<p>
<span>Pa mu Sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229, 239 i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu predhodno utvrdjuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>
<span>Obavezuje se okrivljeni da plati na ime troškova krivičnog postupka iznos od 244,50€, u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p>
<span>Oštećena R</span><span>.</span><span> M</span><span>.</span><span> V</span><span>.</span><span> se radi ostvarivanja imovinskopravnog zahtjeva upućuje na parnični postupak.  </span>
</p>
<p>&nbsp;</p>
<p style="text-align:center;">
<span>O b r a z l o ž e nje</span>
</p>
<p>&nbsp;</p>
<p>
<span>Optužnim predlogom ODT Podgorica Kt. br. 816/13 od 27. 12. 2013. godine, stavljeno je na teret okrivljenom J</span><span>.</span><span> D</span><span>.</span><span> izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>
<span>        Zastupnik optužbe je prije davanja završnih riječi precizirao činjenični opis dispozitiva optužnog predloga, na način označen u izreci presude ne mijenjajući pri tom pravnu kvallifikaciju djela i pri tako preciziranom činjeničnom opisu ostao do kraja glavnog pretresa, pa je u završnoj riječi izjavio, da je imajući u vidu provedene dokaze na glavnom pretresu, nesumnjivo utvrđeno da je okrivljeni izvršio krivično djelo stavljeno mu na teret, bliže predstavljano preciziranim činjeničnim opisom i pravnom kvalifikacijom dispozitiva optužnog akta, pa je predložio sudu da okrivljenog oglasi krivim i osudi po zakonu. </span>
</p>
<p>
<span>           Okrivljeni </span><span>J. D.</span><span> </span><span>je u svojoj odbrani naveo da je kritičnog dana oko 13:00 sati upravljao taksi vozilom "Passat" bijele boje i kretao se lijevom saobraćajnom trakom desne kolovozne trake ulice Moskovske iz pravca KBC-a, sa namjerom da na sljedećoj raskrsnici skrene lijevo na semaforima, odnosno uključi se u Bulevar Revolucije, u pravcu spomenika Svetog Petra Cetinjskog. Dalje je naveo, da se, obzirom da je na semaforu bilo uključeno crveno svijetlo, zaustavio kako bi sačekao zeleno, pri čemu je bio u istoj saobraćajnoj traci, odnosno lijevoj saobraćajnoj traci desne kolovozne trake. Pošto mu se upalilo zeleno svijetlo, polako je krenuo da skreće ulijevo, odnosno da se uključuje na Bulevar Revolucije, ne mijenjajući traku, dakle i dalje lijevom trakom. Prilazeći vozilom pješačkom  prelazu dok je konstatno bio u lijevoj traci, ispred sebe je vidio pješaka, odnosno žensku osobu, koja je već tada bila prešla cijelim svojim tijelom lijevu traku, te uveliko zakoračila preko površine desne trake i dalje prema trotoaru. Prošao je pored nje svojim lijevom trakom, jer je kako je objasnio bila prošla prostor trake kuda se on kretao i kada  je prolazio lijevom trakom preko pješačkog prelaza, ta žena je njemu ostala sa desne strane i polako koračala prema trotoaru, desnom trakom. Kada je prošao pješački prelaz, pogledao je na spoljni desni retrovizor, kako bi izvidio situaciju radi prestrojavanja u desnu traku, ali čim je pogledao na ogledalo spoljnjeg desnog retrovizora vidio je ovu žensku osobu kako pada na kolovoz. Odmah je  zaustavio vozilo i izašao da vidi šta se dogodilo sa njom, zatekao je kako sjedi na sredini desne trake, na pješačkom prelazu. Prišao joj je s leđa da je pridigne odnosno svojim rukama je uhvatio ispod pazuha, podigao i sklonio na trotoar, i pitao je da li je dobro i hoće li da je povede u Hitnu pomoć. Odgovorila je da neće, već da zove policiju, jer je tvrdila da je on udario. Nedugo zatim, došla je ekipa policije koja je obezbijedila lice mjesta, on je svoje vozilo ostavio na isto mjesto gdje ga je zaustavio, nije ga pomjerao, niti je više ulazio u njega. Sačekali su uviđajnu ekipu, koja je detaljno nekoliko minuta pregledala svaku stranu njegovog vozila i nijesu našli ni jedan trag koji bi ukazivao da je njegovo vozilo ostvarilo kontakt sa ovom ženskom osobom. Naveo je da je  tokom dana prije nezgode, prije podne padala kiša, i njegovo vozilo je bilo prljavo od kiše, a pri tome je i bijele boje, pa bi se bilo koji trag kontakta sa pješakom odmah vidio i to bi uviđajna ekipa konstatovala. Ženu je Hitna pomoć prebacila na preglede, a on je pošao u stanicu policije radi davanja izjave. Na kraju je izjavio da nikakav kontakt sa tom ženom nije ostvario njegovim vozilom, to bi se svakako čulo, a bilo bi i vidljivih tragova na vozilu, što nije bio slučaj. Apsulutno se ne osjeća odgovornim za to  što se dogodilo, nije bio pod uticajem  alkohola, ne pije a i dugo godina je profesionalni vozač. U završnoj riječi se pridružio završnoj riječi svog branioca.</span>
</p>
<p>
<span>           Branilac okrivljenog je u završnoj riječi naveo da nema dokaza da je okrivljeni izvršio krivično djelo stavljeno mu na teret. Okrivljeni negira da je zahvatio pješaka oštećenu i iz samog iskaza oštećene, koji je dat u prethodnom postupku, proizilazi da ona u momentu pada nije shvatila da je odgurnuta od strane vozila već da je pala na kolovoz, na kratko izgubila svijest, a potom vidjela zaustavljeno vozilo i na osnovu toga zaključila da je to vozilo odgurnulo. Dalje je naveo, da je vještak saobraćajne struke na pretresu objasnio da se zaključak da je postojao kontakt vozila i pješaka temelji i na osnovu nalaza vještaka medicinske struke a vještak medicinske struke je izjavio da se na osnovu same medicinske dokumentacije ne može zaključiti da je bilo kontakta vozila i pješaka, ali da </span><span>s obzirom na izjave svjedoka M</span><span>.</span><span> i oštećene takvu mogućnost ne isključuje. Svjedok M</span><span>.</span><span> je na pretresu objasnio da je na vozilu kojim je upravljao okrivljeni bilo raznih tragova blagih oštećenja ali da on prilikom vršenja uviđaja nije mogao zaključiti da neki od tih tragova potiče od kontakta sa pješakom. Međutim, kada se ima u vidu da se pješak kretao kontinuirano, preko pješačkog prelaza, sa lijeve prema desnoj strani, a da je okrivljeni dolazeći prješaku sa desne strane, vršio skretanje ulijevo, to je zaista neubjedljivo i nelogično bilo kakvo zaključivanje da je vozilo okrivljenog moglo zahvatiti pješaka bočnim dijelom a izbjeći kontakt čeonim dijelom. U takvoj situaciji je sasvim logično da bi pješak nailazak vozila sa svoje desne strane shvatio kao opasnost jer je moralo biti na bliskom odstojanju od njega te da, bez ikakve namjere da bilo koga omalovaži ili povrijedi, zapaža specifičan način kretanja oštećene i s obzirom na takav njen način kretanja ne može isključiti mogućnost da je oštećena kritičnom prilikom pala iz nekog subjektivnog razloga. Predložio je da se okrivljeni oslobodi od optužbe. </span>
</p>
<p>
<span>           Sud je u dokaznom postupka saslušao svjedoka - oštećenu R</span><span>.</span><span> M</span><span>.</span><span> V</span><span>.</span><span>, pročitao zapisnik o uviđaju Uprave policije PJ Podgorica br. 722/2013 od 10. 06. 2013. godine, na saglasan predlog stranaka pročitani su nalaz i mišljenje sudskog vještaka saobraćajne struke dr Č</span><span>.</span><span> G</span><span>.</span><span> od 11. 12. 2013. godine, koji je neposredno saslušan i na glavnom pretresu, pročitan nalaz i mišljenje sudskog vještaka medicinske struke prof. dr D</span><span>.</span><span> Č</span><span>.</span><span> od 29. 09. 2013. godine, izvršen je uvid u medicinsku dokumentaciju na ime oštećene, na saglasan predlog stranka pročitan je iskaz svjedoka M</span><span>.</span><span> Đ</span><span>.</span><span> dat na zapisniku od 04. 09. 2013. godine te svjedoka saslušao na glavnom pretresu, i pročitan je  Izvještaj Uprave policije CG Podgorica OB Kolašin iz kaznene evidencije na ime okrivljenog </span><span>J. D.</span><span> </span><span>66/3 br. 245/14-753/2 od 31. 01. 2014. godine</span><span class="span1">.</span>
</p>
<p>
<span>           Ocjenom provedenih dokaza pojedinačno i u njihovoj međusobnoj vezi i dovodeći ih u vezu sa odbranom okrivljenog, sud je na nesumnjiv način utvrdio, da je okrivljeni izvršio krivično djelo stavljeno mu na teret na način, u vijeme i na mjestu, kako je to predstavljeno izrekom presude pa ga je sud oglasio krivim i izrekao mu sankciju kao u izreci presude iz sljedećih razloga:</span>
</p>
<p>
<span>            Svjedok oštećena R</span><span>.</span><span> M</span><span>.</span><span> V</span><span>.</span><span> je u svom iskazu u prethodnom postupku navela da je predmetnom prilikom, sjeća se da je bio četvrtak nešto oko 13:00 časova, nakon što je završila neke obaveze u "Societe General" banci preko puta Vektre najprije prešla ulicu od banke i to na pješačkom prelazu i došla do ispred restorana "AND1" kod Televizije Crne Gore. Objasnila je da je prelazak obavila propisno na prelazu, pa nakon što je došla na trotoar kod naprijed navedenog restorana, imala je namjeru da pređe ulicu ponovo na pješačkom prelazu kako bi došla na suprotnu stranu, na trotoar kod zgrade Vektre. Na semaforu je sačekala da se uključi zeleno svijetlo za pješake, i normalnim hodom otpočela prelazak kolovoza, koji je do razdjelnog ostrva prešla bez ikakvih problema a zatim dok joj je još uvijek, a što je dobro vidjela, na semaforu bilo uključeno zeleno svijetlo počela sa prelaskom druge polovine ulice i prešla dvije trećine, sjeća se da su joj bile ostale još 4 pruge dok je trajalo zeleno svijeto kako bi završila prelazak preko kolovoza. U tom trenutku je osjetila odbacivanje, od čega je pala na desnu stranu lica i udarila grudnim košem desnom stranom vilice i bradom kao i koljenima i rukama na cestu. Kasnije je osjetila jake boleve i u zadnjem dijelu tijela, odnosno u donjem dijelu leđa i stražnjice, ali je najveći bol trpljela u predjelu grudnog koša desne strane lica i brade. Misli da je par sekundi bila bez svijesti, a kada je došla sebi, vidjela je oko sebe veći broj ljudi, od kojih je neko podigao. Nakon što je podignuta, osvrćući se sa svoje lijeve strane od mjesta gdje je pala prema Cetinjskom putu i to na prostoru kolovoza poslije pješačkog prelaza nekih 5-6 metara vidjela je bijelo vozilo "Siti" taksija pa je u tom pravcu istakla prigovor policiji na zapisniku o uviđaju jer to vozilo nije zatečeno na poziciji kako je to prikazano na skici lica mjesta, već je ono bilo u desnoj traci gledano prema Cetinjskom putu. Druga primjedba je da policajci koji su vršili uvidjaj nijesu na skici lica mjesta konstatovali mjesto na kojem je oborena na pješačkom prelazu. Sjeća se da joj je iz pravca vozila koje je naprijed opisala prišao jedan čovjek sa bradom i kulturno joj se obratio "strina ništa nije bilo idite kući i meni je bilo zeleno, ali desilo mi se, nijesam namjerno". Takođe joj je i ponudio maramicu da se obriše, obzirom da je krvarila sa lica. U nezgodi je zadobila lake tjelesne povrede. Na kraju je izjavila da želi da se u postupku utvrdi i dokaže istina i da će se tek nakon toga odlučiti o pridruživanju krivičnom gonenju protiv okrivljenog. Na glavnom pretresu je u cjelosti ponovila svoj iskaz i objasnila da je udarena sa desne strane tijela, koji je u predjelu ispod stražnjice, nakon čega je odbačena. Prilikom prelaska pješačkog prelaza bila je usredsređena na zeleno svijetlo na semaforu, i sigurna je da je bilo još četiri zebre da pređe </span><span>kolovoz, i nije posebno gledala da li ima vozila u blizini, pogledala je letimično i nije primijetila vozilo. Nema nikakvih problema sa hodom, normala je osoba i ima 65 godina. Vozilo sa kojim je imala kontakt je nastavilo kretanje, nije se zaustavilo na pješačkom prelazu. Uviđaj nije vršen u njenom prisustvu tako da joj nije poznato kako je uviđaj obavljen i šta je konstatovano u uviđajnoj dokumentaciji. U završnoj riječi je izjavila da je okrivljeni postupao korektno i da se držao prve izave kada joj je rekao "jao strina, šta se desilo, nijesam namjerno" hvatajući se za glavu, ne bi tražila krivično gonjenje, jer se to može svakome desiti, ali imajući u vidu da je on kasnije poricao odgovornost za nezgodu, pridružila se krivičnom gonjenju i postavila imovinsko pravni zahtjev koji će ostvariti u parnici. </span>
</p>
<p>
<span>        Svjedok M.</span><span> Đ</span><span>.</span><span> je u svom iskazu naveo da se sjeća predmetne saobraćajne nezgode i da je toga dana bio dežurni u ekipi za uviđaje sa kolegom G</span><span>.</span><span>, kada su preko dežurne službe obaviješteni da je došlo do nezgode sa povrijedjenim licima, kako se to konstatuje za zapisniku u Bulevaru revolucije. Dalje je naveo da standardna procedura podrazumijeva da prije dolaska ekipe za uviđaje zbog njene zauzetosti i velikog obima posla, mjesto nezgode obezbijedi patrola policije koju takodje dežurna služba uputi i njihovo prisustvo se konstatuje na zapisniku. Nakon što su on i kolega G</span><span>.</span><span> završili prethodni uvidjaj odmah su otišli u Bulevar revolucije gdje im je javljeno o nezgodi, zatekli su da je patrola već obezbijedila samo lice mjesta, na način što  je službeno vozilo postavila odnosno parkirala iza vozila taksi, misli da je ono bilo bijele boje. Što se tiče skice lica mjesta, koja je sačinjena ista odgovara stvarnom stanju zatečenog lica mjesta sa njihove strane. Zatekli su vozača taksija i vozilo, a patrola koja je obezbjedjivala mjesto nezgode, kazala im je da je sa njima stajala i ženska osoba sa kojom je vozilo ostvarilo kontakt na pješačkom prelazu, ali da je odvezana u Hitnu pomoć. On i kolega na osnovu dobijenih prvih informacija od patrole koja je obezbjedjivala pregledali su dio kolovoza kojim je kako im je objašnjeno prelazio pješak, te na tom mjestu nijesu zatekli bilo kakve tragove, na primjer laka od vozila ili krvi, što bi bilo karakteristično za</span><span> jači udar. Nakon toga je izvršio prvo detaljan pregled prednjeg dijela vozila, odnosno oba prednja blatobrana, poklopca motora, prednje maske sa farovima, branika i prednjeg vjetrobranskog stakla. Na tom mjestu nije konstatovan ni jedan trag, koji bi ukazivao na kontakt sa pješakom. Pojasnio je da je pregledao i lijevu komplet stranu vozila, na kojoj nije utvrdio nikakve promjene u vidu ogrebotina ili udara koji bi bio karakterističan za kontakt sa pješakom. Na toj istoj strani lijevoj samo je konstatovao obrise kontakta od raznih predmeta, najvjerovatnije ranijih oštećenja. Nakon ovoga detaljno je pregledao desnu bočnu stranu na kojoj su i to u predjelu oboje vrata po desnoj strani, kao i zadnjeg desnog blatobrana, vidjeli obrise kontakta, takodje raznih predmeta, tako da bi svaki od njih mogao poticati od kontakta sa pješakom ili predmetom koji nosi pješak, ali sa sigurnošću nijesu mogli utvrditi koji je to od obrisa, pa je iz tih razloga na zapisniku o uvidjaju konstatovano da na vozilu nije bilo vidljivih oštećenja koja bi trebalo popravljati, uljubljena, udara gdje bi falio lak ili plastika sa vozila. Na kraju je zaključio da vidljivih oštećenja na vozilu taksi nije bilo. U razgovoru koji je na licu mjesta obavio sa vozačem taksija </span><span>J. D.</span><span>, isti mu  je kazao da nije vidio pješaka i da je spazio samo u retrovizoru kada je pala iza njegovog vozila kada je stao. Svakako bi primjetili i konstatovali tragove krvi da je nje bilo u većem obimu, ali pošto je u momentu kada su on i kolega došli da obavljaju uviđaj tom trakom, desnom saobraćajnom trakom desne kolovozne trake, gledano iz smjera ul. Ivana Vujoševića prema kružnom toku, funkcionisao saobraćaj, tih tragova nije bilo na tom dijelu kolovoza. Što se tiče ostalih tragova sve su vjerno unijeli u skicu lica mjesta uključujući i zatečeni položaj taksi vozila. Što se tiče primjedbi Venere Milojević koja je iznosila u svojim prigovorima, on je na njih detaljno odgovorio u pisanoj formi i tome više nema ništa da doda. Potpuno je siguran da je taksi vozilo bilo čisto, dakle na njemu nije bilo prašine i ostalih nečistoća na osnovu kojih bi se mogla utvrditi tačna pozicija obrisa kontakta. Što se tiče konstatacije na kucanom primjerku zapisnika o uvidjaju gdje stoji da lice mjesta nije fotografisano, to je tehnička omaška zato što fotografišu svako lice mjesta, ali ne izradjuju fotoeleborat koji se inače izradjuje samo za saobraćajne nezgode za koje je to potrebno nadležnim državnim organima. Na glavnom pretresu održanom dana </span><span>14. 05. 2014. godine, je dodao da </span><span>na vozilu nije bilo ulubljenja, udara i nekih većih oštećenja. Bilo je samo više manjih oštećenja u smislu ogrebotina, crnih tragova. Pojasnio je da patrola koja se nalazila na licu mjesta samo obezbjeđuje lice mjesta, ona ne vrši uviđaj. Uviđaj je obavio shodno pravilima struke uz maksimalno uvažavanje oštećene koju je potražiio u Urgentnom bloku. Vidio je povredu u predjelu glave kod oštećene, u </span><span>predjelu lica, tačnije nosa i usta, koliko se sjeća. Te povrede su bile vidne a nije gledao da li je imala i druge povrede. Razgovarao je sa ljekarom koji mu je rekao da su povrede lakše prirode.</span>
</p>
<p>
<span>Iz zapisnika o uviđaju Uprave policije PJ Podgorica br. 722/2013 od 10. 06. 2013. godine, utvrđeno je da je lice mjesta raskrsnica Ul. Moskovske i Bulevara Revolucije. Raskrsnica je pregledna regulisana svjetlosnom saobraćajnom signalizacijom, semaforima, koji su u vrijeme saobraćajne nezgode ispravno funkcionisali. Bulevar Revolucije je fizički zemljanom površinom podijeljen na dvije kolovozne trake koje se dijele na po dvije saobraćajne trake. Ulica Moskovska je neisprekidanom uzdužnom linijom podijeljena na dvije kolovozne trake koje se dijele na po dvije saobraćajne trake. Sa obje strane kolovoza postoje pješački trotoari. Vozilo PG EK </span><span>xxx</span><span> je zatečeno u raskrsnici u lijevoj saobraćajnoj traci desne kolovizne trake Bulevara Revolucije prednjim dijelom u pravcu ul. Cetinjski put a gledano od pravca Ul. I. Vujoševića. Od materijalnih tragova na licu mjesta  nije ništa zatečeno. Pješak R</span><span>.</span><span> M</span><span>.</span><span> V</span><span>.</span><span> je prevezena u urgentni blok KBC. </span>
</p>
<p>
<span>        Iz nalaza i mišljenja sudskog vještaka saobraćajne struke dr Č</span><span>.</span><span> G</span><span>.</span><span> od 11. 12. 2013. godine proizilazi da je mjesto kontakta u zoni sredine desne kolovozne trake smjera kretanja "Passata" Bul. Revolucije, na pješačkom prelazu, posmatrano prema Bul. Cetinjski Put, odnosno udaljeno je desno od lijeve ivice desne kolovozne take Bul. Revolucije posmatrano prema Bul. Cetinjski Put, za oko 4 m. Vozilo "Passat" je usmjeravano ulijevo smjera njegovog kretanja a što se zaključuje na osnovu pozicije tog vozila nakon nezgode. Primarni udar "Passat" je ostvario, desnom bočnom stranom sa zadnjim dijelom tijela pješaka. Na kolovozu nijesu ostali tagovi intenzivnog kočenja od vozila "Passat", na osnovu kojih bi se najpouzdanije moglo utvrditi brzina kretanja "Passat" u trenutku sudara sa pješakom. Na osnovu povreda pješaka a uzimajući u obzir mjesto nastanka nezgode ("Passat" je skretao ulijevo pod pravim uglom) odgovara sudarna brzina od oko 2 km/h. Pješak se kretao poprečno u odnosu na uzdužnu osu kolovoza. Za pješaka starosne kategorije odgovara brzina normalnog hoda od 3,5-4,4km/h ili prosječno 3,95km/h= 1,1m/s. Vozač vozila "Passat" krezao se brzinom od oko 20 km/h, dakle dozvoljenom za naseljeno mjesto. Analizom materijalnih podataka iz spisa utvrdjeno je da je mjesto sudara bilo u zoni pješačkog prelaza. Na tom dijelu nalazio se pješak koga je "Passat" kontaktirao na oko 4 m od lijeve ivice desne kolovozne trake Bul. Revolucije, posmatrano za smjer kretanja vozila "Passat", a pješak je u trenutku sudara bio bočno svojom desnom stranom tijela okrenut ka vozilu "Passat" i prelazio kolovoz u zoni objelježenog pješačkog prelaza. Pješak je prelazio kolovoz sa lijeve na desnu stranu, posmatrano za smjer kretanja vozila "Passat" u zoni pješačkog prelaza, brzinom od oko 3,95 km/h. Potrebno vrijeme za zaustavljanje vozila "Passat" pri brzini od 2 km/h iznosi 1,74s, na putu od 7,64 m. Pješak je od stupanja na lijevu kolovoznu traku desne kolovozne trake Bul. Revolucije, posmatrano za smjer kretanja vozila "Passat", do mjesta sudara prešao put od oko 4m, za vrijeme od oko 3,64s, krećući se prosječno 1,1m/s, "Passat" je u trenutku stupanja pješaka na ovu saobraćajnu traku bio udaljen od mjesta kontakta za oko 20,18 m. Vozač vozila "Passat" bi kočenjem mogao nezgodu da izbjegne samo ako tada ne bi svoje vozilo vozio većom brzinom od 41km/h. Na putanji kretanja vozila "Passat" do konačnog zaustavljanja na kolovozu nijesu ostali tragovi intezivnog kočenja.  Dakle vozač vozila  "Passat" na uočenu opasnost od sudara nije intezivno kočio. Vještak zaključuje,  da je predmetna saobraćajna nezgoda nastupila kao posljedica propusta i nedovoljne pažnje od strane vozača "Passat" koji nije propustio pješaka da predje ulicu kada je za smjer kretanja pješaka na semaforu bio zeleni signal, odnosno dozvoljen prelazak preko kolovoza. Takođe vozač "Passata" u trenutku stupanja pješaka na njegovu kolovoznu traku nije reagovao kočenjem a za to je imao i vremenskih i prostornih mogućnosti, čime je izgubio mogućnost izbjegavanja sudara. Pješak je prelazio ulicu na objelježenom pješačkom prelazu, kada je u tom trenutku za smjer kretanja pješaka na semaforu bio upaljeno zeleno svijetlo, pa na strani pješaka nema propusta niti doprinosa za nastanak predmetne saobraćajne nezgode. </span>
</p>
<p>
<span>        Vještak je neposredno na glavnom pretresu održanom dana 14. 05. 2014. godine objasnio da je </span><span>nalaz i mišljenje sačinio na osnovu relevantnih spisa predmeta, zapisnika o uviđaju, skice lica mjesta, nalaza i mišljenja vještaka medicinske struke. U konačnom mišljenju i zaključku je dat uzrok nastanka same saobraćajne nezgode. Sve drugo što je ucrtavano olovkom crvene boje na kopiji skice koja se nalazi u spisima ili bilo gdje u spisima nije relevantno. U nalazu i mišljenju vještaka medicinske struke od 29. 09. 2013. godine se između ostalog konstatuje: "ne može se isključiti mogućnost da je došlo do kontakta desne bočne strane vozila i zadnjeg dijela tijela pješakinje M</span><span>.</span><span> V</span><span>.</span><span> </span><span>koji je mogao biti u vidu blažeg kontakta nakon čega je došlo do pada na tvrdu podlogu", kako je i konstatovao u svom nalazu. Dakle, s obzirom da je vozilo "Pasat" u krajnjoj poziciji bilo ukošeno u lijevo smjera njegovog kretanja i zauzimalo određeni ugao u odnosu na podužu osu kolovoza, kao vještak saobraćajno-tehničke struke ne isključuje mogućnost da je vozilo "Pasat" konktaktiralo pješaka jednim dijelom svoje desne bočne strane u zadnji dio tijela pješaka. Vozilo "Pasat" je bilo čisto, dakle po istom nije bilo bilo kakve prašine kako bi se mogli vidjeti eventualni obrisi po desnoj bočnoj strani tog vozila. Kontakt je bio blag, a na čistom vozilu pri tako blagim kontaktima se ne mogu vizuelno primijetiti bilo kakvi tragovi, a posebno ne tragovi ulubljenja ili  krzanja. S obzirom na poziciju vozila, koja je data na skici lica mjesta, siguran je da je kontakt pješaka nastupio u zoni zadnje desne bočne strane "Pasata", a to iz sledećeg: u slučaju da je "Pasat" kontaktirao pješaka prednjim desnim bočnim dijelom tada bi sa sigurnošću došlo do oštećenja na isturenim djelovima automobila kao što je retrovizor desni, a što nije u konkretnom slučaju. Na pitanje da li isključuje mogućnost da je oštećena pala iz subjektivnih razloga, spoticanje, nesigurnosti u hodu i slično, vještak se izjavio da se  na to pitanje ne može izjasniti jer je to pitanje u domenu vještaka medicinske struke. Vozilo "Pasat" u krajnjoj poziciji nije zauzelo poziciju paralelno uzdužnoj osi kolovoza, već je bilo ukošeno u lijevo smjera njegovog kretanja pod određenim uglom. Dakle, ukoliko je pješak prelazio kolovoz, a kao što je i činjenica, sa lijeve na desnu stranu smjera kretanja "Pasata", a vozač "Pasata" je u cilju izbjegavanja saobraćajne nezgode usmjeravao svoje vozilo u lijevo, tada je postojao jedan prostor koji pješak ima na raspolaganju da pređe određeni put, ali može doći do kontakta zadnje desne bočne strane "Pasata" sa tijelom pješaka. Ovo se ne bi desilo ukoliko bi vozilo "Pasat" bilo paralelno uzdužnoj osi kolovoza smjera njegovog kretanja, a što nije u konkretnom slučaju. Vozilo Pasat je u zaustavnoj poziciji bilo ukošeno u odnosu na podužu osu puta za ugao oko 10-12 stepeni. Mjesto kontakta u podužnom smislu bilo je u zoni početka pješačkog prelaza smjera kretanja "Pasata", a u poprečnom smislu na oko 4 m od lijeve ivice desne kolovozne trake smjera kretanja "Pasata", kako je dato u nalazu. Širina kolovozne trake je oko 7 m, pa je širina jedne saobraćajne trake oko 3,5 m. Kada je pješak prošao ispred vozila vozilo je bilo unazad od zaustavne pozicije na udaljenosti od oko 5-6 m. U trenutku kada je vozač "Pasata" usmjeravao svoje vozilo u lijevo smjera njegovog kretanja u cilju izbjegavanja nezgode, a pješak se nalazio ispred čeonog dijela automobila i kretao se poprečno preko kolovoza, vozilo "Pasat" je u tom trenutku moglo biti udaljeno od pješaka za ne više od 3-4 m. Sudarnu brzinu vozila pasat odredio je na osnovu zaustavne pozicije samog vozila i radijusa krivine koje je to vozilo savladavalo u trenutku nastanka nezgode. U suprotnom, da se vozilo kretalo većom brzinom ili eventualno manjom došlo bi pri većim brzinama do izlijetanja vozila iz ove krivine, a pri manjim brzinama kao npr. 10 km/h, ili eventualano 5 km/h, došlo bi do potpuno druge pozicije vozila od one kako je dato na skici lica mjesta. Ova brzina, a shodno našim kriterijumima iz oblasti saobraćajno-tehničkih vještačenja može odstupati +-10% ali ista nema nikakvih uticaja na uzrok, tok, dinamiku saobraćajne nezgode, kao ni u samom zaključku koji je dat u nalazu. Pješak je kontaktiran zadnjim dijelom tijela sa vozilom, odnosno sa desnom bočnom stranom vozila. Pješak je prelazio kolovoz sa lijeve na desnu stranu smjera kretanja "Pasata", pa je isti u takvim saobraćajnim situacijama morao biti odbačen u desno, posmatrano u istom smjeru. Najvjerovatnije da se ovdje radi o sporom hodu pješaka, a ne o brzom hodu ili eventualno trčanjem. Zbog toga se saobraćajna nezgoda desila na način kako je i dato u nalazu. Rezultanta sila kretanja vozila naprijed pod uglom i pješaka poprečno preko kolovoza je ukošena u desno smjera kretanja vozila, a u lijevo za smjer kretanja pješaka. Nalaz i mišljenje sudskog vještaka saobraćajne struke, kao i izjašnjenje na glavnom pretresu sud je u potpunosti prihvatio, obzirom da je  vještak na vrlo jasan i precizan način objasnio dinamiku i tok predmetne saobraćajne nezgode.  </span>
</p>
<p>
<span>        Iz nalaza i  mišljenja sudskog vještaka medicinske struke prof. dr D</span><span>.</span><span> Č</span><span>.</span><span> od 29. 09. 2013. godine, utvrđeno je da je oštećena M</span><span>.</span><span> V</span><span>.</span><span> u nezgodi zadobila povrede i to: Rana razderina u predjelu brade, dužine 2 cm, oguljotine i krvni podlivi u predjelu oba koljena, krvni podliv u predjelu desne crijevne kosti, promjera 3x5 cm. Navedene povrede u vrijeme nanošenja, pojedinačno i zbirno, kvalifikuju se kao laka tjelesna povreda. Nevedene povrede nastale su djelovanjem tupine mehaničkog oruđa, najvjerovatnije mehanizmom pada na tvrdu podlogu.  Na osnovu medicinske dokumentacije te analizom zapisnika o uvidjaju, ne može se zaključiti da je došlo do kontakta vozila i tijela pješaka. Međutim, na osnovu naknadne izjave M</span><span>.</span><span> Đ</span><span>.</span><span>, da su postojali obrisi na desnoj strani vozila,</span><span> </span><span>te na </span><span>osnovu izjave M</span><span>.</span><span> V</span><span>.</span><span> da je imala bolove u predjelu donjeg dijela ledja i zadnjice, ne može se isključiti mogućnost da je došlo do kontakta desne bočne strane vozila i zadnjeg dijela tijela pješakinje M</span><span>.</span><span>  V</span><span>.</span><span>, koji je mogao biti u vidu blažeg kontakta, nakon čega je došlo do pada na tvrdu podlogu. Nalaz i mišljenje vještaka medicinske struke sud je u potpunosti prihvatio kao stručan, jasan, precizan i zasnovan na pravilima srtruke.  </span>
</p>
<p>
<span>         Na osnovu naprijed izloženog, sud je na nesumnjv način utvrdio da je okrivljeni dana 23. maja 2013. godine, oko 13:00 časova, u Podgorici, na raskrsnici Moskovske ulice i Bulevara revolucije, ne pridržavajući se saobraćajnog propisa iz čl. 97 st. 2 u vezi st. 1 Zakona o bezbjednosti saobraćaja na putevima tako ugrozio saobraćaj da je doveo u opasnost život i tijelo ljudi, na način što upravljajući vozilom marke "Passat" registarskih oznaka PG EH</span><span>xxx</span><span> iz pravca Ljubljanske ulice u pravcu Bulevara Cetinjski put, na pješačkom prelazu koji je regulisan svjetlosnim saobraćajnim znakovima, radnju skretanja nije izvršio na bezbjedan način i propustio pješaka oštećenu R</span><span>.</span><span> M</span><span>.</span><span> V</span><span>.</span><span>, koja je već stupila na pješački prelaz, usljed čega je svojim vozilom udario oštećenu kojom prilikom je ista zadobila laku  tjelesnu povredu u vidu rane razderotine u predjelu brade, oguljotine i krvnih podliva u predjelu oba koljena i krvnog podiliva u predjelu desne crijevne kosti, pri čemu je bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi ali je olako držao da do toga neće doći ili da će to moći spriječiti, čime su se u radnjama okrivljenog stekli svi bitni objektivni i subjektivni elementi bića  krivičnog djela ugorožavanje javnog saobraćaja iz čl. 339 st. 3 u vezi st. 1 Krivičnog zakonika. </span>
</p>
<p>
<span>        Naprijed utvrđeno činjenično stanje proizilazi iz svih provedenih dokaza na glavnom pretresu, prije svega iskaza svjedoka oštećene koja je potvrdila da je predmetnom prilikom  sačekala da se na semaforu uključi zeleno svijetlo za pješake, i normalnim hodom otpočela prelazak kolovoza, koji je do razdjelnog ostrva prešla bez ikakvih problema a zatim dok joj je još uvijek, a što je dobro vidjela, na semaforu bilo uključeno zeleno svijetlo počela sa prelaskom druge polovine ulice i prešla dvije trećine, sjeća se da su joj bile ostale još 4 pruge dok je trajalo zeleno svijeto kako bi završila prelazak preko kolovoza, u kom trenutku je osjetila odbacivanje od čega je pala na desnu stranu lica i udarila grudnim košem desnom stranom vilice i bradom kao i koljenima i rukama na cestu, vozilo sa kojim je imala kontakt je nastavilo kretanje, nije se zaustavilo na pješačkom prelazu. I </span><span>materijalnim dokazima provedenim u postupku, sadržinom uvidjajne dokumentacije, zapisnikom o uvidjaju </span><span>Uprave policije PJ Podgorica br. 722/2013 od 10. 06. 2013. godine, je utvrđeno da je lice mjesta raskrsnica Ul. Moskovske i Bulevara Revolucije, da je pregledna, regulisana svjetlosnom saobraćajnom signalizacijom, semaforima koji su u vrijeme saobraćajne nezgode ispravno funkcionisali</span><span>, skicom lica mjesta i nalazom i mišljenjem vještaka saobraćajne struke, iz koga je sud nesporno utvrdio da se osnovni i jedini uzok nastanka predmetne saobraćajne nezgode nalazi na strani okrivljenog,</span><span> koji nije propustio pješaka da predje ulicu kada je za smjer kretanja pješaka na semaforu bio zeleni signal, odnosno dozvoljen prelazak preko kolovoza. Takođe, vozač "Passata" u trenutku stupanja pješaka na njegovu kolovoznu traku nije reagovao kočenjem a za to je imao i vremenskih i prostornih mogućnosti, čime je izgubio mogućnost izbjegavanja sudara.</span><span> S obzirom da je vozilo Pasat u krajnjoj poziciji bilo ukošeno u lijevo, smjera njegovog kretanja i zauzimalo određeni ugao u odnosu na podužu osu kolovoza isto je kontaktiralo pješaka jednim dijelom svoje desne bočne strane u zadnji dio tijela pješaka. Vozilo Pasat je bilo čisto, dakle po istom nije bilo bilo kakve prašine kako bi se mogli vidjeti eventualni obrisi po desnoj bočnoj strani tog vozila. Kontakt je bio blag, a na čistom vozilu pri tako blagim kontaktima se ne mogu vizuelno primijetiti bilo kakvi tragovi, a posebno ne tragovi ulubljenja ili  krzanja. S obzirom na poziciju vozila, koja je data na skici lica mjesta, siguran je da je kontakt pješaka nastupio u zoni zadnje desne bočne strane Pasata, a to iz sledećeg: u slučaju da je Pasat kontaktirao pješaka prednjim desnim bočnim dijelom tada bi sa sigurnošću došlo do oštećenja na isturenim djelovima automobila kao što je retrovizor desni, a što nije u konkretnom slučaju.</span><span> </span><span>Pješak je kontaktiran zadnjim dijelom tijela sa vozilom, odnosno sa desnom bočnom stranom vozila. Pješak je prelazio kolovoz sa lijeve na desnu stranu smjera kretanja "Pasata", pa je isti u takvim saobraćajnim situacijama morao biti odbačen u desno, posmatrano u istom smjeru. Najvjerovatnije da se radilo o sporom hodu pješaka, a ne o brzom hodu ili eventualno trčanju. </span><span>Vrstu i težinu tjelesnih povreda kod oštećene sud je utvrdio iz nalaza i mišljenja vješta</span><span>ka medicinske struke prof. dr D.</span><span> Č</span><span>.</span><span> od 29. 09. 2013. godine.           </span>
</p>
<p>
<span>        Dakle, okrivljeni se kritičnom prilikom nije pridržavao saobraćajnog propisa iz čl. 97 st. 2 u vezi st. 1 Zakona o bezbjednosti saobraćaja na putevima koji su ga obavezivali da je dužan da na pješačkom prelazu koji je regulisan saobraćajnim znakovima ili znacima ovlašćenog službenika a nalazi se na ulazu na bočni put, vozač koji skreće na taj put dužan je da skretanje izvrši na bezbjedan način i da propusti pješaka koji je već stupio ili stupa na pješački prelaz ili pokazuje namjeru da će stupiti na pješački prelaz, a po potrebi, da zaustavi svoje vozilo, pri čemu je bio svjestan da upravljajući vozilom na naprijed opisan način može ugroziti saobraćaj i dovesti u opasnost život i tijelo ljudi, ali je olako držao da to toga neće doće ili da će u odlučujućem trenutku moći spriječiti nastupanje zabranje posljedice, pa je doveo sebe u situaciju, da na pješačkom prelazu koji je regulisan svjetlosnim saobraćajnim znakovima radnju skretanja nije izvršio na bezbjedan način i propustio oštećenu koja je već  bila stupila na pješački prelaz, usljed čega je vozilom udario oštećenu, pri čemu je postupao sa nehatom.</span>
</p>
<p>
<span>    Imajući u vidu činjenicu da je dana 21. 08. 2013. godine stupio na snagu Zakon o izmjenama i dopunama Krivičnog zakonika („Službeni list Crne Gore br. 40/2013“ od 13. 08. 2013. godine) u kome je u čl. 1 propisano da se u Krivičnom zakoniku naziv zakonika „Krivični zakonik“ mijenja i glasi „Krivični zakonik Crne Gore“, te cijeneći vrijeme izvršenja krivičnog djela, sud je primijenio Krivični zakonik, te isto precizirao u izreci, imajući u vidu da je isti važio u vrijeme izvršenja krivičnog djela.</span>
</p>
<p>
<span>        Sud je cijenio navode odbrane okrivljenog da nikakav kontakt  sa ženom nije ostvario njegovim vozilom, da  bi se to svakako čulo, a bilo bi i vidljivih tragova na vozilu, što nije bio slučaj, pa sud ovakvu odbranu nije prihvatio, obzirom da je ista opovrgnuta svim provedenim dokazima na glavnom pretresu, prije svega iskazom svjedoka oštećene koja je potvrdila  da se  sjeća da su joj bile ostale još 4 pruge dok je trajalo zeleno svijeto kako bi završila prelazak preko kolovoza, u kom trenutku je osjetila odbacivanje od čega je pala na desnu stranu lica i udarila grudnim košem desnom stranom vilice i bradom kao i koljenima i rukama na cestu, da je vozilo sa kojim je imala kontakt nastavilo kretanje, nije se zaustavilo na pješačkom prelazu, zatim nalazom vještaka medicinske struke, kao i saobraćajne struke koji je objasnio da  </span><span>s obzirom da je vozilo "Pasat" u krajnjoj poziciji bilo ukošeno u lijevo smjera njegovog kretanja i zauzimalo određeni ugao u odnosu na podužu osu kolovoza isto je konktaktiralo pješaka jednim dijelom svoje desne bočne strane u zadnji dio tijela pješaka. Pješak je kontaktiran zadnjim dijelom tijela sa vozilom, odnosno sa desnom bočnom stranom vozila. Pješak je prelazio kolovoz sa lijeve na desnu stranu smjera kretanja "Pasata", pa je isti u takvim saobraćajnim situacijama morao biti odbačen u desno, posmatrano u istom smjeru. Konačno, svjedok M</span><span>.</span><span> Đ</span><span>.</span><span> je dozvolio mogućnost, nakon što </span><span> je pregledao desnu bočnu stranu na kojoj su se  i to u predjelu oboje vrata po desnoj strani, kao i zadnjeg desnog blatobrana, vidjeli obrisi kontakta, takodje raznih predmeta tako da bi svaki od njih mogao poticati od kontakta sa pješakom ili predmetom koji nosi pješak, zbog čega je odbranu okrivljenog u tom dijelu odbio kao neosnovanu, te u tom smislu cijenio kao neosnovane i navode branioca okrivljenog date u završnoj riječi da nema dokaza da je okrivljeni izvršio krivično djelo stavljeno mu na teret.</span>
</p>
<p>
<span>       Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegove porodične prilike, odnosno, da je oženjen, otac četvoro djece i da je lošeg imovnog stanja. Sud je cijenio raniju osudjivanost okrivljenog, a što je utvrdjeno iz izvoda iz kaznene evidencije </span><span>Uprave policije CG Podgorica OB Kolašin br. 66/3 br. 245/14-753/2 od 31. 01. 2014. godine</span><span>, ali istu nije cijenio kao </span><span>otežavajuću zbog proteka vremena od dvanaest godina od predhodne osude u kome okrivljeni nije ispoljio kriminalnu aktivnost, pa je okrivljenom primjenom čl. 53 i 54 Krivičnog zakonika prethodno utvrdio kaznu zatvora u trajanju od trideset dana i istovremeno odredio da se ista neće izvršiti ukoliko okrivljeni u roku od jedne godine od dana pravosnažnsoti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na uspješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisane čl. 52 Krivičnog zakonika u okviru opšte svrhe izricanja krivičnih sankcija propisane čl. 4 Krivičnog zakonika.</span>
</p>
<p>
<span>       </span><span>Na osnovu čl. 239 Zakonika o krivičnom postupku, sud je oštećenu R</span><span>.</span><span> M</span><span>.</span><span> V</span><span>.</span><span>, radi ostvarivanja imovinsko pravnog zahtjeva uputio na parnični postupak. </span>
</p>
<p>
<span>       Odluka o troškovima krivičnog postupka donijeta je na osnovu čl. 226 Zakonika o krivičnom postupku, a isti se u iznosu od 154,00 € odnose na troškove nastale povodom saobraćajnog vještačenja, troškove medicinskog vještačenja u iznosu od 60,50 €, dok je paušal u iznosu od 30,00 € odmjeren sazmjerno dužini trajanja postupka složenosti predmeta i imovinskim prilikama okrivljenog. </span>
</p>
<p>
<span>        Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI, dana 15. 05. 2014. godine.</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span>     ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span>S U D I J A:</span>
</div>
</td>
</tr>
<tr style="">
<td style="width:2.7in;vertical-align:top">
<div>
<span>Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span>Željka Jovović,s.r.</span>
</div>
<p>&nbsp;</p>
</td>
</tr>
<tr style="">
<td style="width:1.95in;vertical-align:top">
<div>
<span>PRAVNA POUKA:</span>
</div>
</td><td style="width:3.6375in;vertical-align:top">
<div>
<span>Protiv ove presude dozvoljena je žalba u roku od 8 (osam) dana od dana prijema pismenog otpravka iste, preko ovog suda Višem sudu u Podgorici.</span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span>ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.5993055555555555in;vertical-align:top">
<div>
<span>            ZAPISNIČAR:</span>
</div>
</td><td style="width:3.5506944444444444in;text-align:center;vertical-align:top">
<div style="text-align:center;">
<span>SUDIJA:</span>
</div>
</td>
</tr>
<tr style="">
<td style="width:2.5993055555555555in;vertical-align:top">
<div>
<span>          Danijela Rajković </span>
</div>
<p>&nbsp;</p>
</td><td style="width:3.5506944444444444in;vertical-align:top">
<div>
<span>                            Željka Jovović </span>
</div>
<p>&nbsp;</p>
</td>
</tr>
</tbody></table>
<p></p>
<p>
<span>DN-a: Po primjerak presude dostaviti:</span>
</p>
<p>
<span>- ODT Podgorica,</span>
</p>
<p>
<span>- Okrivljenoj,  </span>
</p>
<p>
<span>- A/a.</span>
</p>
<p>
<span>Postupljeno dana ______________</span>
</p>
<p>
<span>Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
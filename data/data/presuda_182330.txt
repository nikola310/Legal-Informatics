<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:11pt}
.span3{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 84/2011</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI, po sudiji Đuković Goranu, uz učešće namještenika suda Ane Maraš, kao zapisničara, u krivičnom predmetu protiv optuženog N. Z. zbog krivičnog djela ugrožavanje javnog saobraćaja iz člana 339 st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Podgorici Kt.br. 1922/09 od 31.12.2010. godine, izmijenjenog na pretresu, kojeg je zastupala savjetnica Osnovnog džravnog tužioca P. N., nakon glavnog i javnog pretresa održanog dana 10.01.2014. godine u prisustvu zastupnika optužbe i branioca po službenog dužnosti okrivljenog N. Z., M. D., advokata iz P., izrekao je i istog dana objavio </span>
</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni: N. Z., sa JMBG ... od oca B. i majke Z. J., rođen dana .... godine u P., sa prebivalištem u P., Ulica R. B. broj ..., završio srednju školu unutrašnjih poslova, neoženjen, srednjeg imovnog stanja, osuđivan presudom Osnovnog suda u P. K.br. 9497/01 od 27.05.2002. godine, zbog krivičnog djela ugrožavanje javnog saobraćaja 3 (tri) mjeseca zatvora, uslovno na 1 (jednu) godinu, kao i presudom Osnovnog suda u Kotoru K.br. 269/06 od 09.02.2007. godine, zbog krivičnog djela iz člana 339 stav 1 Krivičnog zakonika Republike Crne Gre 6 (šest) mjeseci zatvora, uslovno na 1 (jednu) godinu, kojom presudom mu je i određena mjera bezbijednosti zabrana upravljanja motornim vozilom B kategorije u trajanju od 3(tri) mjeseca .</span>
</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>
<span class="span1">Dana 23. septembra 2009. Godine oko 04,00 časova, u P., na raskrsnici Ulice V p. i Ulice V. M., ne pridržavajući se saobraćajnih propisa iz čl. 38 st.1 tačka 1 i čl. 200 Zakona o bezbijednosti saobraćaja na putevima, ugrozio saobraćaj i doveo u opasnost život i tijelo ljudi na način što je pod dejstvom alkohola, u pijanom stanju, sa koncentracijom od 1,69 promila apsolutnog alkohola u krvi, Ulicom V proleterskom upravljao putničkim vozilom marke „M. E...“, registarskih oznaka PG AP..., te se dolaskom na navedenu raskrsnicu, koja je regulisana uređajima za davanje svjetlosnih saobraćajnih znakova, nije pridržavao saobraćajnog znaka crnveno svijetlo – zabrana prolaza, već je bez zaustavljanja ušao u istu i nastavio kretanje u pravcu Ulice M. M., pri čemu je bio svjestan da ovakvom nepropisnom vožnjom može ugroziti javni saobraćaj i prouzrokovati zabranjenu posljedicu pa je na to pristao znajući da je njegovo djelo zabranjeno, usljed čega je prednjim dijelom svog vozila udario u lijevu bočnu stranu putničkog vozila marke „R. M.“, registarskih oznaka PG BT..., kojim je Ulicom V. M. u pravcu Ulice M. B., upravljao oštećeni S. D., kome je za njegov smjer kretanja bilo upaljeno zeleno svijetlo, kojom prilikom je oštećeni S. D. zadobio laku tjelesnu povredu u vidu istegnuća vrata i nagnječenja lijevog lopatičnog predjela</span>
</p>
<p>
<span class="span1">-čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika Crne Gore</span>
</p>
<p>
<span class="span1">Pa je sud primjenom citiranih zakonskih propisa, te čl. 3, 4, 5, 13, 15, 16, 32, 36 i 42 Krivičnog zakonika Crne Gore, te čl. 226, 229 i 374 Zakonika o krivičnom postupku, </span>
</p>
<p style="text-align:center;">
<span class="span1">OSUĐUJE</span>
</p>
<p>
<span class="span1">Na kaznu zatvora u trajanju od 30 (trudeset) dana. </span>
</p>
<p>
<span class="span1">Sud okrivljenom osnovom čl. 74 st. 1 Krivičnog zakonika Crne Gore i z r i č e</span>
</p>
<p style="text-align:center;">
<span class="span1">MJERU BEZBIJEDNOSTI</span>
</p>
<p>
<span class="span1">Zabranu upravljanja motornim vozilom „B“ kategorije u trajanju od 6 (šest) mjeseci od dana pravosnažnosti presude, s tim da se vrijeme provedeno u zatvoru ne uračunava u vrijeme trajanja ove mjere.</span>
</p>
<p>
<span class="span1">Obavezuje se okrivljeni da ovom sudu na ime troškova postupka uplati novčani iznos od 368,50 eura kao i 30,00 eura na ime paušala u roku od 15 dana po pravosnažnosti presude. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom Osnovnog državnog tužilaštva u Podgorici Kt.br. 1922/09 od 31.12.2010. godine okrivljenom N. Z. stavljeno je na teret izvršenje krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore. Prije davanja završnih riječi, zastupnik optužbe je izvršio izmjenu optužnog akta na način kako to stoji u izreci ove presude. </span>
</p>
<p>
<span class="span1">U završnoj riječi, zastupnik optužbe je naveo da u cjelosti ostaje pri izmijenjenom optužnom predlogu, budući da je dokazima provedenim da glavnom pretresu dokazano da je okrivljeni izvršio krivično djelo na način kako je to navedeno izmijenjenim optužnim predlogom, pa je predložio sudu da istog oglasi krivim i osudi po zakonu u granicama koje propisuje za predmetno krvično djelo te da mu izrekne mjeru bezbijednosti zabrana upravljanja motornim vozilom iz čl. 74 Krivičnog zakonika Crne Gore. </span>
</p>
<p>
<span class="span1">Iznoseći svoju odbranu na glavnom pretresu, kao i u toku čitavog postupka, okrivljeni N. Z. se branio da je dana 23.09.2009. godine izašao u grad, gdje je popio nekoliko piva, i istog dana, nakon povratka iz grada oko 04:00 časova upravljao je svojim automobilom marke „M.“. Kretao se iz pravca Starog aerodroma ka centru grada desnom saobraćajnom trakom. Kada je došao na predmetnu raskrsnicu na semaforu je bilo upaljeno žuto svijetlo. Tada je nastavio kretanje naprijed, kada je došlo do udesa sa automobilom koji je dolazio sa njegove desne strane. Nakon toga se zaustavio i prišao drugom automobilu pokušavši da otvori vrata, koja se nijesu mogla otvoriti. U tom trenutku je došla policija. Kritičnom prilikom, kada je prelazio raskrsnicu, na semaforu nije bilo upaljeno crveno stvijetlo.</span>
</p>
<p>
<span class="span1">Završna riječ okrivljenog N. Z. je izostala budući da je isti nedostupan državnim organima, zbog čega je, na predlog Osnovnog državnog tužilaštva u Podgorici Kt.br. 1922/09 od 03.10.2013. godine rješenjem Vanraspravnog vijeća ovog suda Kv.br.3716/2013 od 11.10.2013. godine odlučeno da se istom sudi u odsustvu. </span>
</p>
<p>
<span class="span1">Branilac po službenoj dužnosti okrivljenog N. Z., advokat M. D. u završnoj riječi je izjavio da ostavlja sudu da na svestran način cijeni dokaze koji su provedeni u toku ovog krivičnog postupka, a posebno nalaz i mišljenje vještaka saobraćajne i medicinske struke, i da u skladu sa tim donese zakonitu odluku, kao i da prilikom izricanja presude uzme sve olakšavajuće okolnosti koje stoje na strani njegovog branjenika. </span>
</p>
<p>
<span class="span1">Sud je u dokaznom postupku proveo sljedeće dokaze: na saglasan predlog zastupnika optužbe i branioca po službenoj dužnosti pročitao: izjašnjenje sudskog vještaka medicinske struke Dr. N. K. sa zapisnika o glavnom pretresu od 11.05.2012. godine, izjašnjenje sudskog vještaka saobraćajne struke V. Đ. sa zapisnika o glavnom pretresu od 06.02.2012. godine, iskaz svjedoka-oštećenog S. D. sa zapisnika o glavnom pretresu od 19.12.2011. godine, izjašnjenje sudskog vještaka medicinske struke Dr. B. B., dato u formi istražne radnje van glavnog pretresa dana 28.03.2011. godine, zapisnik o uviđaju saobraćajne nezgode UP PJ Podgorica broj 3142 od 23.09.2009. godine i izvršio uvid u skicu lica mjesta, izvršio uvid u fotodokumentaciju UP PJ Podgorica od 23.09.2009. godine, pročitao nalaz i mišljenje sudskog vještaka medicinske struke specijaliste sudske medicine Dr. N. K. od 14.01.2010. godine, nalaz i mišljenje sudskog vještaka saobraćajne struke V. Đ. od 05.02.2010. godine, izvod iz KE za okrivljenog izdat od UP PJ Podgorica broj 11-245/11-3200/2-538 od 14.12.2011. godine.</span>
</p>
<p>
<span class="span1">Sud u dokaznom postupku nije saslušao svjedoka J. D. jer je činjenično stanje u dovoljnoj mjeri razjašnjeno radi donošenja konačne odluke i bez saslušanja ovog svjedoka. </span>
</p>
<p>
<span class="span1">Saslušan na glavnom pretresu, svjedok-oštećeni S. D. posvjedočio je da kritičnog jutra, oko 04:00 upravljao svojim automobilom marke „R. M.“ Ulicom V. M. desnom saobraćajnom trakom u pravcu autobuske stanice. Stupio je na raskrsnicu koja siječe Ulicu V p. (ulicu kod podvožnjaka) u namjeri da nastavi pravo, prema autobuskoj stanici. Dolazivši na raskrsnicu na semaforu, primijetio je da je uključeno zeleno svijetlo. Nastavljajući kretanje, u jednom trenutku je vidio sa svoje lijeve strane automobil koji mu dolazi s lijeva u susret, i koji je prednjim dijelom udario u njegova vrata (vrata vozača). Nakon toga je došla policija koja ga je izvukla iz automobila, dok ga je neko prebacio do Urgentnog centra. </span>
</p>
<p>
<span class="span1">Oštećeni se nije pridružio krivičnom gonjenju i nije istakao imovinsko-pravni zahtjev.</span>
</p>
<p>
<span class="span1">Iz zapisnika o uviđaju saobraćajne nezgode UP PJ Podgorica broj 3142 od 23.09.2009. godine proizlazi da je u Ulici V p. došlo do saobraćajne nezgode sa u kojoj nezgodi je bilo povrijeđenih lica i materijalne štete, dok se kao vrsta nezgode opisuje međusobni sudar vozila u pokretu – bočni. Kao pretpostavljeni uzrok stoji konstatacija „ostala psiho-fizička stanja“, dok kao pretpostavljena greška koja je doprinijela uzroku saobraćajne nezgode stoji konstatacija „ostale greške vozača“. Okolina puta je naselje, vrsta puta je put sa trotoarom sa obije strane, koji put je ravan i suv, svjetlost noćna, ali postoji rasvjeta,dok se kao karakteristika puta navodi se da se radi o preglednoj raskrsnici. Uviđaj je izvršen dana 23.09.2009. godine i trajao je od 04:20 do 05:00 časova, koji uviđaj su izvršili pripadnici PJ Podgorica, M. B. i R. M., a po ovlašćenju istražnog sudije P. M.. U vozilu „R. M.“ nalazila su se dva punoljetna lica -  vozač S. D. i putnik J. D., dok se u „M.“ nalazilo jedno lice – vozač N. Z.. Kritičnog dana, u 05:35 časova (oko 90 minuta nakon predmetne saobraćajne nezgode), S. D. je izvađena krv koja je analizirana, metodom „widmark“, te je nađeno 0,00 promila apsolutnog alkohola u krvi, dok je u 05:10 časova (oko 65 minuta nakon predmetne saobraćajne nezgode) N. Z. izvrađena krv, takođe metodom „widmark“, koja krv je analizirana, te je nađeno 1,58 promila apsolutnog alkohola u krvi, dok je analizom urina nađeno 2,62 promila apsolutnog alkohola u urinu.</span>
</p>
<p>
<span class="span1">Iz skice lica mjesta proizlazi da je pod rednim brojem 1 označen smjer kretanja vozila PG AP ...; pod brojem 2 tečnost iz vozila PG AP ...; pod brojem 3 je zatečen položaj vozila PG AP ...; pod brojem 4 je označen smjer kretanja vozila PG BT ...; pod brojem 5 su prikazani tragovi zanošenja vozila PG BT ...; pod brojem 6 je prikazan udar vozila PG BT ...; pod brojem 7 je prikazan udar vozila PG BT ... u stub svjetlosnog uređaja; pod brojem 8 je prikazan zatečeni položaj vozila PG BT ...; pod brojem 9 je prikazan zatečeni položaj vozila „O. A.“, bez registarskih oznaka; pod brojem 10 je prikazana stajna tačka (betonski zid); dok je pod brojem 11 prikazana stajna tačka (ugao ukrštanja ulica kolovoza).</span>
</p>
<p>
<span class="span1">Iz  fotodokumentacije UP PJ Podgorica od 23.09.2009. godine proizlazi da je istu izradilo lice M. B., da se ista sastoji od 20 (dvadeset) fotografija predmetne nezgode, koje fotografije su snadbijevene pečatom Uprave policije P., i to svaka na lijevoj gornjoj i desnoj donjoj ivici. Na fotografij broj 1 je prikazan širi izgled lica mjesta gledano od pravca Ulice M. prema Ulici M. M., na fotografiji broj 2 prikazan je bliži izgled lica mjesta gledano od pravca Ulice mojkovačke prema pravcu Ulice M. M., na fotografiji broj 3 prikazani su tragovi zanošenja vozila PG BT... (taksi vozilo - crveni R. M.), na fotografiji broj 4 prikazani su tragovi vozila PG BT..., gdje se pomenuti R. M. vidi u cjelosti, sa otvorenim vozačevim vratima,polu-otvorenom haubom,i točkovima okrenutim ulijevo, na fotografiji broj 5 prikazan je položaj vozila PG BT..., gdje se i vidi pomenuto vozilo u krupnom planu, sa otvorenim vozačevim vratima, polu-otvorenom haubom, prednjim točkovima okrenutim ulijevo, aktiviranim bočnim vazdušnim jastucima naprijed i pozadi, kao i parčadima plastike pobacanim oko vozila, na fotografiji broj 6 prikazan je položaj vozila „O. A.“, bez registarskih oznaka, plave boje, na fotografiji broj 7 prikazana je žardinjera i stub svjetlosno-signalnog uređaja sa kojim je vozilo PG BT... došlo u kontakt, na fotografiji broj 8 prikazani su žardinjera i stub svjetlosno-signalnog uređaja sa kojim je vozilo PG BT... došlo u kontakt, i gdje se vidi pomenuto vozilo, koje je priljubljeno uz stub suvozačevim vratima, na kojim se vidi i manje udubljenje, na fotografiji broj 9 prikazan je kontakt vozila PG BT... i „O. A.“, bez registarskih oznaka, gdje se vidi da je vozilo PG BT... ostvarilo kontakt zadnjim dijelom sa „A.“, kao i to da je na vozilu PGBT... izdušena zadnja guma, da je otpala lajsna za zadnjih vrata i da je aktiviran zadnji vazdušni jastuk, na fotografiji broj 10 prikazan je kontakt vozila PG BT... i „O. A.“, na način što je vozilo PG BT... priljubljeno zadnjim desnim dijelom uz zadnji dio „O. A.“, na fotografiji broj 11 prikazan je širi izgled lica mjesta, gledano od pravca Ulice obale R. u pravcu Ulice M. B., na fotografiji broj 12 prikazan je bliži izgled lica mjesta, gledano od pravca Ulice obale R. u pravcu Ulice M. B., na fotografiji broj 13 prikazani su tragovi tečnosti iz vozila PG AP..., na fotografiji broj 14 prikazani su tragovi tečnosti iz vozila PG AP... (bliže prikazani), a koji su tragovi prikazani i na fotografijama broj 15, 16, 17, 18, na fotografiji broj 19 prikazan je zatečeni položaj vozila PG AP ..., gdje se vidi sivo vozilo marke „M.“, na fotografiji broj 20 prikazana su oštećenja na vozilo PG AP ....</span>
</p>
<p>
<span class="span1">Iz nalaza i mišljenja  sudskog vještaka medicinske struke, specijaliste sudske medicine Dr. N. K. od 14.01.2010. godine proizlazi da je S. D. u saobraćajnoj nezgodi koja se dogodila dana 23.09.2009. godine u P., zadobio sljedeće tjelesne povrede: istegnuće vrata i nagnječenje lijevog lopatičnog predjela, da navedene povrede u vrijeme nanošenjenja, procijenjene kako pojedinačno, tako i u svom djelovanju predstavljaju laku tejelsnu povredu.</span>
</p>
<p>
<span class="span1">Iz izjašnjenja sudskog vještaka medicinske struke Dr. N. K. sa zapisnika o glavnom pretresu od 11.05.2012. godine proizlazi da je S. D. zadobio istegnuće vrata usljed prekomjernog – iznad fizioloških i anatomskih granica savijanja i optužanja vrata, dok je nagnječenje lijevog lopatičnog predjela imenovani zadiobio usljed udara lijevim lopatičnim predjelom o tupotvrde predmete koji su se nalazili u unutrašnjosti putničkog motornog vozila kojim je imenovani upravljao. </span>
</p>
<p>
<span class="span1">Iz nalaza i mišljenja sudskog vještaka saobraćajne struke V. Đ. od 05.02.2010. godine proizlazi da prilikom predmetne saobraćajne nezgode, brzina vozila „M.“ reg. oznaka PG AP... u trenutku kontakta sa vozilom „R. M.“ reg. oznaka PG BT... je iznosila oko 48,00 km/h, dok je brzina vozila „R. M.“ reg. oznaka PG BT... u trenutku kontakta bila oko 22,50 km/h. Vozila su se kretala i to: vozilo „M.“ PG AP... kretalo se Ulicom V p. iz pravca Ulice M. u pravcu Ulice M. M., dok se vozilo „R. M.“ PG BT... kretalo iz Ulice V. M. iz pravca Ulice obala R. u pravcu Ulice M. B.. Mjesto kontakta je bilo, gledano po uzdužnoj osi Ulice V proleterske – na sredini raskrsnice iznad početka traga ulja iz vozila „M.“, a gledno po poprečnoj osi Ulice V p. – u nivou lijeve saobraćajne trake desne kolovozne trake na oko 5,00 -6,00 (m) lijevo od produžetka desne strane kolovoza, gledano u smjeru kretanja vozila „M.“. U momentu kada je vozilo bilo kod semafora na zaustavnoj liniji, vozilo „M.“ je bilo udaljeno od mjesta kontakta oko 31,94 metra. Sa te udaljenosti, vozač „M.“ imao je mogućnosti da uoči promjenu svijetala na semaforu, koje je inače trajalo 2-3 sekunte, i da kočenjem zaustavi vozilo prije ulaska u raskrsnicu, jer postojano žuto poslije zelenog znači zabranu prolaska kroz raskrsnicu, pa bi mu zaustavni put iznosio oko 24,49 metara, a vrijeme zaustavljanja bi bilo oko 2,67 sekundi. To znači da je vozač „M.“ imao vremensko-prostornih uslova da kočenjem zaustavi vozilo prije uključivanja u raskrsnicu, jer je to, inače, bio obavezan uraditi, čime bi kontakt bio izbjegnut, budući da bi mu zaustavni put bio kraći od rastojanja sa koga je uočio žuto svijetlo čija je faza trajala 2-3 sekunde poslije treptujućeg zelenog, koga je vozač, takođe imao uslova da uoči zato što je ulica prava i ravna, a između vozila i semafora nije bilo fizičke prepreke. Vozač vozila „R. M.“, kome se zajedno sa crvenim upalilo žuto a zatim zeleno, ušao je u raskrsnicu sukcesivno povećavajući brzinu i do ivice kolovoza Ulice V p. prešao oko 10,00 metara i imao fizičke mogućnosti da ukoči vozilo sa lijeve strane, a zatim do mjesta kontakta još 5,00 metara kada aktiviranjem radne kočnice nije imao vremensko-prostornih uslova da zaustavi vozilo prije mjesta kontakta, jer mu je vozilo „M.“ iznenada i neočekivano kroz crveno svijetlo ušlo u putanju kretanja u vrlo kratkom vremenskom intervalu, manjim od takozvane „psihičke“ sekunde, zato što vozilo rastojanje od 5 metara pri brzini od 6,25 km/h pređe za vrijeme od oko 0,77 sekundi. Ako se ovom vremenskom intervalu doda i vremenski interval koji je bio potreban vozilu „R. M.“ da saV. rastojanje od oko 10,00 metara od zaustavne linije do desne ivice kolovoza Ulice V proleterske, a koji je iznosio oko 1,60 sekundi, onda se pouzdano može konstatovati da je vozilo „R. M.“ ušlo u raskrsnicu na zeleno, a vozilo „M. E ...“ na crveno svijetlo, jer postojano žuto poslije zelenog ima značenje zabrane prolaza, osim za vozila koja su već ušla u raskrsnicu, ili su na takvoj udaljenosti da se sigurno ne mogu zaustaviti na promjenu svijetla, što u konkretnoj situaciji nije bio slučaj. Opasna situacija pretvorena u saobraćajnu nezgodu nastala je na način što vozač vozila „M. E...“ prilikom približavanja raskrsnici koja je regulisana semaforima, na promjenu svijetala sa zelenog prekoj žutog na crveno sa odstojanja koji nije bio manji od oko 31,00 metara, nije zaustavio vozilo, iako je imao vremensko-prostornih uslova, već je nastavio kretanje i ušao u putanju kretanja vozilu „R. M.“ u okviru psihičke sekunde, kada vozač vozila „R. M.“ nije imao uslova da zaustavi vozilo prije mjesta kontakta. Ovakav način upravljanja vozilom od strane vozača vozila „M. E...“ posljedica je greške u upravljanju u dijelu nepoštovanja propisa koji obavezuju vozača da na bezuslovno pridržavanje znakova sa SSU kojima je regulisan saobraćaj na raskrsnici. Vozač „R. M.- a“ svoijim postupkom nije uticao na nastanak nezgode, jer je u raskrsnicu ušao na zeleno svijetlo. </span>
</p>
<p>
<span class="span1">Iz izjašnjenja sudskog vještaka saobraćajne struke V. Đ. sa zapisnika o glavnom pretresu od 06.02.2012. godine, proizlazi da vještak ostaje pri svom nalazu i mišljenju od 05.02.2010. godine. Proizlazi i to da postojano žuto poslije zelenog svijetla ima značenje zabrane prolaza a traje dovoljno dugo, dvije do tri sekunde, da vozač vozila koji nije u mogućnosti da pri posjedovanoj brzini zaustavi vozilo prije semafora nastavi kretanje prije promjene faze. Dokaz za ovu konstataciju nalazi se u činjenici da bočna faza semafora ne može početi prije nego se završi prethodna sa tzv. „zaštitnim vremenskim intervalom“ od jedne sekunde između faza iz bočnih smjerova. Zaključak na osnovu prethodnog slijedi da pripremni interval za paljenje žutog svijetla jeste treptujuće zeleno sa najmanje dva treptaja u trajanju od jedne sekunde i prekidom od jedne sekunde plus dvije do tri sekunde trajanja žutog svijetla. Imajući u vidu činjenicu da se vozilo kretalo u okviru brzine ograničavanja čiji bi zaustavni put pravovremenim aktiviranjem radne kočnice iznosio oko 26,50 metara, a vrijeme zaustavljanja 2,67 sekundi, a shodno prednje navedenom koje se odnosi na vremenske intervale trajanja svijetala na semaforu, kao i činjenice da je vozilo „M.“ bilo udaljeno oko 9,94 metara u momentu kada je vozilo „R.“ bilo na zaustavnoj liniji prije ulaska u raskrsnicu, proizlazi da je vozač vozila „M.“ imao mogućnosti da pravovremeno uoči promjene svijetala i da zaustavi vozilo pravovremenim aktiviranjem radne kočnice prije mjesta kontakta čime bi kontakt bio izbjegnut. Faza zelenog svijetla ne može početi jer je tehničko tehnološki uslovljena iz bočnog djmejra prije nego se završi prethodna faza. Iz toga slijedi da se postojanog žutog posle zelenog pali crveno svijetlo, tek poslije paljenja crvenog svijetla za smjer kretanja vozila „M.“ može otpočeti bočna faza sa zelenim svijetlom. Iz tog je izvedena konstalacija da je u trenutku kontakta za vozilo M. bilo upaljeno crveno, a za vozilo „R.“ zeleno svijetlo. Taj matematički model izveden je na osnovu tehničko tehnološke zavisnosti rada semafora u saobraćajnim situacijama kada se putanje kretanja učesnika sijeku pod uglom od 90 stepeni, a proizlazi iz stavova sadržanih u uviđajnoj dokumentaciji isključivo sa saobraćajno tehničkog a ne sa pravnog aspekta. Zadnja rečenica je napomenuta zbog činjenice da u spisima predmeta nije priložen plan rada semafora nije priložena dispozicija rada semafora za taj dan i ta dva dokumenta nijesu međusobno uvezani između ostalih jer ne postoje sa tačnim vremenom nastanka nezgode čija tačnost mora biti manja od 60 sekundi. </span>
</p>
<p>
<span class="span1">Iz izjašnjenja sudskog vještaka medicinske struke Dr. B. B., datog u formi istražne radnje van glavnog pretresa dana 28.03.2011. godine proizlazi da je kod ispitanika N. Z. urađena toksikološka analiza prisustva apsolutnog alkohola u krvi i morkaći na odjeljenju za sudsku medicinu KC Crne Gore dana 23.09.2009. godine, kojom prilikom je utvrđena koncentraija u vrijednosti od 1,58 promila apsolutnog alkohola u krvi, a što znači da je ispitanik N. Z. u momentu uzimanja krvi na analizu bio u tzv. pijanom stanju. Dalje se vidi da je u momentu uzimanja krvi i mokraće za analizu organizam ispitanika bio u takozvanoj „fazi eliminacije apsolutnog alkohola iz organizma“. U momentu saobraćanog udesa, ili tačnije, dana 23.09.2009. godine u 04:05 časova ispitanik N. Z. bio je u tzv. „pijanom“ stanju sa koncentracijom apsolutnog alkohola u krvi u vrijednosti od 1,69 promila. Vozači motornog vozila koji se nalaze u pijanom stanju značajno su umanjenih sposobnosti upravljanja motornim vozilom, i to kako u smislu sporijeg uočavanja svih događaja u saobraćaju, tako i usporene njihve motorne reakcije na sve događaje u saobraćaju. </span>
</p>
<p>
<span class="span1">Iz izvoda iz KE za okrivljenog izdatog od UP PJ Podgorica broj 11-245/11-3200/2-538 od 14.12.2011. godine proizlazi da je N. Z. lice evidentirano u kaznenoj evidenciji kao osuđivano lice i to presudom Osnovnog suda u Podgorici K.br. 9497/01 od 27.05.2002. godine, zbog krivičnog djela ugrožavanje javnog saobraćaja 3 (tri) mjeseca zatvora, uslovno na 1 (jednu) godinu, kao i presudom Osnovnog suda u Kotoru K.br. 269/06 od 09.02.2007. godine, zbog krivičnog djela iz člana 339 stav 1 Krivičnog zakonika Republike Crne Gre 6 (šest) mjeseci zatvora, uslovno na 1 (jednu) godinu, kojom presudom mu je i određena mjera bezbijednosti zabrana upravljanja motornim vozilom B kategorije u trajanju od 3(tri) mjeseca.</span>
</p>
<p>
<span class="span1">Na osnovu rezultata cjelokupnog postupka i savjesne analize svih provedenih dokaza, kako pojedinačno, tako i u njihovoj međusobnoj povezanosti, kao i dovođenjem istih u vezu za analiziranim navodima optužbe i odbrane, i na osnovu toga utvrđenog činjeničnog stanja, sud je utvrdio da je okrivljeni izvršio krivično djelo ugrožavanje javnog saobraćaja iz čl. 339 stav 1 </span><span class="span1">Krivičnog zakonika Crne Gore, u vrijeme, na mjestu i na način kako je to bliže opisano izrekom ove presude, iz kojih razloga ga je sud oglasio krivim i izrekao krivičnu sankciju kao u izreci ove presude, a ovo sa sljedećih razloga:</span>
</p>
<p>
<span class="span1">Okrivljeni N. branio se da je 23.09.2009. godine, prije predmetne nezgode konzumirao alkohol, i da je upravljajući vozilom makre „M.“ iz pravca S. a. ka centru grada, oko 04:00 časa došlo do saobraćajne nezgode sa automobilom koji je dolazio sa njegove desne strane. Branio se da kada je došao na predmetnu raskrsnicu, na semaforu je bilo upaljeno žuto svijetlo, da u momentu kada je prelazio raskrsnicu na semaforu nije bilo upaljeno crveno svijetlo, i da je tada nastavio kretanje naprijed kada je došlo sa kontaktom sa automobilom koji je dolazio sa njegove desne strane. Ovakvu odbranu okrivljenog, (osim u dijelu koji se odnosi da je konzumirao alkohol prije saobraćajne nesreće), sud cijeni kao neistinitu i sračunatu ka izbjegavanju krivice. Poklanjajući vjeru zapisniku o uviđaju saobraćajne nezgode UP PJ Podgorica broj 3142 od 23.09.2009. godine kao validnom i vjerodostojnom dokazu, sud je utvrdio je dana 23.09.2009. godien u Ulici V p. došlo do saobraćajne nezgode u kojoj je bilo povrijeđenih lica i materijalne štete, dok je vrsta nezgode – bočni međusobni sudar vozila u pokretu. Učesnici saobraćajne nezgode su vozač „M.“, N. D., i vozač „R. M.- a“, S. D., sa kim je u automobilu bio i putnik J. D.. Okolina puta je naselje, vrsta puta je put sa trotoarom sa obije strane, koji put je ravan i suv, svjetlost noćna, ali postoji rasvjeta,dok se kao karakteristika puta navodi se da se radi o preglednoj raskrsnici. Uviđaj je izvršen dana 23.09.2009. godine i trajao je od 04:20 do 05:00 časova, koji uviđaj su izvršili pripadnici PJ Podgorica. Kritičnog dana, u 05:35 časova (oko 90 minuta nakon predmetne saobraćajne nezgode), S. D. je izvađena krv koja je analizirana, metodom „widmark“, te je nađeno 0,00 promila apsolutnog alkohola u krvi, dok je u 05:10 časova (oko 65 minuta nakon predmetne saobraćajne nezgode) N. Z. izvrađena krv, takođe metodom „widmark“, koja krv je analizirana, te je nađeno 1,58 promila apsolutnog alkohola u krvi, dok je analizom urina nađeno 2,62 promila apsolutnog alkohola u urinu. Prednje navedena odbrana okrivljenog je  protivuriječna i obesnažena sa iskazom svjedoka-oštećenog S. D., koji je sud cijenio kao istinit i logičan, a iz kog iskaza se utvrđuje da se oštećeni vozilom „R. M.“ kretao Ulicom V. M., desnom saobraćajnom trakom u pravcu autobuske stanice, i da je, došavši na raskrsnicu primijetio da je uključeno zeleno svijetlo, kroz koje je prošao, kada je došlo do kontakta prednjeg dijela vozila koje je dolazilo sa njegove lijeve strane i njegovih vrata (vrata vozača). Ovakav iskaz svjedoka-oštećenog afirmisan je stručnim i objektivnim nalazom i mišljenjem sudskog vještaka saobraćajne struke V. Đ. od 05.02.2010. godine, a sadržina navedenog nalaza upućuje na zaključak suda da je okrivljeni kritičnom prilikom, ne pridržavajući se saobraćajnih propisa, prošao kroz crveno svijetlo, ostvarivši kontakt sa vozilom oštećenog, koji je na raskrsnicu lica mjesta stupio prolaskom kroz zeleno svijetlo. Naime iz pomenutog nalaza i mišljenja utvrđuje da je prilikom  predmetne saobraćajne nezgode, brzina vozila „M.“ reg. oznaka PG AP... u trenutku kontakta sa vozilom „R. M.“ reg. oznaka PG BT... je iznosila oko 48,00 km/h, dok je brzina vozila „R. M.“ reg. oznaka PG BT... u trenutku kontakta bila oko 22,50 km/h. Vozila su se kretala i to: vozilo „M.“ PG AP... kretalo se Ulicom V proleterske iz pravca Ulice mojkovačke u pravcu Ulice M. M., dok se vozilo „R. M.“ PG BT... kretalo iz Ulice V. M. iz pravca Ulice obala Ribnice u pravcu Ulice M. B.. U momentu kada je vozilo „R. M.“ bilo kod semafora na zaustavnoj liniji, vozilo „M.“ je bilo udaljeno od mjesta kontakta oko 31,94 metara. Sa te udaljenosti, vozač „M.a“ imao je mogućnost da uoči promjenu svijetala na semaforu, koja promjena inače traje 2-3 sekunde, i da kočenjem zaustavi vozilo prije ulaska u raskrsnicu, jer postojano žuto poslije zelenog znači zabranu prolaska kroz raskrsnicu, pa bi mu zaustavni put iznosio oko 24,49 metara, a vrijeme zaustavljanja bi bilo oko 2,67 sekundi. Imajući u vidu navedeno, sud je mišljenja da je okrivljeni ignorisao svjetlosnu signalizaciju semafora, nastavivši kretanje pravo, do mjesta nezgode. Vozač vozila „R. M.“, kome se zajedno sa crvenim upalilo žuto svijetlo, a zatim i zeleno, ušao je u raskrsnicu postepeno povećavajući brzinu i do ivice kolovoza Ulice V p. prešao oko 10,00 metara, i nije imao fizičke mogućnosti za zaustavi auto kako bi izbjegao kontakt sa okrivljenim, budući da mu je okrivljeni neočekivano, kroz crnevno svijetlo, ušao u putanju oštećenog, a da bi se izbjegao udes, oštećeni je morao reagovati u intervalu manjim od takozvane „psihičke“ </span><span class="span1">sekunde. Citirani nalaz je saglasan sa izjašnjenjem vještaka V. Đ. sa zapisnika o glavnom pretresu od 06.02.2012. godine od koje izjašnjenje sud cijeni kao stručno i u skladu sa ranije datim nalazom, a iz kog se utvrđuje da postojano žuto svijetlo poslije zelenog svijetla ima značenje zabrane prolaza a traje dovoljno dugo, dvije do tri sekunde, da vozač vozila koji nije u mogućnosti da pri posjedovanoj brzini zaustavi vozilo prije semafora nastavi kretanje prije promjene faze. Dokaz za ovu konstataciju nalazi se u činjenici da bočna faza semafora ne može početi prije nego se završi prethodna sa tzv. „zaštitnim vremenskim intervalom“ od jedne sekunde između faza iz bočnih smjerova. Dakle, na predmetnoj raskrsnici se ne može desiti (prilikom regularnog funkcionisanja semafora) da istovremeno semaforom bude dozvoljen prolaz vozilu koje ide pravo, i vozilu koje mu siječe put sa njegove desne strane, upravo zbog pomenutog „zaštitnog vremenskog intervala“. Faza zelenog svijetla ne može početi jer je tehničko tehnološki uslovljena iz bočnog djmejra prije nego se završi prethodna faza. Iz toga slijedi da se postojanog žutog posle zelenog, pali crveno svijetlo, tek poslije paljenja crvenog svijetla za smjer kretanja vozila „M.“ može otpočeti bočna faza sa zelenim svijetlom. Sa tog je izvedena konstalacija da je u trenutku kontakta za vozilo „M.“ bilo upaljeno crveno, a za vozilo „R. M.“ zeleno svijetlo. Ovakva konstalacija dokaza koje je sud cijenio kao istinite, je u saglasnosti i sa fotodokumentacijom UP PJ Podgorica od 23.09.2009. godine kao i sa skicom lica mjesta, koje je sud cijenio kao vjerodostojne, a koji su ovom sudu slikovito i detaljno prikazali lice mjesta predmetne nezgode, iz kojih je utvrđeno nakon nezgode, položaj vozila „R. M.“ je bio takav da je isto bilo okrenuto ka Ulici m., dok je vozilo „M.“ bilo u Ulici V. M., okrenuto ka Ulici M. B.. Pored činjenice konstatovane dokumentacijom u zapisniku o uviđaju saobraćajne nezgode UP PJ Podgorica broj 3142 od 23.09.2009. godine da je izmjerena količina apsolutnog alkohola u periodu mjerenja kod okrivljenog N. Z. iznosila 1,62 promila, (oko 65 minuta nakon nezgode) ovaj sud je, budući da nema stručna saznanja iz oblasti medicine, na okolnosti prisustva količine alkohola u krvi okrivljenog u vrijeme predmetne nezgode, u formi istražne radnje, van glavnog pretresa dana 28.03.2011. godine uzeo izjašnjenje sudskog vještaka medicinske struke Dr. B. B., koje izjašnjenje je sud cijenio kao stručno i precizno. Naime, iz istog se utvrđuje da je u vrijeme nastanka saobraćajne nezgode okrivljeni N. Z. bio u pijanom stanju. Kako je okrivljeni prilikom izvršenog alko-testrianja bio u fazi eliminacije alkohola iz organizma, to je vještak precizno izračunao da je u 04:05 (u vrijeme nastanka saobraćajne nezgode), okrivljeni bio u pijanom stanju, sa koncentracijom alkohola u krvi u vrijednosti od 1,69 promila. Da je u predmetnoj nezgodi došlo do povrijeđivanja oštećenog S. D., utvrđuje se iz nalaza i mišljenja vještaka specijaliste sudske medicine Dr. N. K. od 14.01.2010. godine. Iz ovog nalaza koji je sud cijenio kao stručan, utvrđuje se da je oštećeni S. D. u predmetnoj saobraćajnoj nezgodi zadobio tjelesne povrede: istegnuće vrata i nagnječenje lijevog lopatičnog predjela. Utvrđuje se i to da navedene povrede u vrijeme nanošenja procijenjene kako pojedinačno, tako i u svom djelovanju predstavljaju laku tjelesnu povredu. Da je oštećeni navedene povrede zaista zadobio u predmetnoj saobraćajnoj nezgodi, sud je utvrdio i iz izjašnjenja sudskog vještaka medicinske struke Dr. N. K. sa zapisnika o glavnom pretresu od 11.05.2012. godine, koje izjašnjenje je cijeno kao stručno, a iz kog se utvrđuje da je oštećeni S. D. zadobio istegnuće vrata usljed prekomjernog – iznad fizioloških i anatomskih granica savijanja i optužanja vrata, dok je nagnječenje lijevog lopatičnog predjela imenovani zadiobio usljed udara lijevim lopatičnim predjelom o tupotvrde predmete koji su se nalazili u unutrašnjosti putničkog motornog vozila kojim je imenovani upravljao.</span>
</p>
<p>
<span class="span1">Pravno kvalifikujući naprijed utvrđeno činjenično stanje, sud je utvrdio da je okrivljeni, postupajući na način kako je to bliže opisano u izreci presude, ostvario sva bitna obilježja bića krivičnog djela iz člana 339 stav 1 Krivičnog zakonika Crne Gore, kojim članom je propisano da „učesnik u saobraćaju na putevima koji se ne pridržava saobraćajnih propisa i time tako ugrozi javni saobraćaj da dovede u opasnost život ili tijelo ljudi ili imovinu čija vrijednost prelazi iznos od dvadeset hiljada eura, pa usljed toga kod drugog nastupi laka tjelesna povreda, ili drugom prouzrokuje imovinsku štetu koja prelazi iznos od tri hiljade eura, kazniće se...“ Kako je krivično djelo za koje se okrivljeni oglašava krivim djelo sa dvije blanketne dispozicije, to je pored </span><span class="span1">činjenica i okolnosti koje čine bitna obilježja predmetnog krivičnog djela, nužno navesti i materijalno-pravni propis od kojeg zavisi postojanje ovog djela. Naime, okrivljeni se, u konkretnom slučaju, nije pridržavao propisa predviđenog odredbom člana 200 tada važećeg Zakona o bezbijednosti saobraćaja na putevima (objavljen u </span><span class="span3">Službenom listu RCG, broj 72/2005</span><span class="span1">), a kojim je propisano da „vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola, a pod dejstvom alkohola je lice za koje se alanizom krvi ili krvi i urina ili drugom metodom mjerenja količine alkohola u organizumu utvrđeno odgovarajućim sredstvima ili aparatima (alkometrom i dr) za mjerenje alkoholisanosti, što odgovara količinama većim od 0,5 g/kg ili kod koga se, bez obzira na sadržinu alkohola u krvi, stručnim pregledom utvrdi da pokazuje znake alkoholne poremećenosti“. Okrivljeni se nije ni pridržavao ni  odredbe iz člana 38 st. 1 tačka 1 (takođe tada važećeg) ZOBS-a, u kom članu stoji da „na raskrsnici ili drugom mjestu na kojem je saobraćaj posebno regulisan uređajima za davanje svjetlosnih saobraćajnih znakova, svjetlosni saobraćajni znakovi imaju za učesnike u saobraćaju sljedeća značenja: crveno svijetlo – zabrana prolaza; zeleno svijetlo – slobodan prolaz, žuto svijetlo – zabrana prolaza, osim za vozila koja se u trenutku kada se žuto svijetlo pojavi,nalaze na tolikoj udaljenosti od svjetlosnog znaka da se ne mogu na bezbijedan način zaustaviti“.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je utvrdio da je u odnosu na radnju krivičnog djela i jednu od posljecija - ugrožavanje javnog saobrćaja okrivljeni bio svjestan da nepropisnom vožnjom može ugroziti javni saobraćaj i prouzrokovati zabranjenu posljedicu, pa je na to pristao znajući da je njegovo djelo zabranjeno, pa je sud zaključka da oblik vinosti s kojim je okrivljeni postupao eventualni umišljaj, a u skladu sa članom 15 Krivičnog zakonika Crne Gore, dok je odnosu na drugu posljedicu krivičnog djela – laku tjelesnu povredu oštećenog, okrivljeni je bio svjestan da svojom radnjom može učiniti djelo, ali je olako držao da do toga neće doći ili da će to moći spriječiti, pa je, u odnosu na posljedicu djela, oblik vinosti s kojim je okrivljeni postupao svjesni nehat, shodno članu 16 Krivičnog zakonika Crne Gore.</span>
</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz člana 42 Krivičnog zakonika Crne Gore, koje utiču da kazna bude manja ili veća, pa je kao otežavajuću okolnost cijenio raniju osuđivanost na strani okrivljenog N. Z. i to presudom Osnovnog suda u Podgorici K.br. 9497/01 od 27.05.2002. godine, zbog krivičnog djela ugrožavanje javnog saobraćaja 3 (tri) mjeseca zatvora, uslovno na 1 (jednu) godinu, kao i presudom Osnovnog suda u Kotoru K.br. 269/06 od 09.02.2007. godine, zbog krivičnog djela iz člana 339 stav 1 Krivičnog zakonika Republike Crne Gre 6 (šest) mjeseci zatvora, uslovno na 1 (jednu) godinu, kojom presudom mu je i određena mjera bezbijednosti zabrana upravljanja motornim vozilom B kategorije u trajanju od 3(tri) mjeseca, a koju raniju osuđivanost je sud utvrdio iz izvoda iz KE za okrivljenog izdatog od UP PJ Podgorica broj 11-245/11-3200/2-538 od 14.12.2011. godine, dok olakašavajućih okolnosti na strani okrivljenog nije bilo, pa je okrivljenog osudio kaznu zatvora u trajanju od 30 (trideset) dana, jer je mišljenja da se ovako izrečenom kaznom  ima ostvariti svha kažnjavanja u okviru opšte svrhe propisivanja izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Primjenom odredbe člana 74 st. 1 Krivičnog zakonika Crne Gore sud je okrivljenom izrekao mjeru bezbijednosti zabrana upravljanja motornim vozilom „B“ kategorije u trajanju od 6 (šest) mjeseci od dana pravosnažnosti presude, s tim da se vrijeme provedeno u zatvoru ne uračunava u vrijeme trajanja ove mjere, jer okolnosti pod kojima je djelo učinjeno, ranija osuđivanost okrivljenog, kao i činjenica da se radi o specijalnom povratniku – licu koje je već treći put izvršilo isto krivično djelo (ugrožavanje javnog saobraćaja) pokazuju da je opasno da okrivljeni upravlja motornim vozilom „B“ kategorije u navedenom trajanju. </span>
</p>
<p>
<span class="span1">Odluku o troškovima krivičnog postupka, sud je temeljio na odredbi člana 229 stav 1 Zakonika o krivičnom postupku Crne Gore, pa je obavezao okrivljenog da ovom sudu na ime troškova krivičnog postupka uplati iznos od 368,50 eura, a koji troškovi se odnose na ime: nagrade vještaku medicinske  struke Dr. N. K. iznos od 82,50 eura, na ime nagrade vještaku saobraćajne struke V. Đ. iznos od 121,00 eura i iznos od 82,50 eura, na ime nagrade vještaku medicinke </span><span class="span1">struke Dr. B. B. iznos od 82,50 eura. Visinu paušala u visini od 30,00 eura, sud je odmjerio shodno imovnom stanju okrivljenog, dužini trajanja i složenosti postupka, a primjenom člana 226 stav 3 ZKP-a. Troškove krivičnog postupka i paušal, okrivljeni je obavezan platiti u roku od 15 dana po pravosnažnosti presude.</span>
</p>
<p>
<span class="span1">Imajući u vidu naprijed navedeno, a primjenom citiranih zakonskih propisa, odlučeno je kao u izreci ove presude.</span>
</p>
<p style="text-align:center;">
<span class="span1">OSNOVNI SUD U PODGORICI</span><span class="span1">Dana 10.01.2014. godine</span>
</p>
<p style="text-align:right">
<span class="span1">SUDIJA </span>
</p>
<p style="text-align:right">
<span class="span1">Đuković Goran </span><span class="span1"></span>
</p>
<p>
<span class="span1">DNA: Po primjerak presude dostaviti:</span>
</p>
<p>
<span class="span1">-ODT Podgorica</span>
</p>
<p>
<span class="span1">-Braniocu po službenoj dužnosti okrivljenog adv. M. D.</span>
</p>
<p>
<span class="span1">Postupljeno dana________________god.</span>
</p>
<p>
<span class="span1">Namještenik suda__________________</span>
</p>
<p>&nbsp;</p>
</div>
</div>


</body>
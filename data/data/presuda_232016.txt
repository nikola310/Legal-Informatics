<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">Posl. br. K. 28/l7 </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">                                                                                                                       </span>
</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Jadranke Golub, u krivičnom postupku protiv  okr. </span>
</p>
<p>
<span class="span1">O. V. i L. S.,  zbog krivičnog djela  razbojnišva iz čl. 242. st .l.  uvezi sa čl. 23. Krivičnog zakonika</span><span class="span1">, koji se vodi po optužnici ODT Kotor Kt. br. 3/l7 od 11.01.2017. godine, nakon održanog  glavnog i javnog pretresa dana, 24.02.2017. godine u prisustvu DT-a u ODT Kotor - Ane Marinović, okrivljenih O. V. i L. S.te adv. B.I. kao branioca po službenoj dužnosti okr. O.V., te adv. B. V. kao branioca okr. L.S., donio je i dana dana, ol.o3.2ol7. godine, javno objavio sledeću: </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">   </span>
</p>
<p>
<span class="span1">Okrivljeni  O. V.,   </span><span class="span1">JMBG</span><span class="span2"> </span><span class="span1">..., od oca B.majke S., rođene P., rođen .... godine u I., stalno nastanjen na P., naselje M.bb, sa privremenim boravkom u K., S. S. (kod M. G.), državljanin BiH, šumarski tehničar, oženjen, otac jednog maloljetnog djeteta, sa završenom SSS, lošeg imovnog stanja, </span>
</p>
<p>&nbsp;</p>
<p>
<span class="span1">Okrivljeni L. S., </span><span class="span1">JMBG ..., od oca P. i majke B., rođene M., rođen ....godine u P., stalno nastanjen na P., naselje M. bb, državljanin BiH, gradjevinski tehničar, neoženjen, bez djece, sa završenom SSS, lošeg imovnog stanja, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v i  s u</span>
</p>
<p>&nbsp;</p>
<p>
<span class="span1">Što su</span>
</p>
<p>&nbsp;</p>
<p>
<span class="span1">Dana, o4.ol.2ol7. godine oko l7,3o časova u S. g. u K. O. K. u namjeri da prisvajanjem tudjih pokretnih stvari za sebe pribave protivpravnu imovinsku korist prijetnjom da će neposredno napasti na život ili tijelo oštećenog G.A. iz K., od istoga oduzeli tri zlatne mindjuše težine 3,4 grama, 3,2 grama, 6,1 gram zlata ukupne utvrdjene vrijednosti 595,oo eura, sve vlasništvo oštećenog, na način što su ušli u njegovu zlataru, koja se nalazi u S. g. kojom prilikom je okr. O. V. izvadio nož I reko " ovo je pljačka, pakuj sve", a zatim preskočio prodajni pult I krenuo u njegovom pravcu, dok je okrivljeni L. za to vrijeme uzviknuo "ubodi ga" I pokušao uzeti zlatni nakit koji se nalazi u fioci staklenog prodajnog pulta, tako što je otvorio fioku I zgrabio ploču na kojoj se nalazila veća količina zlatnog nakita, a kojom prilikom oštećeni hvata za ruke okrivljenog L., kako ne bi ponio to zlato I odguruje ga od pulta, nakon čega isti napušta zlataru I bježi, a zatim I okrivljeni O., kreće da izlazi I miomilazi se sa oštećenim, držeći za to vrijeme nož u ruci, a drugom rukom hvata tablu sa zlatnim nakitom I kreće  da izlazi, nakon čega mu oštećeni sa ledja prilazi I obuhvata ga oko </span><span class="span1">ruka I uspijeva da mu iz ruke istrgne tablu sa zlatom vičući čitavo vrijeme da se radi o pljački, uslijed kojih povika su počeli da prilaze konobari iz susjednog kafića I krenuli da uhvate okrivljene, nakon čega isti bježe sa lica mjesta, pri čemu su uspjeli da odnesu gore navedene predmete, pri čemu su bili uračunljivi I svjesni svoga djela I njegove zabranjenosti,a čije izvršenje su htjeli.</span>
</p>
<p>&nbsp;</p>
<p>&nbsp;</p>
<p>
<span class="span1">- Čime su kao saizvršioci učinili krivično djelo razbojništva iz čl .242. st .l. u vezi sa čl. 23. Krivičnog zakonika. </span>
</p>
<p>&nbsp;</p>
<p>
<span class="span1">Pa ih sud primjenom napred navedenih krivičnopravnih odredbi i odredbi čl. 4, 5, l3, l5, 32, 36, 42, 45 st.1. tač. 3, 46 st.1. tač. 3. i 5l. KZ CG, te odredbi čl. 226, 227. st. 2., 229, 368. i 374. ZKP- a, </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od po 6 ( šest ) mjeseci u koju kaznu im se ima  uračunati vrijeme koje  su proveli u pritovoru i koji  im se  računa počev od o4.ol.2ol7. godine od 2o,3o časova i dalje. </span>
</p>
<p>&nbsp;</p>
<p>
<span class="span1">Obavezuju se okrivljeni da na ime troškova krivičnog postupka solidarno uplate iznos od 852,50 eura te na ime sudskog paušala  uplate  iznos od  po 30,00 eura, a sve na žiro račun budžeta CG br.832-16-52, a u roku od 15 dana od dana pravosnažnosti presude, a s pozivom na gornji posl. br., dok će se o troškovima branioca po službenoj dužnosti adv. B. I. odlučiti posebnim rješenjem. </span>
</p>
<p>&nbsp;</p>
<p>&nbsp;</p>
<p>
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">ODT Kotor  je optužnicom Kt. br. 3/l7 od 11.ol.2ol7. godine stavilo  na teret  okrivljenima  </span><span class="span1">O. V.i L.S.,  krivično djelo  razbojništva iz čl. 242. st .l.  uvezi sa čl. 23. Krivičnog zakonika.</span>
</p>
<p>&nbsp;</p>
<p>
<span class="span1">Postupajući po navedenom optužnom aktu sud je održao glavni pretres na kojem je okrivljeni O. V. u svojoj odbrani u prethodnom postupku naveo  da je prije godinu dana došao u K.iz  B. u potrazi za poslom i da je sa njim došla njegova žena koja je trudna i koja treba da se porodi i da se bavio molerajem na nekim gradjevinama, medjutim da mu je gazda pošao za S. pošto su nastupili novogodišnji praznici, i da je imao pauzu od nekih l5- mjesec dana a s obzirom da mu ta pauza nije plaćena da su  ostali bez novca i da je bio  u nezgodnoj situaciji jer mu je žena pred porodjajem, a da nije imao sredstava da im  priušti čak ni hranu, tako da  se odlučio zajedno sa  drugom L. S. da opljačka  zlataru, a kako bi  zaradili neki novac i kako bi mogao da prehrani porodicu. Objasnio je da je S.  došao iz B., tačnije sa P. prije tri dana kod njega, a da ga je prije toga  zvao da ga pita da li ima neki posao u K., pa da mu je rekao da dodje, a da će zajedno potražiti posao, medjutim kako nisu našli nikakav posao, i kako su ostali  bez novaca, dogovorili su se da to urade. Naveo je da nisu imali tačan plan koju će zlataru da opljačkaju, već da su prvo prošli jedan krug kroz S. g. u K. i da su tu primijetili jednu zlataru koja se nalazi kada se udje  u S. g., pa se ide desnom ulicom i tu nam se učinjelo da zlatara nije previše prometna i da je unutar </span><span class="span1">bio samo jedan momak pa da su ušli, da je on iz  pasa izvadio jedan nož, nekih lo cm dugačak i rekao tome momku " ovo je pljačka" i da su odma krenuli i da je vidio jednu kutiju sa zlatnim nakitom kako stoji na pultu pa da ju je uhvatio i uzeo, a da je Slobodan  stajao iza njega i krenuo da i on uzme, medjutim da je taj prodavac ustao  i krenuo da ih gura i da ih psuje tako da su krenuli da izlaze, a da je pri izlasku uhvatio tu kutiju koju je on bio podigao i da se taj zlatni nakit  prosuo po radnji i po ulici i da su oni pobjegli, a da je poslije vidio da mi je u ruci ostala samo jedna zlatna mindjuša kada je zgrabio tu kutiju. Objasnio je da mu je strašno  žao je to uradio medjutim da ga je muka  natjerala jer je kući imao trudnu ženu, a da nije  mogao da obezbijedi osnovna sredstava kako bi  preživjeli, a da nije mogao u medjuvremenu da se zaposli i da nešto zaradi. Naveo je da mu nije bila namjera da bilo koga napadne nožem, već da je htio da samo  zaplaši prodavca, a kako bi uzeo zlato. Naveo je da su se on i S. dan prije dogovorili da opljačkaju zlataru  kada su se sjeli kod njega kući i suočili se sa time da nemaju niti novca niti posao, pa da su se dogovorili da to urade. Na glavnom pretresu je još dodao da mu je žao</span><span class="span1"> što je navedeno uradio, da nije razmišljao o posledicama i o tome što ga čeka nakon  predmetnog djela.Objasnio je da nije čuo da mu je S.kada su ušli u zlataru rekao " ubodi ga, ubodi ga" misleći na oštećenog. </span>
</p>
<p>&nbsp;</p>
<p>
<span class="span1">Okrivljeni L. S.  je u svojoj odbrani u prethodnom postupku naveo da je prije dva dana tj. u utorak došao u Crnu Goru i da se smjestio kod svojeg druga O.V., a da je došao kako bi potražio posao u Crnoj Gori jer u B. nije mogao ništa da pronadje. Objasnio je da pošto nije mogao naći nikakav posao, a i on i V. su ostali bez novca, da su sjedjeli  kod V. na smještaju i dogovorili  da opljačkaju zlataru, a kako bi zaradili nešto novca dok se ne snadju i zaposle. Objasnio je da je V.  uzeo nož sa sobom i da nije siguran da li se radi o lovačkom ili kuhinjskom nožu te da su pošli u S.g. i vidjeli jednu zlataru ali da ne može objasniti gdje se nalazi jer nije odavde i da su odlučili da udju u istu,a što su  i uradili. Objasnio je da je V.  izvadio nož i rekao  " ovo  je pljačka" , a da je  unutra bio jedan momak  i da je on krenuo da uzme zlato koje se nalazilo na pultu, medjutim da ga je taj momak udario i onda odgurnuo i galamio, tako da nije uspio ništa da uzme nego da je izašao i pobjegao. Naveo je da je i V. pokušao nešto da oduzme ali da je i njega odgurnuo taj momak i udario ga po ruci i da se tada prosuo neki nakit koji je izgleda V. uzeo te da su obadvojica pobjegli, a da je njega policajac uhvatio van S.g., ali da ne umije objasniti dje. Naveo je da mu je žao  što je to uradio ali da su ostali  bez novca i da se nisu mogli snaći i da je to  jedini razlog zašto je to uradio. Tvrdio je da nije vikao V. dok je s nožem prijetio tome prodavcu " ubodi ga". Na glavnom pretresu je još naveo</span><span class="span1"> da mu je krivo što je to uradio, da nije došao u Crnu Goru da bi krao, te da su navedeno uradili jer nisu našli posao a ostali su bez para. </span>
</p>
<p>&nbsp;</p>
<p>
<span class="span1">U dokaznom postupku radi utvrđivanja činjeničnog stanja i krivice okrivljenog sud je izveo slijedeće dokaze:  neposredno je saslušao svjedoka ošt. G.  A.,   te je pročitan</span><span class="span1"> zapisnik o uvidjaju UP OB Kotor br. 7oo3-24o/l7-ll od o4.ol.2ol7.g., izještaj o pregledu lica mjesta i uzorkovanju tragova br. o3/l7 od o4.ol.2ol7. godine sa fotodokumentacijom,</span><span class="span1"> službena </span><span class="span1">zabilješka UP OB Kotor br. 7oo2-24o/l7-ll od o4.ol.2ol7. godine, potvrda o oduzetim predmetima UP OB Kotor br. 7oo2-24o/l7-ll od o4.ol.2ol7. godine na ime Lizdek Slobodana,  potvrda o oduzetim predmetima UP OB Kotor br. 7oo2-24o/l7-ll od o4.ol.2ol7. godine na ime O.V., potvrda o  vraćanju privremeno oduzetih predmeta br. 7oo3-24o/l7-ll od o9.ol.2ol7. godine, zapisnik o pretresanju stana i drugih prostorija UP OB Kotor br. 7o-o3-24o/l7-ll od o4.ol.2ol7. </span><span class="span1">godine, potvrda o ulaženju u stan i druge prostorije UP OB Kotor br. oo3-24o/l7-ll od o4.ol.2ol7. godine na ime V. N., te je uz saglasnost stranaka  pročitan  nalaz i mišljenje sudskog vještaka ekonomsko finansijske struke Dinka Miloševića od lo.ol.2ol7. godine. </span>
</p>
<p>&nbsp;</p>
<p>
<span class="span1">Sud je u dokaznom postupku odustao od izvodjenja dokaza čitanjem</span><span class="span1"> izvoda iz KE  za okrivljene jer isti nisu pribavljeni do početka gl. pretresa, </span><span class="span1"> kao i vršenje uvida u </span><span class="span1">video snimak nadzornih kamera zlatare F.  jer se isti nije mogao otvoriti te je radi otvaranja predmetnog snimka bilo potrebno konsultovati Sudski savjet a što bi sve vodilo odugovlačenju krivičnog postupka.</span>
</p>
<p>&nbsp;</p>
<p>
<span class="span1">Svjedok oštećeni G.A.je naveo da je d</span><span class="span1">ana, o4.ol.2ol7. godine u popodnevnim časovima  bio u  porodičnoj  zlatari koja se nalazi u S.g. odmah lokal prije kafića Storia i da je mijenjao sestru te da je sjedio iza pulta njihove zlatare pa da su oko l7,3o časova ušla dva momka, koji su nosili kapuljače od dukserice, ali da je iz prva pretpostavio da je bilo zima pa da su zbog toga nosili te kapuljače, i da je tada  jedan od njih rekao " ovo je pljačka", pa da je kada je bolje pogledao vidio da u ruci ima nož,  a da je pretpostavio da je kuhinjski, oštrice dužine nekih l5-tak cm. Objasnio je da je taj momak krenuo  u njegovom pravcu sa tim nožem i rekao " pakuj sve", a da je on instnktivno ustuknuo plašeći se da ga slučajno ne poreže tim nožem i da je u sledećem momentu  taj momak preskočio pult, a  drugi momak koji je bio sa njim je u jednom trenutku izgovorio " ubodi ga" i to dva puta i da je onda taj drugi momak otvorio fioku od staklenog pulta gdje se nalazilo zlato i krenuo da to zlato uzima šakom. Dalje je naveo da je onda tu njemu proradio instinkt i da je krenuo  ka njemu, uhvatio ga za ruku i možda čak odgurnuo, kako bi ga spriječio da uzima to zlato, a da je on  zatim izašao iz zlatere i krenuo da bježi, a da se onda okrenuo u pravcu ovog drugog momka koji je imao nož kod sebe, a sve iz razloga da ga ne bi ubo, i da je on  kad je izlazio iz pulta uhvatio  tablu na kojoj se nalazilo zlato i krenuo da izlazi iz radnje, a on ga je pri izlasku uhvatio sa obadvije ruke i to onu ruku u kojoj je držao nož i drugu ruku u kojoj je držao tu tablu, a sve kako bi se miomiošli kako ga ne bi ubo tim nožem,  a zatim kad je prošao i krenuo da izlazi i bježi, naveo je da ga je uhvatio sa ledja i da se kada su izašli napolje, okliznuo, pao na koljena i da je uspio da mu iz ruke istrgne tablu sa zlatom, koja je pala na pločnik ispred radnje. Naveo je da je čitavo vrijeme  vikao " ovo je pljačka" pa da su  iskočili konobari iz susjednog kafića i pokušali da uhvate te momke, a da je on pokupio to zlato, a da su isti uspjeli uzeti sa sobom tri zlatne mindjuše i ponijeli. Naveo je da je jedna mindjuša  bila težine 3,4 grama zlata, druga 3,2 grama zlata i treća 6,l grama zlata i da je ukupna vrijednost   sve tri mindjuše bila 595,oo eura. Objasnio je da mu je prilikom te pljačke oštećeno zlato koje je ispalo i koje se polomilo prilikom pada, a nastalo usled njihovog čupanja. Objasnio je da je Lizdek rekao  " ubodi ga" i da se ne pridružuje krivičnom gonjenju okrivljenih i ne postavlja imovinskopravni zahtjev, i da su mu se roditelji izvinuli. </span>
</p>
<p>&nbsp;</p>
<p>
<span class="span1">Iz zapisnika o uvidjaju UP OB Kotor br. 7oo3-24o/l7-ll od o4.ol.2ol7. godine, proizilazi da je dežurna služba OB  Kotor od strane G.A., vlasnika zlatare F., obaviještena da je dana, o4.ol.2ol7. godine, došlo do razbojništva zbog čega  su ovlašćeni policijski službenici zašli na lice mjesta dogadjaja i utvrdili da se radi o zlatari koja se nalazi na T. p. od pošte u prizemlju stamb. objekta sa desne strane trga, gledano iz pravca ugostiteljskog objekta C., prema zgradi O. K., izmedju hotela A. i pekare M. m. Dalje proizilazi da je krim. tehničar izvršo kriminalističko tehnički pregled lica mjesta i </span><span class="span1">pronašao materijalne tragove koje je fiksirao, fotografisao i izuzeo radi daljeg vještačenja, a da je u unutrašnjosti zlatare postojao video nadzor koji  će biti izuzet, kao i da je sa uvidjajem završeno u l8,3o časova.</span>
</p>
<p>&nbsp;</p>
<p>
<span class="span1">Iz  izještaja o pregledu lica mjesta i uzorkovanju tragova br. o3/l7 od o4.ol.2ol7. godine sa fotodokumentacijom, proizilazi  da su na licu mjesta nadjeni tragovi, da je predmetno krivično djelo razbojništva izvršeno dana, o4.ol.2ol6. godine, da je oštećena zlatara Filigran, vlasništvo G. A.,a da je način izvršenja bio pokušaj otudjenja novca i manje količine zlata uz prijetnju nožem. Konstatovani su nadjeni tragovi, kao i mejsto gdje su isti nadjeni, a uvidom u fotoelaborat se utvrdjuje izgled predmetne zlatare gledano iz pravca pjace, te unutrašnjost iste, tragovi koji su  naanijeti na staklenom izlogu,  izgled ranca koji je odbacio L. S., kačket koji je pronadjen u rancu, kao i izgled predmeta koji su nadjeni kod O.V., te izgled zlata koje je nadjeno kod okr. O. V. i  izgled zlata u izlogu zlatare, kao i izgled lične karte okr. L. S., te mobilnog telefona O. V., kao i patike koje su pronadjene prilikom pretresa stana kod okr. O.V., te dukserice pocijepane koja je takodje pronadjena prilikom pretresa stana istog.</span>
</p>
<p>&nbsp;</p>
<p>
<span class="span1">Iz službene zabiješke UP OB Kotor br. 7oo2-24o/l7-ll od o4.ol.2ol7. godine, proizilazi da  je ista sačinjena prilikom pronalaska i privodjenja okr. O.V., te je konstatovano da su prilikom njegovog pregleda pronadjeni nož u crnoj kožnoj korici sa crnim rukohvatom, mob. tel H., lična karta i vozačka dozvola, naušnica žute boje, te u džepu pantalona rukavice, a koje su stvari istome oduzete uz potvrdu.</span>
</p>
<p>&nbsp;</p>
<p>
<span class="span1">Iz  potvrde o oduzetim predmetima UP OB Kotor br. 7oo2-24o/l7-ll od o4.ol.2ol7. godine na ime L.S.,  proizilazi da je istom oduzet ranac teget plave boje sa natpisom Lite hamer i kačket maskirne boje. </span>
</p>
<p>&nbsp;</p>
<p>
<span class="span1">Iz potvrde o oduzetim predmetima UP OB Kotor br. 7oo2-24o/l7-ll od o4.ol.2ol7. godine na ime O.V., proizilazi da proizilazi da  su imenovanom oduzeti nož u crnoj kožnoj korici sa crnim rukohvatom, mob. tel H., lična karta i vozačka dozvola, naušnica žute boje, te rukavice.</span>
</p>
<p>&nbsp;</p>
<p>
<span class="span1">Iz  potvrde o  vraćanju privremeno oduzetih predmeta br. 7oo3-24o/l7-ll od o9.ol.2ol7. godine, proizilazi da  je G. G.sestri oštećenog vraćena mindjuša žute boje. </span>
</p>
<p>&nbsp;</p>
<p>
<span class="span1">Iz zapisnika o pretresanju stana i drugih prostorija UP OB Kotor br. 7o-o3-24o/l7-ll od o4.ol.2ol7. godine, proizilazi da su službena lica izvršila pretres stana V. N. u prisustvu dva prisutna gradjanina, da su nadjeni i privremeno oduzeti predmeti i  to: par patika crne boje sa bijelim djonom, proizvodjača Reebok i pamučna pocijepana dukserica sa kapuljačom i natpisom Just do it, te da je pretresanje početo u 2l,2o časova a da je završeno u 2l,4o časova dana ,o4.ol.2ol7. godine.</span>
</p>
<p>&nbsp;</p>
<p>
<span class="span1">iz potvrde o ulaženju u stan i druge prostorije UP OB Kotor br. oo3-24o/l7-ll od o4.ol.2ol7. godine na ime V. N., proizilazi da su ovlašćeni policijski službenici ušli u stan V. N. kojom prilikom su oduzeti predmeti par patika crne boje sa bijelim djonom, proizvodjača Reebok i pamučna pocijepana dukserica sa kapuljačom i natpisom Just do it.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka ekonomsko finansijske struke Dinka Miloševića od lo.ol.2ol7. godine, proizilazi da  je vrijednost predmeta otudjenja  na dan, o4.ol.2ol7. godine,  ukupno iznosila 595,oo eura, odnosno  da je mindjuša  težine 3,4 gr procijenjena na iznos od l59,oo eura, mindjuša težine 3,2 gr na iznos od l5o,oo eura i mindjuša 6,1 gr na iznos od 286,oo eura .</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka, niti prigovora na izvedene dokaze.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog dokaznog postupka, cijeneći sve izvedene dokaze pojedinačno I sve zajedno a u odnosu na odbranu okrivljenih sud je utvrdio činjenično stanje bliže navedeno u izreci presude.</span>
</p>
<p>&nbsp;</p>
<p>
<span class="span1">Krivično pravno ocjenjujući ovako utvrđeno činjenično stanje sud je našao da su okrivljeni svojim radnjama ostvarili sva bitna obilježja bića krivičnog djela razbojništva iz čl. 242. st .l. u vezi sa čl .23. KZ-a.</span>
</p>
<p>&nbsp;</p>
<p>
<span class="span1">Naime, okrivljeni su u svojoj odbrani u bitnom priznali krivično djelo koje im je stavljeno na teret, navodeći  da su isto počinili zbog nedostatka novca i zbog  toga što nisu uspjeli da pronadju posao. Na osnovu njihovih odbrana a koje su bile saglasne proizilazi da su se dan prije dogovorili da opljačkaju zlataru i da im se ta zlatara učinila da nije previše prometna, da je V. uzeo nož, da su ušli u zlataru i da je V. izvadio nož i rekao "ovo je pljačka", da su odmah krenuli da uzimaju zlato ali da je medjutim prodavac ustao i krenuo da ih gura I psuje, tako da su oni krenuli da izadju, da je V. uspio da uzme jednu kutiju, ali da se ista otvorila I da se zlato prosulo, te da mu je samo jedna mindjuša ostala u ruci. Okr. O. je dakle tvrdio da je kritične prilike oduzeo samo jednu mindjušu, dok je okr. L. tvrdio da kritične prilike nije uspio da oduzme ništa od zlata, medjutim taj dio odbrane okrivljenih sud je cijenio kao odbranu koja je usmjerena na umanjenje njihove krivične odgovornosti, a s obzirom da je iz iskaza ošt. G.A., a kojem je sud u potpunosti poklonio vjeru, utvrdjeno da su kritične prilike oduzete tri zlatne mindjuše težine 3,4 gr, 3,2  gr i 6,1 gr zlata. Takodje,  su okrivljeni negirali da je  okr. L.  kritične prilike rekao okr. O. " ubodi ga",  medjutim i taj dio odbrane sud je cijenio smišljenim u cilju umanjenja njihove krivične odgovornosti, a s obzirom da iz iskaza oštećenog jasno proizilazi da se  okr. L., obratio okr. O. kritične prilike rekavši mu " ubodi ga", a što je ponovio dva puta.</span>
</p>
<p>&nbsp;</p>
<p>
<span class="span1">Dakle, odbranu okrivljenih  u dijelu gdje isti priznaju  da su kritične prilike , a po prethodnom dogovoru krenuli da opljačkaju zlataru,  da je V. u istu ušao sa nožem rekavši " ovo je pljačka" kojom prilikom su krenuli odmah da uzimaju zlato, u čemu su spriječeni od strane oštećenog, sud je prihvatio, dok  nije prihvaćen   dio njihove odbrane u kojem navode da su kritične prilike oduzeli samo jednu naušnicu i da kritične prilike okr. L. nije rekao O. " ubodi ga", a s obzirom da je taj dio njihove odbrane u potpunosti opovrgnut iskazom svjedoka ošt. G.A..</span>
</p>
<p>&nbsp;</p>
<p>
<span class="span1">Iskaz svjedoka ošt. G. A., kako je već navedeno, sud je u potpunosti prihvatio, jer je  njegov iskaz bio detaljan, jasan i kao takav uvjerljiv za sud, a  utvrdjeno činjenično stanje proizilazi i iz materijalnih dokaza koji su provedeni u  toku dokaznog postupka  odnosno iz činjenica koje proizilaze iz zapisnika o uvidjaju UP OB Kotor, izvještaja o pregledu lica mjesta i uzorkovanju tragova, službene zabilješke UP OB Kotor, zapisnika o pretresanju stana I drugih prostorija te potvrde o ulaženju u stan na ime V.N., kao I činjenica koje proizilaze iz potvrde o privremeno oduzetim predmetima, te </span><span class="span1">vraćanju predmeta, a koji dokazi su  bili saglasni I na koje nije bilo primjedbi, te sud u iste nije imao razloga sumnjati, već ih je prihvatio jer su izdati od nadležnih državnih organa u zakonitom postupku.</span>
</p>
<p>&nbsp;</p>
<p>
<span class="span1">Vrijednost otudjenih predmeta na dan izvršenja krivičnog djela, sud je utvrdio iz nalaza i mišljenja sudskog vještaka ekonomsko finansijske struke Dinka Miloševića od lo.ol.2ol7. godine, a koji nalaz je ocijenjen kao nalaz koji je dat u skladu sa pravilima struke I nauke, na koji nije bilo primjedbi, te ga je sud prihvatio. </span>
</p>
<p>&nbsp;</p>
<p>
<span class="span1">S obzirom na navedeno, a kako krivično djelo razbojništva iz čl. 242. st .l. KZ-a čini onaj počinilac koji upotrebom sile protiv nekog lica ili prijetnjom da će neposredno napasti na život ili tijelo, oduzme tudju pokretnu stvar u namjeri da njenim prisvajanjem sebi ili drugom pribavi protivpravnu imovinsku korist,  nesumnjivo je da su se u radnjama okrivljenih  ostvarila sva bitna obilježja bića tog krivičnog djela, a s obzirom da su isti kritičnog dana u namjeri da prisvajanjem tudjih pokretnih stvari, za sebe pribave  protivpravnu imovinsku korist, prijetnjom da će neposredno napasti na život ili tijelo oštećenog od istog oduzeli tri zlatne mindjuše, a na na način kako je to bliže predstavljeno dispozitivom presude, kojom prilikom su zajedno učestvovali u  radnji izvršenja krivičnog djela, dakle djelovali su kao saizvršioci.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenih prema učinjenom krivičnom djelu, sud je našao da su isti postupali umišljajno,  da su bili svjesni svog djela, a čije izvršenje su htjeli.</span>
</p>
<p>&nbsp;</p>
<p>
<span class="span1">S obirom na navedeno sud je iste oglasio krivim. </span>
</p>
<p>&nbsp;</p>
<p>
<span class="span1">Prilikom odluke o vrsti i visini kazne koju  treba izreći okrivljenima,  sud je cijenio  sve okolnosti koje utiču   da kazna bude manja ili veća, odnosno sve olakšavajuće i otežavajuće okolnosti,  pa je kao olakšavajuću okolnost  kod okr. O. V. sud cijenio činjenicu da je isti  porodičan čovjek, oženjen,  koji je  mladje životne dobi i koji je  u toku trajanja krivičnog postupka postao otac  jednog mal. djeteta, cijenjena je činjenica da je isti izrazio žaljenje zbog počinjenog krivičnog djela, kao I lični stav oštećenog koji se nije pridružio krivičnom gonjenju i nije postavio imovinskopravni zahtjev, a koje okolnosti je sud sveukupno cijenio kao naročito olakšavajuće okolnosti  u smislu odredbe čl .45. KZ-a, a kako otežavajućih okolnosti nije bilo, sud  je istom primjenom odredbe čl. 46. KZ-a, izrekao kaznu zatvora u trajanju od šest mjeseci.</span>
</p>
<p>&nbsp;</p>
<p>
<span class="span1">Kod okr. L. S., sud je takodje cijenio sve okolnosti  koje utiču   da kazna bude manja ili veća, odnosno sve olakšavajuće i otežavajuće okolnosti,  pa je kao olakšavajuću okolnost  kod istog, sud cijenio njegovu mladost,  činjenicu da je isti izrazio žaljenje zbog  počinjenog krivičnog djela, kao i lični stav oštećenog koji se nije pridružio krivičnom gonjenju I nije postavio imovinskopravni zahtjev,  a koje okolnosti je sud sveukupno cijenio kao naročito olakšavajuće okolnosti  u smislu odredbe čl. 45. KZ-a, a kako otežavajućih okolnosti nije bilo, sud  je istom primjenom odredbe čl. 46. KZ-a, takodje izrekao kaznu zatvora u trajanju od šest mjeseci.</span>
</p>
<p>&nbsp;</p>
<p>
<span class="span1">U izrečenu kaznu zatvora okr.O. V. I L. S., uračunaće se vrijeme provedeno u pritvoru, koje im se računa od o4.ol.2ol7. godine od 2o,3o časova I dalje , a shodno odredbi čl. 5l. KZ-a.</span>
</p>
<p>&nbsp;</p>
<p>
<span class="span1">Sud je našao da je kazna  zatvora u trajanju od šest mjeseci koja je izrečena okrivljenima,  srazmjerna  težini učinjenog krivičnog djela, okolnostima pod kojima je djelo izvršeno, njihovoj ličnosti, stepenu njihove krivice, te je smatrao da će se istom ostvariti ciljevi specijalne i generalne prevencije i u dovoljnoj mjeri uticati na okrivljene i na druge eventualne učinioce ovakvih i sličnih krivičnih djela, da ubuduće ista ne vrše.  </span>
</p>
<p>&nbsp;</p>
<p>
<span class="span1">Na osnovu naprijed navedenih krivičnopravnih odredbi, te odredbi čl. 4, 5, l3, l5, 32, 36, 42, 45 st.1. tač. 3, 46 st.1. tač. 3. i 5l. KZ CG, te odredbi čl. 226, 227. st. 2. , 229, 368. i 374. ZKP- a, sud je odlučio kao  u dispozitivu presude.  </span>
</p>
<p>&nbsp;</p>
<p>
<span class="span1">Sud je obavezao okrivljene na solidarnu isplatu troškova krivičnog postupka koji se odnose na troškove sudskog vještaka ekonomsko finansijske struke, kao I  troškove odbrane po službenoj dužnosti koji su nastali u prethodnom postupku, te na isplatu sudskog paušala koji je odredjen prema imovnom stanju okrivljenih, te složenosti  i trajanju postupka, dok će se o novonastalim troškovima branioca po službenoj dužnosti adv. B. I., odlučiti posebnim rješenjem, a u smislu odredbe čl. 227. st. 2.  ZKP-a.  </span>
</p>
<p>&nbsp;</p>
<p>
<span class="span1">Sa izloženog riješeno je kao u dispozitivu.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana,  ol.o3.2ol7. godine</span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">       S U D I J A </span>
</p>
<p>
<span class="span1">Jadranka Golub</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">               </span><span class="span1">  Sanja Čakanović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od l5 dana od dana prijema iste, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 0.9840278in 0.9840278in 0.9840278in;}
.p1{margin-left:-0.375in;margin-right:-0.25in;text-align:center;hyphenate:auto;font-family:Arial;font-size:12pt;}
.p2{margin-left:-0.375in;margin-right:-0.25in;text-align:end;hyphenate:auto;font-family:Arial;font-size:12pt;}
.p3{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p4{margin-left:-0.375in;margin-right:-0.25in;text-align:start;hyphenate:auto;font-family:Arial;font-size:12pt;}
.p5{margin-right:-0.25in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{margin-left:-0.625in;margin-right:-0.325in;text-align:start;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="a" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<!--Image link to '0.png' can be here-->
</p>
<p class="p1"></p>
<p class="p1">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>K.br.732/11</span>
</p>
<p class="p2"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljene S.-Đ. R. iz P., zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, odlučujući po optužnom predlogu ODT-a Podgorica Kt.br.1704/10 od 12.10.2011. godine, nakon glavnog i javnog pretresa održanog u prisustvu okrivljene i zastupnika optužbe Pavličić Biljane, savjetnika na radu kod ODT-a Podgorica, dana 04.02.2013. godine donio je i istog dana javno objavio ,</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Okrivljena :</span>
</p>
<p class="p3"></p>
<p class="p3">
<span>S.-Đ.R., od oca M. i majke J., rođene D., rođena ... godine u N.S., Republika Srbija, sa prebivalištem u P., udata, majka troje mldb. djece, nezaposlena, završila Filozofski fakultet, dobrog imovnog stanja, ranije neosuđivana, </span>
</p>
<p class="p3"></p>
<p class="p1">
<span>K r i v a     j e</span>
</p>
<p class="p4"></p>
<p class="p4">
<span>Zato što je :</span>
</p>
<p class="p4"></p>
<p class="p3">
<span>Dana 31.03.2010. godine oko 09,00 časova u Podgorici u Ulici Ivana Crnojevića, ne pridržavajući se saobraćajnih propisa iz čl.83 Zakona o bezbjednosti saobraćaja na putevima, tako ugrozila saobraćaj i dovela u opasnost život i tijelo ljudi, na način što, upravljajući putničkim vozilom marke “VW Golf” registarskih oznaka BD AK ... u pravcu mosta Milenijum, nije držala potrebno odstojanje kada se kretala iza drugog vozila tako da, obzirom na brzinu kretanja vozila i druge okolnosti saobraćaja, može bezbjedno da zaustavi vozilo, iako je bila svjesna da svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držala da do toga neće doći,  usled čega je, u trenutku kada je putničko vozilo marke “Citroen” reg. oznaka PG CB ..., kojim je u istom pravcu i smjeru a kretajući se ispred vozila okrivljene, upravljao B.B., preduzeo radnju kočenja, prednjim dijelom vozila udarila u zadnji dio vozila oštećenog od kojeg udara se označeno vozilo odbilo i udarilo u vozilo NN marke koje se nalazilo ispred, kojom prilikom je saputnik u vozilu “Citroen”, oštećena V.K.S., zadobila laku tjelesnu povredu u vidu nagnječenja glave i istegnuća vrata, </span>
</p>
<p class="p3"></p>
<p class="p3">
<span>- čime je izvršila krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika</span>
</p>
<p class="p3"></p>
<p class="p3">
<span>Pa joj Sud primjenom citirane zakonske odredbe te čl.3, 4, 5, 13, 16, 32, 36, 42, 52, 53 i 54 Krivičnog zakonika, te čl.226, 227, 229 i 374 Zakonika o krivičnom postupku, i z r i č e</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom joj prethodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Obavezuje se okrivljena da na ime troškova krivičnog postupka uplati Budzetu Crne Gore iznos od 313,50(tristatrinaesteuraipedestcenti) €, kao i na ime sudskog paušala iznos od 50,00(pedeset) €, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>Optužnim predlogom ODT-a Podgorica Kt.br.1704/10 od 12.10.2011. godine, kojeg je na glavnom pretresu zastupala Pavličić Biljana, savjetnik na radu kod ODT-a Podgorica, okrivljenoj S.-Đ.R. stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika.</span>
</p>
<p class="p3"></p>
<p class="p3">
<span>Zastupnik optužbe je u prije davanja završne riječi najprije precizirala dispozitiv optužnog predloga na način opisan izrekom ove opresude, i u pravnoj kvalifikaciji djela umjesto riječi “izvršio” stavila riječ “izvršila”. Zastupnik optužbe je u cjelosti ostala pri ovako preciziranom optužnom predlogu smatrajući da je dokazima provedenim na glavnom pretresu dokazano da je okrivljena izvršila krivično djelo koje joj se optužnim predlogom stavlja na teret, pa je predložila Sudu da okrivljenu oglasi krivom i osudi po zakonu u granicama koje su propisane za predmetno krivično djelo.</span>
</p>
<p class="p3"></p>
<p class="p3">
<span>Okrivljena je u navodima svoje odbrane na glavnom pretresu navela da je predmetnog jutra, prije 09,00 časova, vozila svoje dvoje mldb. djece vozilom svog supruga marke “Golf” reg. oznaka BD AK ..., te da se istim vozilom kretala ulicom koja vodi pored Vojnog medicinskog centra u pravcu mosta Milenijum. Pojasnila je da su se za njen smjer kretanja nalazile dvije saobraćajne trake i da se ona kretala lijevom saobraćajnom trakom brzinom ne većom od 30-40 km/h. Istakla je tom prilikom bilo strašno nevrijeme, da je kiša jako padala i da je ispred sebe vidjela kolonu vozila koja je stajala u obje trake obzirom da je na semaforima bilo upaljeno crveno svijetlo. Dok se približavala toj koloni zaustavljenih vozila vidjela je u jednom trenutku, sa svoje lijeve strane, troje-četvoro djece od kojih je jedno iznenada počelo pretrčavati kolovoz. Navela je da se u tom trenutku uspaničila i reagovala kako ne bi udarila to dijete a na način što je zakočila i smotala volan u desnu stranu, a kako je kolovoz bio mokar njeno vozilo je proklizalo i iako je kočila nije uspjela spriječiti udar u vozilo “Citroen” koje je stajalo ispred nje. Napomenula je da je vozilo u koje je udarila bilo taksi vozilo i da nije primijetila nikog od putnika u tom vozilu, te da je prednjim lijevim farom svog vozila ostvarila kontakt sa gepekom vozila “Citroen”. Dodala je da se odmah nakon kontakta sa vozilom “Citroen” okrenula da vidi kako su njena djeca, koja su sjedjela na zadnjem sjedištu i bila vezana, a nakon toga je izašla iz svog vozila, a isto je učinio i vozač vozila “Citroen”, te je pozvala policiju i istu sačekala na licu mjesta. Istakla je da je vozač B kategorije 15 godina i da je veoma uvrijeđena podatkom koji je pročitala u optužnom predlogu tj da je povrede zadobila izvjesna V.-K.S. na način kako je to navedeno u optužnom aktu, a sa razloga što nije vidjela tu osobu na licu mjesta, kao i da je završila i srednju medicinsku školu pa da sa tih razloga zna šta je nagnječenje glave i da ona nije osoba koja bi nekoga ko je povrijeđen ostavila a da se ne interesuje za njegovo zdravstveno stanje. Izjašnjavajući se na navode svjedoka-oštećene V.K.S., okrivljena je navela da je zaista šokirana i iznenađena činjenicom da je V.K.S. povrijeđena predmetnom prilikom i izvinila se istoj zbog toga što je nosila “kragnu” mjesec i po dana, ukoliko je istu nosila zbog nje a ne zbog nepoštovanja propisa od strane “City taxi”-a, i istakla je da bi, da je znala da je ista predmetnom prilikom povrijeđena, puno toga uradila da joj pomogne. </span>
</p>
<p class="p3"></p>
<p class="p3">
<span>U završnoj riječi okrivljena je izjavila da ima zamjerku da u optužnom predlogu nije navedeno da se radi o putničkom vozilu taksi udruženja tj vozilu gradskog saobraćaja koje po sopstvenoj djelatnosti ima određene dužnosti, te da smatra da je kriva za saobraćajni prekršaj jer nije držala odstojanje a razloge nedržanja odstojanja je navela u svojoj odbrani. Uputila je izvinjenje oštećenoj kojoj nije pomogla zato što za nju nije znala a to je opravdala stresnom situacijom i nevremenom koje je tada bilo. Zamolila je Sud da uzme u obzir izjavu vještaka medicinske struke koji je naveo da do nagnječenja glave ne bi došlo da su ispoštovana pravila o bezbjednosti saobraćaja, te da Sud bude blag prema njoj jer se iskreno kaje.</span>
</p>
<p class="p3"></p>
<p class="p3">
<span>U dokaznom postupku Sud je : saslušao svjedoka-oštećenu V.K.S., saslušao svjedoka B.B., pročitao nalaz i mišljenje stalnog sudskog vještaka medicinske struke dr Filipa Vukmirovića od 27.01.2011. godine i neposredno saslušao stalnog sudskog vještaka medicinske struke dr Filipa Vukmirovića na glavnom pretresu, pročitao nalaz i mišljenje stalnog sudskog vještaka saobraćajne struke Čarapić Gorana od 10.05.2011. godine i neposredno saslušao stalnog sudskog vještaka saobraćajne struke Čarapić Gorana na glavnom pretresu, pročitao zapisnik o uviđaju predmetne saobraćajne nezgode UP PJ Podgorica br.1155 od 14.04.2010. godine, pročitao izvod iz KE na ime okrivljene izdat od PU u Novom Sadu br.01-129-235-2/4393 od 18.01.2013. godine. </span>
</p>
<p class="p5"></p>
<p class="p3">
<span>Nakon provedenog dokaznog postupka, ocjenom navoda optužbe, odbrane, te svih provedenih dokaza kako pojedinačno, tako i u njihovoj međusobnoj povezanosti, ovaj Sud je nesumnjivo utvrdio da je okrivljena izvršila krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika na način, mjesto i vrijeme kako je to bliže opisano dispozitivom ove presude, pa je sa tih razloga oglasio krivom i izrekao joj krivičnu sankciju kao u izreci ove presude.</span>
</p>
<p class="p3"></p>
<p class="p3">
<span>Svjedok-oštećena V.K.S je izjavila da se prije dvije godine, negdje oko 01. aprila u ranim jutarnjim časovima, vozila taksi vozilom “City taxi” u kojem je sjedjela na zadnjem sjedištu. Pojasnila je da je tom prilikom bilo oblačno vrijeme, kao i da je bila pospana jer se radilo o ranim jutranjim časovima, te da se taksi vozilo, u kojem je ona bila, nalazilo na semaforima preko puta glavne zgrade Fonda PIO i da je vozilo stajalo tj čekalo semafor, u kom trenutku je osjetila jak udar u taksi vozilo u kojem se nalazila. Istakla je da je odmah nakon udara osjetila da nešto nije u redu sa njom jer je osjetila vrtoglavicu, a zatim je izašla iz vozila i vidjela da je u taksi vozilo u kojem se nalazila udarilo drugo vozilo kojim je upravljala neka žena koja je bila sa jednim ili dva djeteta, a koja žena je tada upitala da li je dobro i koja žena je bila u šoku i vrlo uzbuđena. Dodala je da ju je gest taksiste razočarao jer je sama pozvala drugo taksi vozilo i ponovo platila uslugu prevoza do Hitne službe a potom do Urgentnog bloka gdje su joj konstatovane povrede vrata i vratnih pršljenova, te da je nosila “kragnu” mjesec i po dana i da i sada osjeća posljedice navedene povrede. Navela je da je povrede zadobijene u predmetnoj saobraćajnoj nezgodi naplatila od “City taxi” službe te da to predstavlja dokaz da je u predmetnoj saobraćajnoj nezgodi povrijeđena i da se sve to može provjeriti u “City taxi” službi, kao i da kritičnom prilikom nije bila vezana sigurnosnim pojasom i da se “air bag” – ovi nijesu otvorili prilikom udara. Istakla je da, obzirom da je i sama vozač, ne želi za bilo šta tereti okrivljenu, nije se pridružila krivičnom gonjenju protiv okrivljene i nije postavila imovinskopravni zahtjev.</span>
</p>
<p class="p3"></p>
<p class="p3">
<span>Cijeneći iskaz svjedoka-oštećene V.K.S., sud je našao da je isti jasan, precizan, istinit i saglasan sa ostalim provedenim dokazima, pa mu je kao takvom poklonio svoju punu vjeru.</span>
</p>
<p class="p3"></p>
<p class="p3">
<span>Svjedok B.B. je u svom svjedočkom iskazu datom na glavnom pretresu naveo da se nije mogao sjetiti koji je tačno dan bio kada se dogodila predmetna saobraćajna nezgoda ali je znao da je bio prvi dio dana i da je tada padala neka kiša, te da je on obavljao svoj posao taksi vozača u taksi službi “City taxi” i upravljao svojim putničkim vozilom marke “Citroen” reg. oznaka PG CB ..., a u kojem vozilu se nalazila stranka tj žena srednjih godina čije lične podatke nije znao. Naveo je da je stajao 5-ti ili 6-ti u koloni vozila jer je bilo upaljeno crveno svijetlo na semaforu, i to na semaforima kod mosta “Milenijum”, a iz pravca stadiona, sa namjerom da pređe preko mosta “Milenijum”. U tom trenutku osjetio je udar otpozadi u svoje vozilo od kojeg udara je on udario u vozilo ispred sebe, nakon čega je izašao iz svog vozila, kao i žena koja je bila sa njim u vozilu, i vidio je da je u njegovo vozilo udarila okrivljena svojim vozilom marke “Golf” te da mu je okrivljena tom prilikom tj nakon svega što se desilo, u razgovoru sa njim rekla da joj je njeno dijete nešto tražilo pa nije obratila pažnju naprijed. Naveo je da je tom prilikom više puta upitao djevojku koja je bila u njegovom vozilu da li je povrijeđena, da li treba da pozove drugo vozilo da je preveze do Hitne službe ili do drugog odredišta, što je ona odbijala, govoreći da joj nije ništa, da je sve u redu i da će ona pješke preći preko mosta, a šta je ista i učinila. Izjavio je da je na licu mjesta, zajedno sa okrivljenom, sačekao policiju koja je izvršila uviđaj, dok čovjek u kojeg je on udario nije sačekao policiju i otišao je sa lica mjesta i da taj čovjek tom prilikom nije bio povrijeđen. Dodao je da na njegovom vozilu nastupila neka manja šteta dok je na vozilu okrivljene nastala veća šteta. Izjavio je da K.S. nije izdao fiskalni račun kao dokaz da je ista bila u njegovom vozilu te da on nema nikakav drugi dokaz da je ista bila predmetnom prilikom u njegovom vozilu ističući da se to može provjeriti u njegovoj firmi, ali je i u pogledu toga izrazio sumnju obzirom da je od predmetne nezgode prošlo dvije godine. </span>
</p>
<p class="p3"></p>
<p class="p3">
<span>Sud je poklonio svoju punu vjeru iskazu svjedoka B.B., cijeneći njegov iskaz kao jasan, precizan, istinit i saglasan ostalim provedenim dokazima.</span>
</p>
<p class="p3"></p>
<p class="p3">
<span>Iz zapisnika o uviđaju saobraćajne nezgode UP PJ Podgorica br.1155 od 14.04.2010. godine, utvrđeno je da je lice mjesta saobraćajne nezgode Bulevar Ivana Crnojevića neposredno posle raskrsnice sa ulicom Njegoševom gledano iz pravca Maslina, kao i da je bulevar put sa trotoarom sa obje strane, da je taj put asfaltni, ravan i mokar u vrijeme predmetne saobraćajne nezgode. Takođe je utvrđeno da je u predmetnoj saobraćajnoj nezgodi učestvovalo vozilo marke “ VW Golf JL 171110” reg. oznaka BD AK ... koiim vozilom je upravljala R.S.Đ. i vozilo marke “Citroen” reg. oznaka PG CB ... kojim je upravljao B.B., kao i S.V.K. koja je učestvovala kao putnik u vozilu marke “Citroen”, te da je vozilo “VW Golf” zatečeno u lijevoj saobraćajnoj traci desne kolovozne trake prednjim dijelom okrenuto u pravcu zadnjeg dijela vozila “Citroen”, a zadnjim dijelom u pravcu Maslina, dok je vozilo marke “Citroen” zatečeno u lijevoj saobraćajnoj traci desne kolovozne trake gledano iz pravca Maslina i to prednjim dijelom okrenuto u pravcu mosta Milenijum a zadnjim dijelom u pravcu prednjeg dijela vozila “VW Golf”. Na vozilu marke “Citroen” oštećeni su prednji i zadnji branik a na vozilu marke “ VW Golf” oštećen je kompletan prednji dio vozila.</span>
</p>
<p class="p3"></p>
<p class="p3">
<span>Iz nalaza i mišljenja stalnog sudskog vještaka saobraćajne struke Čarapić Gorana od 10.05.2011. godine utvrđeno je da je kontakt između vozila “Citroen” i “VW Golf” nastupio čeonom regijom vozila “VW Golf” sa zadnjim dijelom vozila “Citroen” a koje vozilo je potisnuto naprijed i koje je ostvarilo kontakt sa zadnjim dijelom NN vozila koje je napustilo lice mjesta nakon nezgode, kao i da je mjesto kontakta po pravcu lijeve saobraćajne trake, desne kolovozne trake, Bulevara Ivana Crnojevića posmatrano u pravcu mosta Milenijum. Vozilo marke “Golf” se kretalo lijevom saobraćajnom trakom desne kolovozne trake Bulevara Ivana Crnojevića gledajući iz pravca Maslina ka mostu Milenijum i to brzinom, u trenutku i neposredno prije sudara, oko 32 km/h dok su u istoj saobraćajnoj traci, u trenutku sudara, vozilo marke “Citroen” i NN vozilo bili zaustavljeni. Utvrđeno je da je potreban zaustavni put vozila “VW Golf” po mokrom kolovozu bio 14,66 m, a vrijeme zaustavljanja bi iznosilo 2,48 s, kao i da je Vozilo “VW Golf” od mjesta sudara bilo udaljeno 9,8 m. Utvrđeno je da bi potrebna brzina vozila “VW Golf”, a da bi se isto zaustavilo prije mjesta sudara sa “Citroenom”, iznosila ne više od 23,02 km/h. U konačnom vještak je u svom mišljenju našao da je predmetna saobraćajna nezgoda uzrokovana isključivo propustom vozača “VW Golf”, koji nije pratio saobraćajnu situaciju ispred svog vozila, dok na strani vozača “Citroena” i vozača NN vozila nije našao ni propusta ni doprinosa za nastanak predmetne saobraćajne nezgode.</span>
</p>
<p class="p3"></p>
<p class="p3">
<span>U neposrednom izjašnjenju na glavnom pretresu stalni sudski vještak saobraćajne struke je u svemu ostao pri svom pisano izrađenom nalazu i mišljenju, a na pitanje okrivljene da li bi došlo do povređivanja u slučaju da je oštećena V.K.S. sjedjela na način na koji bi trebala da sjedi po pravilima, da je bila vezana sigurnosnim pojasom i imala naslonjač za glavu i bila budna, vještak nije bio u mogućnosti da da, i pored svih analiza premetne saobraćajne nezgode, pouzdan i tačan odgovor u kakvom je položaju bio putnik u taksi vozilu i da li je isti bio vezan, kao i da davanje odgovra na pogledu povređivanja nije u domenu njegove struke ali je istakao da, a na osnovu svog iskustva, istegnuće vrata može doći i pri sudarnim brzinama od čak 15 km/h, bez obzira da li je suvozač ili vozač bio vezan sigurnosnim pojasom.</span>
</p>
<p class="p3"></p>
<p class="p3">
<span>Sud je u potpunosti prihvatio nalaz i mišljenje stalnog sudskog vještaka saobraćajne struke kao i njegovo usmeno izjašnjenje dato na glavnom pretresu, cijeneći ih kao stručne, jasne, precizne i bazirane na pravilima struke.</span>
</p>
<p class="p3"></p>
<p class="p3">
<span>Iz nalaza i mišljenja stalnog sudskog vještaka medicinske struke dr Filipa Vumirovića utvrđeno je da je oštećena V.K.S. u predmetnoj saobraćajnoj nezgodi zadobila tjelesne povrede u vidu nagnječenja glave i istegnuća vrata, koje povrede u vrijeme nanošenja, pojedinačno i zbirno, predstavljaju laku tjelesnu povredu i koje povrede su nastale djelovanjem tupine mehaničkog oruđa dok se oštećena nalazila u svojstvu putnika u vozilu kada je došlo do sudara sa drugim vozilom.   </span>
</p>
<p class="p3"></p>
<p class="p3">
<span>U neposrednom izjašnjenju na glavnom pretresu stalni sudski vještak medicinske struke je u svemu ostao pri svom pisano izrađenom nalazu i mišljenju, navodeći da je povrede kod oštećene V.K.S. utvrdio na osnovu medicinske dokumentacije i izvještaja Urgentnog centra, kao i da mu je poznat rad Kliničkog centra, a da od slučaja do slučaja zavisi da li se u Urgentnom centru daje dijagnoza ili se pacijent samo prosleđuje na dalje liječenje. Vještak se nije mogao izjasniti na okolnost zašto specijalista hirurg nije, a kao što je to učinio specijalista ortoped, potvrdio povrede koje je konstatovao u izvještaju. Na pitanje da li bi došlo do povreda kod oštećne, koje je on utvrdio u svom nalazu, da je oštećena u taksi vozilu propisno bila vezana i da je imala naslon za glavu, a pri brzini vozila okrivljene od oko 30-tak km/h, vještak je istakao da do povrede nagnječenja glave ne bi došlo ali da bi i u tim uslovima došlo do povrede u vidu istegnuća vrata a koja bi i sama po sebi predstavljala laku tjelesnu povredu jer je to refleksna reakcija tj refleksija i ekstenzija glave do koje dolazi i pri brzinama od 15 km/h, ali da jedino u slučaju da se otvorio “air bag” ne bi došlo do istegnuća vrata kod oštećene. </span>
</p>
<p class="p3"></p>
<p class="p3">
<span>Sud je u potpunosti prihvatio nalaz i mišljenje stalnog sudskog vještaka medicinske struke kao i njegovo usmeno izjašnjenje dato na glavnom pretresu, cijeneći ih kao stručne, jasne, precizne i u svemu date u skladu sa pravilima struke. </span>
</p>
<p class="p3"></p>
<p class="p3">
<span>Iz Izvoda iz KE izdatog od strane Policijske Uprave u Novom Sadu br.01-129-235-2/4393 od 18.01.2013. godine, utvrđeno je da okrivljena R.S.Đ. nije osuđivana.</span>
</p>
<p class="p3"></p>
<p class="p3">
<span>Na osnovu naprijed izloženog, Sud je na nesumnjiv način utvrdio da je okrivljena dana 31.03.2010. godine oko 09,00 časova u Podgorici u Ulici Ivana Crnojevića, ne pridržavajući se saobraćajnih propisa iz čl.83 Zakona o bezbjednosti saobraćaja na putevima, tako ugrozila saobraćaj i dovela u opasnost život i tijelo ljudi, na način što, upravljajući putničkim vozilom marke “VW Golf” registarskih oznaka BD AK ...u pravcu mosta Milenijum, nije držala potrebno odstojanje kada se kretala iza drugog vozila, tako da obzirom na brzinu kretanja vozila i druge okolnosti saobraćaja može bezbjedno da zaustavi vozilo, iako je bila svjesna da svojom nepropisnom vožnjom može ugroziti javni saobraćaj i dovesti u opasnost život i tijelo ljudi ali je olako držala da do toga neće doći,  usled čega je, u trenutku kada je putničko vozilo marke “Citroen” reg. oznaka PG CB ..., kojim je u istom pravcu i smjeru a kretajući se ispred vozila okrivljene upravljao B.B., preduzeo radnju kočenja, prednjim dijelom vozila udarila u zadnji dio vozila “Citroen” od kojeg udara se vozilo “Citroen” odbilo i udarilo u vozilo NN marke koje se nalazilo ispred, a kojom prilikom je saputnik u vozilu “Citroen”, oštećena V.K.S., zadobila laku tjelesnu povredu u vidu nagnječenja glave i istegnuća vrata, čime su se u takvim radnjama okrivljene ostvarili svi bitni elementi bića krivičnog djela ugrožavanje javnog saobraćaja  iz čl.339 st.3 u vezi st.1 Krivičnog zakonika.</span>
</p>
<p class="p3"></p>
<p class="p3">
<span>Naime, okrivljena se kritičnom prilikom nije pridržavala saobraćajnog propisa iz čl.83 Zakona o bezbjednosti saobraćaja na putevima koji je obavezivao da drži potrebno odstojanje kada se kreće iza drugog vozila, tako da, s obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju da vozilo ispred njega naglo preduzme radnju kočenja, a kojom prilikom je okrivljena postupala nehatno tj bila je svjesna da upravljajući svojim vozilom na naprijed opisan način može ugroziti saobraćaj i dovesti u opasnost život i tijelo ljudi ali je olako držala da do toga neće doći ili da će u odlučujućem trenutku moći spriječiti nastupanje zabranjene posljedice, pa je dovela sebe u situaciju da nije držala potrebno odstojanje kada se kretala iza vozila "Citroen" usled čega nije mogla da zaustavi svoje vozilo kada se vozilo "Citroen" zaustavilo ispred nje u istoj saobraćajnoj traci, usled čega je prednjim dijelom svog vozila "VW Golf " udarila u zadnji dio vozila "Citroen", a šta je Sud utvrdio iz nalaza i mišljenja vještaka saobraćajne struke i njegovog neposrednog izjašnjenja na glavnom pretresu i iz iskaza svjedoka B.B. i svjedoka oštećene V.K.S. Tom prilikom je oštećena, koja se nalazila kao putnik u vozilu "Citroen" zadobila laku tjelesnu povredu, a koju vrstu i težinu povrede je sud utvrdio iz nalaza i mišljenja vještaka medicinske struke i njegovog neposrednog izjašnjenja na glavnom pretresu.</span>
</p>
<p class="p3"></p>
<p class="p3">
<span>Odbranu okrivljene da je kritičnom prilikom, iznenada, ispred njenog vozila, istrčalo neko dijete usled čega je, da bi isto izbjegla, smotala volan u desno i pritisla kočnicu ali i uprkos kočenju nije mogla da izbjegne udar u vozilo  "Citroen", Sud nije prihvatio i cijenio je kao sračunatu sa ciljem ublažavanja krivice i samim tim i irelevantnu u konkretnoj krivično-pravnoj stvari, obzirom da je ista opovrgnuta nalazom i mišljenjem vještaka saobraćajne struke koji je naveo da do predmetne saobraćajne nezgode ne bi došlo da je okrivljena držala potrebno odstojanje od 14,66 m, a ne od 9,8 m koliko je bilo odstojanje konkretnom prilikom, usled čega bi da je držala navedeno potrebno odstojanje kočenjem mogla izbjeći udar u vozilo "Citroen".Sud je na isti način cijenio odbranu okrivljene da su predmetne povrede kod oštećene nastale iz razloga što se ista nije vezala sigurnosnim pojasom i nije imala naslon za glavu sa razloga što je ista opovrgnuta nalazom i mišljenjem vještaka medicinske struke i njegovim usmenim izjašnjenjem na glavnom pretresu, koji je naveo da bi povreda istegnuće vrata, a koja povreda predstavlja laku tjelesnu povredu, nastala i pod tim uslovima jer je to refleksna reakcija do koje dolazi i pri sudarnim brzinama od 15 km/h. Takođe, navode odbrane okrivljene da ona predmetnom prilikom na licu mjesta nije vidjela oštećenu, sud nije prihvatio i cijenio je kao sračunatu sa ciljem izbjegavanje krivice i samim tim i irelevantu u predmetnoj krivično-pravnoj stvari, obzirom da je ista opovrgnuta zapisnikom o uviđaju saobraćajne nezgode u kojem je konstatovano prisustvo oštećene, kao i iskazima samog svjedoka-oštećene V.K.S. i svjedoka B.B., a kojim iskazima je Sud poklonio svoju punu vjeru.</span>
</p>
<p class="p3"></p>
<p class="p3">
<span>Odlučujući o krivičnoj sankciji, Sud je najprije, a u smislu čl.42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnsti), pa je Sud od olakšavajućih okolnosti na strani okrivljene cijenio njenu porodičnost tj da je udata, majka troje mldb. djece, zatim njenu raniju neosuđivanost što ukazuje da se radi o osobi neporočnog vladanja koja nije sklona vršenju krivičnih djela, kao i okolnost da se oštećena nije pridružila krivičnom gonjenju, dok otežavajućih okolnosti nije bilo, pa je sud okrivljenoj najprije utvrdio kaznu zatvora u trajanju od 30 (trideset) dana, a zatim, nalazeći da nije neophodno da okrivljena ovu kaznu i efektivno izdržava, istu uslovio rokom provjere od 1 (jedne) godine, čime će se po nalaženju ovog suda u dovoljnoj meri uticati na okrivljenu da ubuduće ne vrši krivična djela, te da će u cjelosti biti ostvarena svrha izricanja uslovne osude iz čl.52 Krivičnog zakonika, a u okviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p class="p3"></p>
<p class="p3">
<span>Odluku o troškovima krivičnog postupka Sud je donio shodno čl.226,227 i 229 Zakonika o krivičnom postupku, a isti se odnose na troškove nastale povodom medicinskog vještačenja u iznosu od 143,00 €, troškove nastale povodom saobraćajnog vještačenja u iznosu od 170,50 €, dok je paušal u iznosu od 50,00 € odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p class="p3"></p>
<p class="p3">
<span>Na osnovu izloženog, a shodno čl.374 Zakonika o krivičnom postupku, odlučeno je kao u izreci presude.</span>
</p>
<p class="p3"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 04.02.2013 godine</span>
</p>
<p class="p1"></p>
<p class="p4">
<span>      Zapisničar,                                                                                    Sudija,</span>
</p>
<p class="p4">
<span>Valentina Vukašinović,s.r.			               Larisa Mijušković-Stamatović,s.r.</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA : </span>
</p>
<p class="p4">
<span>Protiv ove presude može se izjaviti</span>
</p>
<p class="p4">
<span>žalba u roku od 8 (osam) dana od</span>
</p>
<p class="p4">
<span>dana prijema pismenog otpravka iste </span>
</p>
<p class="p4">
<span>Višem sudu u Podgorici,a preko ovog suda.</span>
</p>
<p class="p6"></p>
<p class="p7">
<span>                                                   ZTO: Radetić Lidija</span>
</p>
<p class="p7"></p>
<p class="p7"></p>
<p class="p8"></p>
<p class="p9"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;keep-with-next.within-page:always;font-family:Arial;font-size:12pt;}
.p8{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{margin-left:0.5in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span class="s1">										</span><span class="s2">K. br. 35/12</span>
</p>
<p class="p2"></p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4"></p>
<p class="p4">
<span> </span>
</p>
<p class="p2"></p>
<p class="p5">
<span>OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević kao zapisničara, u krivičnom predmetu protiv okrivljenog V.S.a  iz Bijelog Polja, zbog  krivičnog djela teška djela protiv bezbjednosti javnog saobraćaja iz čl. 348 st. 1 u vezi sa čl. 339 st. 1 Krivičnog zakonika, po optužnici Osnovnog državnog  tužilaštva u Bijelom Polju, Kt. br. 111/11 od 25.01.2012 godine, nakon održanog usmenog, glavnog i javnog pretresa, u prisustvu: zamjenika ODT-a u Bijelom Polju Ljubice Jelić, okrivljenog V.S.a i oštećenog Š.S.a, dana 01.03.2012.  godine,  donio je i objavio,</span>
</p>
<p class="p5">
<span>	</span>
</p>
<p class="p2"></p>
<p class="p6">
<span>P R E S U D U</span>
</p>
<p class="p4"></p>
<p class="p2"></p>
<p class="p2">
<span>	Okrivljeni V.S., od oca H. i majke D.  rođene Z., rođen ... godine u Bijelom Polju, sa prebivalištem u mjestu Z. opština Bijelo Polje, državljanin CG , oženjen ocac četvoro djece, završio OŠ, lošeg imovnog stanja, neosuđivan,</span>
</p>
<p class="p2"></p>
<p class="p6">
<span>K R I V    J E</span>
</p>
<p class="p4"></p>
<p class="p2"></p>
<p class="p2">
<span>	-Zato što je: </span>
</p>
<p class="p2"></p>
<p class="p2">
<span>	-Dana 24.01.2011. godine, oko 21,30 h ne pridržavajući se saobraćajnih propisa upravljao svojim vozilom marke "VW Golf" reg oznaka PG CS 322, magistralnim putem iz pravca Berana u pravcu Bijelog Polja, te je dolaskom u mjesto Bioča, opština Bijelo Polje, ugrozio saobraćaj i doveo u opasnost život i tijelo ljudi, na način što je protivno čl. 200. Zakona o bezbjednosti saobraćaja na putevima, upravljao vozilom pod djestvom alkohola pri koncentraciji od 1,59 promila apsolutnog alkohola u krvi i što protivno čl. 31. istog Zakona, nije prilagodio brzinu kretanja vozila osobinama i stanju puta - klizavom kolovozu, usled čega je izgubio upravljivost nad vozilom i prešao na suprotnu kolovoznu traku, gdje je prednjom desnom stranom vozila udario u prednju stranu putničkog motornog vozila marke "Mercedes" reg. oznaka BA AD 119, kojim je svojom kolovoznom trakom upravljao oštećeni Š.S., kojom prilikom je oštećeni zadobio teške tjelesne povrede u vidu povrede vrata u smislu subluksacije atlanto okcipitalnog zgloba, a na njegovom vozilu prouzrokovana je imovinska šteta, </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	-čime je izvršio krivično djelo teška djela protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog zakonika,  </span>
</p>
<p class="p6"></p>
<p class="p5">
<span> -pa mu sud,  primjenom navedenog zakonskog propisa i čl. 2, 4, 5, 13, 15, 32, 42, 52, 53 i 54 Krivičnog zakonika  i čl. 226, 229  i 374 ZKP-a,  i z r i č e,</span>
</p>
<p class="p5"></p>
<p class="p5"></p>
<p class="p6">
<span>USLOVNU OSUDU</span>
</p>
<p class="p4"></p>
<p class="p2"></p>
<p class="p2">
<span>	Kojom mu utvrđuje kaznu zatvora od 1(jedne) godine  i istovremeno određuje da se ista neće izvršiti, ukoliko okrivljeni u roku od dvije godine ne izvrši novo krivično djelo.</span>
</p>
<p class="p2"></p>
<p class="p5">
<span>Okrivljenom se izriče mjera zabrane upravljanja putničkim motornim vozilima »B« kategorije, u trajanju od 3 mjeseca, od dana pravosnažnosti presude.</span>
</p>
<p class="p5">
<span> </span>
</p>
<p class="p2">
<span>	Okrivljeni se obavezuje da  plati ovom sudu na ime  paušala  iznos od 30,00€, kao i na ime ostalih troškova krivičnog postupka, iznos od 148,50€, na žiro račun br.: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih, dužan dostaviti krivičnoj pisarnici ovog suda.</span>
</p>
<p class="p5">
<span> </span>
</p>
<p class="p5">
<span>Imovinsko-pravnog zahtjeva nije bilo.</span>
</p>
<p class="p5"></p>
<p class="p7">
<span class="s1">     </span>
</p>
<p class="p6">
<span>O b r a z l o ž e nj e</span>
</p>
<p class="p4"></p>
<p class="p2">
<span> </span>
</p>
<p class="p5">
<span>Optužnicom Osnovnog državnog  tužilaštva  u Bijelom Polju, Kt. br.  111/11 od 25.01.2012 godine, optužen je V.S., iz Bijelog Polja, zbog krivičnog djela teška djela protiv bezbjednosti javnog saobraćaja iz čl. 348 st. 1 u vezi sa čl. 339 st. 1 Krivičnog zakonika.</span>
</p>
<p class="p5"></p>
<p class="p5">
<span>Glavni pretres je održan i zaključen u prisustvu zamjenika ODT-a u Bijelom Polju Ljubice Jelić, okrivljenog V.S.a i oštećenog Š.S.a, koji se  u završnoj riječi izjasnio da se ne pridružuje krivičnom gonjenju protiv okrivljenog, niti je postavio imovinsko-pravni zahtjev.   </span>
</p>
<p class="p2"></p>
<p class="p2">
<span>	Zamjenik Osnovnog državnog tužioca u Bijelom Polju,  u završnoj riječi je izjavila da je izvedenim dokazima dokazano da je okrivljeni izvršio krivično djelo koje mu je stavljeno na teret, pa je predložila sudu da ga oglasi krivim i da mu izrekne uslovnu osudu. Takođe, predložila je sudu da okrivlenom, u smislu čl. 74 Kz-a, izrekne mjeru bezbjednosti zabrane upravljanja motornim vozilom u odgovarajućem roku. </span>
</p>
<p class="p2">
<span>   </span>
</p>
<p class="p5">
<span>Okrivljeni  V.S. u svojoj odbrani datoj tokom istražnog postupka u bitnom je naveo da se kritičnog dana kretao magistralnim putem iz pravca Berana prema Bijelom Polju, kojom prilikom je upravljao svojim vozilom marke "VW Golf". Naveo je da su uslovi na putu bili loši obzirom da je put bio prekriven ledom i snijegom, a naveo je i da misli da nije brzo vozio. U jednom trenutku vozilo kojim je upravljao, se zanijelo i povuklo ga u lijevu stranu na suprotnu kolovoznu traku, a on (okrivljeni) nije mogao da povrati kontrolu nad vozilom, u kom trenutku je došlo do udesa sa vozilom koje je dolazilo iz suprotnog smjera, pa je do kontakta došlo na lijevoj kolovoznoj traci, posmatrano u smjeru njegovog kretanja. Kazao je i da je kritične večeri prije nezgode popio 4 čašice lozove rakije. </span>
</p>
<p class="p5">
<span>Na glavnom pretresu okrivljeni V.a se izjasnio da je izvršio krivično djelo koje mu je stavljeno na teret i da se zbog istog osjeća krivim. Ponovio je i odbranu datu u istrazi, s tim što je dodao da je bio svjestan da vozilom upravlja u alkoholisanom stanju, a naveo je i da je moguće da je do nezgode došlo zbog neoprezne vožnje u takvim vremenskim uslovima. Kazao je i da je moguće da je prije nezgode preduzeo neku radnju upravljačem ili pritiskanjem kočnice zbog čega bi se eventualno zadnji kraj vozila zanio, a zatim nekontrolisano klizalo u pravcu lijeve kolovozne trake kada je došlo do kontakta sa vozilom iz suprotnog smjera. </span>
</p>
<p class="p5"></p>
<p class="p5">
<span>U završnoj riječi je izjavio da je izvršio krivično djelo koje mu je stavljeno na teret, izrazio je kajanje zbog učinjenog i molio je sud da ga što blaže kazni.</span>
</p>
<p class="p2"></p>
<p class="p2">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenog Š.S.a; pročitao zapisnik o uviđaju Kr. br. 7/11 od 24. 01. 2011. godine, pročitao zapisnik o vršenju tehničkog pregleda za putničko vozilo marke “Golf” reg. oznake PG-CS 322 i zapisnik  o vršenju tehničkog pregleda za vozilo marke “Mercedes” reg. oznake BA-AD 119; pročitao izvješaj Kliničkog centra CG Podgorica o ispitivanju prisustva alkohola u krvi na ime okrivljenog V.S.a i oštećenog Š.S.a; pročitao medicinsku dokumentaciju na ime oštećenog i to otpusnu listu sa epikrizom Opšte bolnice Berane i otpusna lista sa epikrizom KC CG; pročitao nalaz i mišljenje vještaka med. Struke dr P.a A.a sa zapisnika Ki. br. 24/11 od 11. 10. 2011. godine i 17. 01. 2012. godine; pročitao nalaz I mišljenje vještaka saobraćajne struke Z.S.a od 29. 06. 2011. godine; izvršio uvid u fototehničku dokumentaciju UP PJ Bijelo Polje br. 24/2011 i skicu lica mjesta i izvršio uvid u izvod iz kaznene evidencije na ime okrivljenog. </span>
</p>
<p class="p4">
<span>	 </span>
</p>
<p class="p5">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a, sud je utvrdio činjenično stanje, i na osnovu takvog utvrđenog činjeničnog stanja zaključio da je okrivljeni izvršio krivično djelo stavljeno mu na teret  optužbom i da je za isto kriv.  </span>
</p>
<p class="p5"></p>
<p class="p2">
<span> 	Naime, okrivljeni V.S. u potpunosti je priznao izvršenje krivičnog djela stavljenog mu na teret, zbog koga se kako navodi i osjeća krivim.</span>
</p>
<p class="p2">
<span>	U odbrani je izjavio da se kritičnom prilikom kretao vozilom marke VW “Golf” reg. oznaka PG-CS 322, koje je njegovo vlasništvo, a koje je kupio 2008. godine od V.J. iz Podgorice, s tim što nije izvršio prevod na svoje ime. Kretao se   magistralnim putem iz pravca Berana u pravcu Bijelog Polja. Te večeri kada je došlo do saobraćajne nezgode uslovi za vožnju su bili loši, put je bio prekriven ledom i snijegom. Smatra da nije brzo vozio, međutim, u jednom momentu dok je prolazio kroz mjesto Bioča vozilo se zanijelo, povuklo ga je u lijevu stranu na suprotnu kolovoznu traku i pošto nije mogao da uspostavi kontrolu nad vozilom došlo je do udesa, jer je u međuvremenu iz suprotnog smjera došlo vozilo, tako da je do nezgode došlo na lijevoj kolovoznoj traci gledano iz smjera njegovog kretanja. Dalje je izjavio da mu je žao što je došlo do saobraćajne nezgode, da je nastojao da se poslije nezgode korektno ponaša prema Š.u, istog je obilazio, interesovao se za njegovo zdravstveno stanje i da mu je nadoknadio štetu koju je imao. Takođe je istakao da je kritične večeri, prije nezgode, popio četiri čašice lozove rakije, tako da je tačno da je konzumirao alkohol. U završnoj riječi je izjavio da je izvršio krivično djelo koje mu je stavljeno na teret, da se iskreno kaje zbog učinjenog i molio je sud da mu prilikom odmjeravanja kazne izrekne što blažu kaznu, a saglasan je sa predlogom ODT-a za izricanje uslovne osude, kao i sa predlogom tužioca da mu se izrekne mjera zabrane upravljanja vozilom u roku kako to sud procijeni.  </span>
</p>
<p class="p2"></p>
<p class="p4">
<span>	Priznanje okrivljenog potvrđeno je i izvedenim dokazima.</span>
</p>
<p class="p4"></p>
<p class="p2">
<span>	Sud je cijenio iskaz oštećenog Š.S.a, saslušanog u svojsvu svjedoka, iz čijeg iskaza proizilazi da se kritičnom prilikom, oko 21,30 h, kretao magistralnim putem iz pravca Bijelog Polja u pravcu Berana, kroz mjesto Bioča, da su uslovi za vožnju bili loši s obzirom da je na putu bilo snijega i leda, da je vozio sporo i kretao se svojom trakom. U jednom momentu primijetio je vozilo iz suprotnog smjera, koje se takođe kretalo svojom trakom. Međutim, u jednom momentu na veoma malolj udaljenosti to vozilo je naglo i neočekivano prešlo na kolovoznu traku kojom se on kretao, tako da nije imao nikakvih mogućnosti da izbjegne nezgodu. Do kontakta je došlo prednjom desnom stranom tog vozila u prednju stranu njegovog vozila marke “Mercedes”. U ovoj saobraćajnoj nezgodi zadobio je povrede, pomoć mu je ukazana u Opštoj bolnici u Beranama, gdje je zadržan u toku noći, a u jutarnjim časovima upućen je na dalje liječenje u Klinički centar u Podgorici, a na njegovom vozilu je nastupila velika materijalna šteta. Takođe je izjavio da se prema njemu V.S., nakon ove nezgode, ponašao korektno, interesovao se za njegovo zdravstveno stanje, da mu je isti nadoknadio pričinjenu štetu na vozilu na način što mu je dao drugo vozilo.</span>
</p>
<p class="p2"></p>
<p class="p5">
<span>Iz zapisnika o uviđaju saobraćajne nezgode Osnovnog suda u Bijelom Polju, Kr. br. 7/11 od 24. 01. 2011. godine, sud je utvrdio da se saobraćajna nezgoda dogodila dana 24. 01. 2011. godine oko 22:30h,  na regionalnom putu Berane – Bijelo Polje, u mjestu Bioča. Da je na mjestu nezgode put u plitkom zasjeku, oblikovan kao lijeva pregledna krivina, da se kolovoz sastoji od dvije saobraćajne trake, obilježene ivičnim linijama, a sa desne strane odbojna ograda. Na kolovozu je bio prisutan sloj leda i snijega izraženiji u zoni između kolovoznih traka i sredinom kolovoznih traka. Središna linija nije vidljiva zbog snijega. U blizini mjesta nezgode nema saobraćajnog znaka za ograničenje brzine. Saobraćajna nezgoda se dogodila noću pri spoljnoj temperaturi od minus 5,5 C, i vremenu bez padavina. </span>
</p>
<p class="p5"></p>
<p class="p5">
<span>Iz izvještaj KC CG o prisustvu alkohola u krvi na ime okrivljenog V.S.a, sud je utvrdio da je kod okrivljenog utvrđeno prisustvo apsolutnog alkohola u krvi koja je izvađena dana 24.01.2011. godine u 23:20 h, kada je nađeno 1,59 pro mille apsolutnog alkohola, te da se kod navedene koncentracije alkohola većina ljudi nalazi u u pijanom stanju. </span>
</p>
<p class="p5"></p>
<p class="p5">
<span>Iz zapisnika o vršenju tešhničkog pregleda, Lovćen auta doo, za PMV marke "VW Golf" reg. ozn. PG-CS 322 i za vozilo marke "Mercedes" reg. ozn. BA-AD 119 sud je utvrdio da na predmetnim vozilima  nijesu utvrđene tehničke neispravnosti. </span>
</p>
<p class="p5"></p>
<p class="p5">
<span>Iz medicinsku  dokumentaciju na ime oštećenog Š. kao i nalaza i mišljenja vještaka medicinske struke dr A. P.a, datog na zapisnik Ki. br. 24/11 od 17.01.2012. godine, sud je utvrdio da je oštećeni Š.S., u predmetnoj saobraćajnoj nezgodi zadobio tešku tjelesnu povredu.Nalaz i mišljenje vještaka sud je u potpunosti prihvatio, obzirom da je isti dat po osnovu pravila nauke i struke, a na osnovu medicinske dokumentacije na ime oštećenog, koja predstavlja objektivni pokazatelj povreda zadobijenih u saobraćajnoj nezgodi. </span>
</p>
<p class="p5"></p>
<p class="p2"></p>
<p class="p5">
<span>Iz nalaza i mišljenje vještaka saob. struke Z.S.a od 29.06.2011. godine, proizilazi da je do saobraćajne nezgode došlo tako što je vozač PMV "Golf" koji se kretao magistralnim putem iz smjera Berana prema Bijelom Polju, izgubio kontrolu nad vozilom, prešao na suprotnu kolovoznu traku i sudario se sa vozilom marke "Mercedes" koje se kretalo suprotnim smjerom. Do kontakta vozila je došlo na kolovoznoj traci namijenjenoj za kretanje vozila od Bijelog Polja prema Beranama.Prema mišljenju ovog vještaka osnovni propust, i uzrok nastanka predmetne saobraćajne nezgode je na strani vozača vozila marke "Golf" koji je izgubio kontrolu nad vozilom, prešao na suprotnu kolovoznu traku i direktno izazvao nastanak nezgode. Nalaz i mišljenje ovog vještaka, sud je u potpunosti prihvatio kao jasan, stručan i objektivan i dat na osnovu pravila struke i nauke. </span>
</p>
<p class="p5"></p>
<p class="p5">
<span>Uvidom u izvod iz kaznene evidencije na ime okrivljenog, sud je utvrdio da isti do sada nije osuđivan.</span>
</p>
<p class="p5"></p>
<p class="p2">
<span>	Dakle, izvedenim dokazima potvrđeno je priznanje okrivljenog, te ga ovaj sud cijeni potpunim, jasnim i nedvosmislenim, pa iz priznanja okrivljenog i izvedenih dokaza, sud je utvrdio sledeće činjenično stanje, da je okrivljeni dana 24.01.2011. godine, oko 21,30 h upravljao svojim vozilom marke "VW Golf" reg oznaka PG CS 322, magistralnim putem iz pravca Berana u pravcu Bijelog Polja, te da je dolaskom u mjesto Bioča, opština Bijelo Polje, upravljao vozilom pod djestvom alkohola pri koncentraciji od 1,59 promila apsolutnog alkohola u krvi i što nije prilagodio brzinu kretanja vozila osobinama i stanju puta - klizavom kolovozu, usled čega je izgubio upravljivost nad vozilom i prešao na suprotnu kolovoznu traku, gdje je prednjom desnom stranom vozila udario u prednju stranu putničkog motornog vozila marke "Mercedes" reg. oznaka BA AD 119, kojim je svojom kolovoznom trakom upravljao oštećeni Š.S., kojom prilikom je oštećeni zadobio teške tjelesne povrede u vidu povrede vrata u smislu subluksacije atlanto okcipitalnog zgloba, a na njegovom vozilu prouzrokovana je imovinska šteta.</span>
</p>
<p class="p2"></p>
<p class="p8">
<span> 	Postupajući na opisani način okrivljeni je ugrozio saobraćaj i time doveo u opasnost život i tijelo ljudi i imovinu, jer je postupao protivno saobraćajnim propisima, i to članu 200  st. 1 ZOBS-a na putevima, po kom vozač ne smije da upravlja vozilom u saobraćaju na putu ako je pod dejstvom alkohola, a okrivljeni je vozio pri koncentraciji od 1,59 pro-milla  alkohola u krvi i nalazio se u pijanom stanju, što je uticalo na njegove psiho-fizičke sposobnosti, a samim tim, po ocjeni suda, u direktnoj je vezi sa nastankom predmetne saobraćajne nezgode, jer su njegove procjene i reakcije bile usporene zbog prisustva alkohola, usled čega nije prilagodio brzinu kretanja vozila osobinama i stanju puta - klizavom kolovozu, pa je izgubio upravljivost nad vozilom i prešao na suprotnu kolovoznu traku, gdje je prednjom desnom stranom vozila udario u prednju stranu putničkog motornog vozila marke "Mercedes" čime je postupao i suprotno članu  31 istog zakona, jer brzinu kretanja vozila nije prilagodio stanju i kratakteristikama puta zbog čega je izgubio kontrolu nad vozilom, prešao na lijevu kolovoznu traku gdje je ostvario kontakt sa vozilom kojim je upravljao oštećeni, kojom prilikom je oštećeni zadobio teške tjelesne povrede. </span>
</p>
<p class="p8">
<span>	 Postupajući na opisani način okrivljeni je u svojim radnjama ostvario sva bitna obilježja bića krivičnog djela iz čl. . 348 st. 1 u vezi čl. 339 st. 1 Krivičnog zakonika,   koje je izvršio s eventualnim  umišljajem jer je bio svjestan da vožnjom pod uticajem alkohola, na naprijed opisani način, može izazvati saobraćajnu nezgodu i tako učiniti krivično djelo ali je na tu mogućnost pristao. Okrivljeni je sa nehatom postupao u odnosu na posledicu predmetne saobraćajne nezgode - zadobijanje teških tejelsnih povreda kod oštećenog. </span>
</p>
<p class="p2"></p>
<p class="p2">
<span>	Prilikom odlučivanja o vrsti i visini kazne,  sud je cijenio sve okolnosti iz čl. 42 Krivičnog zakonika, koje se odnose na odmjeravanje kazne, pa je okrivljenom, od olakšavajućih okolnosti, našao da se radi o porodičnoj osobi ocu četvoro djece, licu lošeg imovnog stanja, te da se oštećeni nije pridružio krivičnom gonjenju protiv njega, da se radi o licu koje do sada nije osuđivano i mišljenja je da sveukupnost olakšavajućih okolnosti, predstavlja osnov za izricanje uslovne osude, pa je okrivljenom utvrdio kaznu zatvora od jedne godine,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i da će se na taj način, ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika i time ostvariti svrha generalne i specijalne prevencije. Okrivljenom je u smislu čl. 75. Krivičnog zakonika izrečena i mjera zabrane upravljanja motornim vozilom »B« kategorije, u trajanju od 3 mjeseca.</span>
</p>
<p class="p2"></p>
<p class="p2">
<span>	Okrivljeni je,  shodno čl. 226 i 229 ZKP-a, obavezan da  ovom sudu plati na ime paušala iznos od 30,00€, pri čemu je sud imao u vidu složenost i trajanje krivičnog postupka, te  imovinske prilike okrivljenog, kao i da na ime ostalih troškova krivičnog postupka plati iznos od 148,50 €,  koji iznos se odnosi na troškove vještačenja od strane vještaka medicinske i saobraćajne struke.  </span>
</p>
<p class="p2"></p>
<p class="p2">
<span>	Imovinsko-pravnog zahtjeva nije bilo.  </span>
</p>
<p class="p2"></p>
<p class="p2">
<span>	Iz  iznijetog je odlučeno kao u izreci presude, a shodno čl. 374  ZKP-a.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana 01.03.2012.   godine, </span>
</p>
<p class="p3"></p>
<p class="p9"></p>
<p class="p2">
<span>ZAPISNIČAR,					                           S U D I J A, </span>
</p>
<p class="p2">
<span>Jovanka Raičević   s.r. 					           Ivan Adamović s.r.</span>
</p>
<p class="p2"></p>
<p class="p4"></p>
<p class="p10"></p>


</body>
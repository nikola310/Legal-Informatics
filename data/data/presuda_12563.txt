&nbsp;<br>
&nbsp; K.br. 88/12<br>
<br>
<br>
<div style="text-align: center">
	U&nbsp; IME CRNE GORE</div>
<br>
<br>
VIŠI SUD U PODGORICI, po sudiji pojedincu, Vesni Moštrokol, uz učešće zapisničara Đokaj Mare, u krivičnom predmetu protiv optuženog Lj. Z., iz Bijelog Polja, koga brani D. Đ., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, odlučujući po optužnici Višeg državnog tužioca Kt.br.94/10 od 09.07.2010 godine, koju je zastupala Suzana Milić, zamjenik VDT-a u Podgorici, nakon održanog glavnog i javnog pretresa, započetog 06.09.2013. godine, završenog 13.09.2012. godine, u prisustvu zastupnika optužbe, optuženog&nbsp; i njegovog branioca ,&nbsp; donio je 13.09.2012 godine i istog dana javno objavio<br>
<br>
<div style="text-align: center">
	P R E S U D U</div>
<br>
<br>
Prema optuženom:<br>
<br>
LJ. Z., rodjen….godine, u N., sa prebivalištem u B. P., selo G., državljanin Crne Gore, mašinbravar, nezaposlen, neoženjen, srednjeg imovnog stanja, osudjivan presudom Osnovnog suda u Nikšiću K.br.360/93 od 10.12.1993.godine, zbog krivičnog djela teška kradja iz čl.153 st.2. u vezi st.1. KZ RCG, na kaznu zatvora u trajanju od 8 mjeseci, presudom Osnovnog suda Nikšić K.br.436/98 od 12.08.2000.godine, zbog krivičnog djela teška tjelesna povreda iz čl.36 st.1. KZ RCG na 90 dana zatvora, presudom Vojnog suda Podgorica IIK 74/02 od 09.04.2002.godine, zbog krivičnog djela kradja oružja ili dijela borbenog sredstva iz člana 223 st.3. KZ SRJ u produženom trajanju na kaznu zatvora u trajanju od 10 mjeseci, presudom Višeg suda u Podgorici, K.br.136/99 od 22.10.2002.godine, zbog krivičnog djela ubistvo u pokušaju iz člana 30 st.2. KZ RCG u vezi čl.19 KZ SRJ, 10 godina zatvora, presudom Osnovnog suda u Podgorici K.br.2913/97 od 17.03.2005.godine, zbog krivičnog djela teška kradja iz člana 145 st.1.tač.1. KZ RCG na 1 mjesec zatvora i presudom Višeg suda u Podgorici K.br.127/10 od 13.12.2010.godine, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1. KZ-a na 3 godine zatvora, u pritvoru od 13.12.2010.godine do 13.09.2012.godine.<br>
<br>
Na osnovu čl.372 tač.2. Zakonika o krivičnom postupku<br>
<br>
<div style="text-align: center">
	OPTUŽBA SE ODBIJA</div>
<br>
<br>
Kojom je predstavljeno da je:<br>
<br>
Od druge polovine marta pa do 19.03.2010.godine, u Podgorici, neovlašćeno radi prodaje držao 560,33 grama heroina, supstance proglašene za opojnu drogu, Rješenjem o utvrdjivanju opojnih droga, (Sl. List SRJ br.44/02) na način što je predmetnu opojnu drogu namijenjenu dlajoj prodaji, upakovanu u 12 paketića u plastične kese, oblijepljenu selotejp trakom, držao u stanu koji je koristio, a koji se nalazi u ul. Kralja Nikole br.70 u Podgorici, da bi ovlašćeni službenici Područne jedinice Podgorica, a nakon što je optuženi Lj.Z. dana 19.03.2010.godine, nakon izlaska iz ulaza stana lišen slobode zbog posjedovanja 49,83 grama opojne droge heroina, upakovanog na identičan način, kao i gore navedena opojna droga, dana 22.03.2010.godine, pored vrata navedenog stana pronašli i oduzeli 560,33 grama heroina, upakovanog u 12 paketića, kao i 627,77 grama smješe paracetamola i kofeina, upakovane u 12 paketića na isti način.<br>
<br>
- čime bi izvršio krivično djelo neovlašćena proizvodnja, držanje i stavljanje u promet opojnih droga iz člana 300 st.1. Krivičnog zakonika.<br>
<br>
Troškovi krivičnog postupka padaju na teret budžetskih sredstava suda.<br>
<br>
<div style="text-align: center">
	O b r a z&nbsp; l o ž e n j e</div>
<br>
<br>
Optužnicom Višeg državnog tužilaštva Kt.br.94/10 od 09.07.2010 godine&nbsp; optuženom Lj.Z. stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika. Zastupnik opužbe je u završnoj&nbsp; riječi ostao pri podignutoj optužnici i predložio sudu da optuženog oglasi krivim i osudi po zakonu.<br>
<br>
Optuženi Lj.Z. je u odbranama pred istražnim sudijom i na glavnom pretresu, negirajući izvršenje krivičnog djela stavljenog mu na teret, naveo&nbsp; da je 19. marta 2010. godine, policija ličnim pretresom kod njega pronašla 10 gr. heroina&nbsp; i potom izvršila pretres stana u kojem stanuju njegove sestre, koji se nalazi u u Podgorici u ul.Kralja Nikole, nakon čega je lišen slobode. Tom prilikom policajci nijesu pronašli u stanu nikakve sumnjive predmete, da bi nakon tri dana ponovo izvršili pretres, nakon čega je obaviješten da je ispred navedenog stana pronađen heroin. Istakao je da&nbsp; sa predmetnim heroinom nema nikakve veze, objašnjavajući da prolaz u kojem je pronađen heroin a koji su policijski inspektori pretresali dana 19. 03. 2010 godine, ne pripada navedenom stanu. Pojasnio je da se u potkrovlju predmetne zgrade nalazi&nbsp; terasa do koje se može doći samo kroz spoljašnji hodnik u kojem je pronađen sporni paket&nbsp; a nikako iz unutrašnjosti stana, objašnjavajući da navedeni stan ima samo jednu terasu. Dalje je naveo da&nbsp; na krovnoj terasi koju koriste svi stanari čija su ulazna&nbsp; vrata uvijek bila otvorena, nikada nije bio, a takođe mu nije poznato da li su njegove sestre na ovoj terasi ostavljale stvari. Dodao je da je četiri pet dana prije kritičnog dogadjaja došao u navedeni stan, gdje je boravio svo vrijeme do dana kada je lišen slobode.<br>
<br>
U završnoj riječi, prihvatajući u cjelosti završnu riječ svog branioca, ostao je pri navodima iznijete odbrane.<br>
<br>
Branilac optuženog je u završnoj riječi naveo da je predmetna droga pronađena u vrijeme kada je optuženi bio lišen slobode, a budući da prilikom prvog pretresa izvršenog dana 19.03.2010 godine nije pronađena opojna droga, optuženi ne može biti odgovoran za predmetnu drogu pronađenu tri dana kasnije. Istakao je da postupajući policijski službenici nijesu imali naredbu za pretres koji je izvršen dana 22.03. 2010. godine pa sačinjena službena zabilješka o ovoj radnji nije validan dokaz. Shodno navedenom, te ukayao da iz rješenja Apelacionog suda Crne Gore proizilazi da se u konkretnom slučaju radi o presudjenoj stvari pa je predložio da&nbsp; sud&nbsp; optuženog oslobodi od optužbe&nbsp; da je izvršio krivično djelo stavljeno mu na teret.<br>
<br>
U dokaznom postupku sud je proveo sledeće dolaze: saslušao svjedoke D. M., P. D., G. A., A. P., N. Lj., Lj. V. i Lj. D., na saglasan predlog stranaka pročitao iskaze svjedoka Š. T. i Dj. E., dati na glavnom pretresu od 16.02.2011. godine, te iskaz svjedoka B. R. dat na zapisniku o glavnom pretresu od 08.04.2011.godine, pročitao zapisnik o pretresanju stana i drugih prostorija Ku.br.303/10 od 20.03.2010. godine, potvrdu o privremeno oduzetim predmetima Uprave policije PJ Podgorica KU.br. 303/10 od 20.03.2010. godine na ime optuženog, službenu zabilješku Uprave policije PJ Podgorica od 22.03.2010. godine, izvršio uvid u spise predmeta Višeg suda u Podgorici K.br.127/10&nbsp; i fotodokumentaciju br. 17-28-244-687/850 od 22.03.2010. godine, na saglasan predlog stranaka pročitao izvještaj o hemijskoj analizi broj 1138/10 Forenzičkog centra Danilovgrad i izvještaj o DNK vještačenju br. 1034/11 od 22.03.2011. godine sa izjašnjenjem vještaka forenzičke genetike Kovačević Sandre dato na glavnom pretresu,izvršio uvid u spise predmeta Krivičnog vijeća Višeg suda u Podgorici Kv.br. 347/10 i pročitao izvod iz kaznene evidencije na ime optuženog Uprave policije PJ Nikšić br. 1850 od 24.08.2012. godine.<br>
<br>
Svjedokinja D.Lj., je u svom iskazu navela da sa svojom sestrom V. 8 godina živi kao podstanar u stanu u ulici Kralja&nbsp; Nikole, koji je vlasništvo P. M. u koji je u poslenjih nekoliko mjeseci, često boravio njihihov brat, optuženi Lj.Z.. Predmetni stan se nalazi na poslednjem spratu zgrade gdje se nalazi i prolaz prema krovnoj terasi, u kojem komšije odlažu nepotrebne stvari, što ona i njena sestra, iako je ovaj prolaz&nbsp; najbliži njihovom stanu,&nbsp; nijesu radile. Navela je da joj ništa nije poznato u vezi predmetnog heroina, objašnjavajući da je kritičnog dana kada je pronadjena predmetna droga bila na poslu.Prilikom saslušanja na glavnim pretresima, u bitnom je ponovila ranije navode, pojašnjavajući da&nbsp; je nakon što je obavještena da policija vrši pretres došla u stan kada je&nbsp; pretres već bio završen. U stanu&nbsp; je sve bilo ispreturano a ispred stana zatekla je neke stvari, koje je kasnije vratila u zajedničku prostoriju i sredila prilaz stanu. Tri dana nakon izvršenog pretresa obaviještena je da je ispred stana pronađena torba, koju torbu niti kutiju nije primijetila kada je sređivala prilaz stanu. Dalje je navela da joj nije&nbsp; poznato da je optuženi ostavljao neke stvari u navedenom hodniku-prolazu, niti da je koristio zajedničku terasu.&nbsp;&nbsp;&nbsp;<br>
<br>
Svjedokinja V. Lj. je u svom iskazu navela da je u predmetnom stanu živi sa svojom sestrom Draganom Lj.&nbsp; već osam godina,&nbsp; dok je optuženi, koji je njihov brat,&nbsp; povremeno boravio u navedenom. Kritičnog dana bila je u Nikšiću, a optuženi je tih dana boravio u njihovom stanu. Pojasnila je da se ispred vrata predmetnog stana koji se nalazi&nbsp; u potkrovlju zgrade, nalazi prolaz koji vodi prema zajedničkoj krovnoj terasi, u kojem su komšije a takodje i ona, odlagali nepotrebne stvari –vreće, pakete, staru stolariju i sl. Dva, tri dana nakon što je optuženi lišen slobode, neko&nbsp; je pospremio&nbsp; prolaz i uklonio navedene stvari. Prilikom saslušanja na glavnim pretresima, svjedokinja je&nbsp; u bitnom&nbsp; ponovila ranije navode, pojašnjavajući da ni ona ni njena sestra nijesu bile u stanu kritičnog dana kada je policija vršila pretres, već su se nakon dva dana, u nedelju, vratile iz Nikšića gdje su bile kod roditelja. Po dolasku, zatekle su nered ispred stana i u stanu&nbsp; pa je njena sestra D., da bi oslobodila prolaz,&nbsp; pomjerila stvari iz hodnika ispred stana. D. joj je kasnije rekla da među tim stvarima nijesu bile ni torba ni kartonska kutija a ni ona&nbsp; nije primijetila nikakvu torbu u hodniku niti na krovnoj terasi.Dalje je navela da je sigurna da optuženi noć prije kritičnog događaja nije boravio u njihovom stanu, dodajući da je optuženi&nbsp; imao ključ od stana&nbsp; u kojem je ponekad boravio i po više dana. Dešavalo se da i ona sama nepotrebne stvari iz svog stana,&nbsp; odloži na zajedničku terasu, dok su u hodniku koji od njihovog stana vodi do krovne terase, stanari medju kojima najviše komšinica sa sprata ispod njih, odlagali nepotrebne stvari,&nbsp; u kom hodniku je i ona sama ponekad ostavljala smeće.<br>
<br>
Svjedok N. Lj. je u iskazu pred istražnim sudijom naveo da je kao radnik preduzeća “Ćistoća” bio zadužen za reon Sat Kule i Stare Varoši. Ne sjeća se tačnog datuma, kada ga je telefonom&nbsp; pozvala M., čije prezime ne zna, i zamolila ga da dođe do njenog stana da odnese smeće u kontejner.&nbsp; Odmah je otišao kod M. koja mu je pokazala paket od banana sa smećem, koji se nalazio na krovnoj terasi predmetne zgrade. Idući ka navedenoj terasi, na hodniku blizu izlaza na terasu vidio je odložene stvari- sobna vrata,&nbsp; stalaže za sušenje veša, dok se na na terasi osim navedenog smeća i crne torbe nalazila još neka kesa sa mirisima.&nbsp; Čim je podigao paket, M. je počela da viče “što je ovo,” pokazujući na&nbsp; manju crnu torbu koja se nalazila odmah iza paketa a zatim mu je rekla da otvori&nbsp; torbu, što je i učinio. U&nbsp; torbi je&nbsp; vidio pakovanja nalik na “kinder jaja” za koja je M.&nbsp; rekla da su&nbsp; droga, saopštavajući mu&nbsp; da su policajci u njenom ulazu uhapsili nekoga zbog droge. Rekao je M. da će pozvati policiju,&nbsp; što M. nije prihvatila, jer se njen sin plaši policije pa je torbu i paket na M. zahtjev odnio do kontejnera ispred zgrade. Nakon navedenog, uputio se prema Sat Kuli da o navedenom obavijesti policiju, medjutim kako nije sreo ni jednog policajca, pošao je do lokala svog poznanika V., koji radi u policiji, a potom sa V.m pošao do kontejnera, gdje je M. još uvijek bila. Navedene stvari nijesu dirali, a V. je odmah pozvao policiju čiji su službenici odmah došli.Prilikom saslušanja na glavnom pretresu, ponovio je u bitnom ranijei iskaz, izuzev u dijelu navoda u vezi izgleda predmetnog paketa, navodeći da se radi o drvenoj gajbi, da bi nakon što je izvršio uvid u fotoelaborat, naveo&nbsp; je da je siguran da je na fotografiji prikazan kartonski paket sa stvarima i torbom koji mu je M. dala da izbaci na smeće, dodajući da se kada je vidiofotografiju, sjetio da je to bila kartonska kutija a ne gajba, kako se pogrešno prethodno izjasnio. Pojasnio je da su i on i V. stajali pored kontejnera dok su došli policajci koji su od njega uzeli lične podatke, nakon čega je uz njihovu dozvolu pošao kući, dok su policajci&nbsp; i dalje ostali pored kontejnera gdje se i dalje nalazio paket sa navedenim stvarima .<br>
<br>
Svjedok A. P. je naveo da je službenik Ekspoziture za borbu protiv droge i krujumčarenja pa je u tom svojstvu stupio u kontakt sa policajcem ili vođom sektora,&nbsp; po čijim obavještenju je kritičnog dana pošao u ul. Kralja Nikole&nbsp; i pored kontejnera zatekao kartonski paket, za koji mu je rečeno da je pronađen u ulazu zgrade u kojoj je sa kolegama par dana ranije vršio pretres stana i drugih prostorija koje koristi optuženi Lj.. O navedenom je&nbsp; sačinio&nbsp; službenu zabilješku. Pored paketa zatekao je jednu staru gospođu i radnika komunalnog preduzeća, kao i policajca koji je obezbjeđivao lice mjesta. Predmetni paket i stvari koje su se nalazile u njemu, nakon što su kolege iz kriminalističke policije izvršili fotografisanje lica mjesta, izuzet je sa lica mjesta i upućen na vještačenje. Dalje je naveo da je&nbsp; dana 19.03.2010. godine sa kolegama vršio pretres stana i drugih prostorija koje koristi optuženi Lj.Z., o čemu je sačinjen zapisnik.&nbsp; Medjutim, toga dana izuzev navedenog stana nijesu vršili pretres prostora ispred navedenog stana i u ulazu te zgrade, jer se radi o zajedničkim prostorijama. Tom prilikom, u hodniku koji vodi prema krovu navedene zgrade, 2 m desno od ulaznih vrata stana primijetio je dva paketa tj. dvije veće kartonske kutije otvorene sa gornje strane, tako da je bilo golim okom vidljivo da su u njima bile nabacane neke stvari. Medjutim,&nbsp; nijesu pretraživali što se nalazi u tim paketima, niti su o tom zapažanju sačinjavali zabilješku. Paket koji je zatekao pored navedenog kontejnera je takođe kartonski i u tom smislu sličan&nbsp; paketima koje prilikom pretresa primijetio u hodniku ispred stana. Izuzev da se radi&nbsp; o kartonskim paketima, druge osobenosti nije zapazio. Pojasnio je da su u zapisniku o pretresanju stana i drugih prostorija konstatovali&nbsp; od kojih se sve prostorija sastoji&nbsp; stan, objašnjavajući da nije&nbsp; siguran da li se na obje&nbsp; terase može doći iz unutrašnjosti predmetnog stana.<br>
<br>
Svjedok P. D. je naveo da je u svojstvu službenika Ekspoziture za borbu protiv narkotika, učestvovao u pretresanju stana koji koristi optuženi Lj.Z., kojom prilikom nijesu vršili pretres hodnika jer je to zajednička prostorija stanara zgrade. Prilikom pretresa stana primijetio je u hodniku ispred ulaznih vrata&nbsp; neke kartonske pakete, čiju sadržinu nijesu provjeravali, jer im je rečeno da stanari zgrade u tom hodniku skladište nepotrebne stvari.<br>
<br>
Svjedok D. M. je naveo da je sa kolegama&nbsp; lišio slobode optuženog Lj.a kod koga su tom prilikom pronašli opojnu drogu, a nakon toga po naredbi istražnog sudije izvšili&nbsp; pretres predmetnog stana u kojem nije pronađena opojna droga. Pojasnio je da je jedna od dvije navedene terase zajednička. Dalje je naveo da se ne može&nbsp; sjetiti da li je&nbsp; primijetio stvari ispred ulaznih vrata ovog stana.&nbsp; Kolege su ga naknadno obavijestile, da je u hodniku te iste zgrade u kojoj se nalazi stan koji su pretresali, pronađena&nbsp; droga, u kojoj radnji on nije učestvovao.<br>
<br>
Svjedok G. A. je navela da je u svojstvu ovlašćenog&nbsp; službenika&nbsp; Ekspoziture za borbu protiv narkotika učestvovala u lišenju slobode optuženog Lj.Z., nakon čega su po naredbi istražnog sudije, izvršili pretres stana koji je optuženi koristioo čemu je sačinjen zapisnik. Kasnije je obaviještena od kolega, da je kod kontejnera ispred ulaza zgrade u kojem se nalazi stan kojeg su prethodno pretresali, zatečen paket i crna torba sa opojnom drogom, o čemu nema neposrednih saznanja jer u ovoj radnji nije učestvovala. Pojasnila je da se na poslednjem spratu navedene&nbsp; zgrade, tačnije na krovu nalazi&nbsp; terasa koja je zajednička, gdje su izašli i vidjeli da nema ništa. Na istom spratu gdje se nalazi stan, u hodniku, koji služi kao prolaz do&nbsp; zajedničke terase, u ostavi koja je bila otvorena, vidjela je neke pakete medjutim,&nbsp; kako im je neko rekao da je to zajednička prostorija gdje stanari&nbsp; odlažu stvari, nijesu vršili pretres te ostave, niti pregledali navedene&nbsp; pakete.<br>
<br>
Svjedok B. R. je naveo da je u svojstvu ovlašćenog policijskog službenika Ekspoziture za borbu protiv narkotika sa kolegama izvršio&nbsp; pretres stana, koji koristi optuženi, dok druge prostorije mimo&nbsp; stana nije pretresao. Kritičnom prilikom&nbsp;&nbsp; pronašao je neke trake iza vrata.&nbsp; Naveo je da nije vidio nikakve pakete u blizini ovog stana, hodniku ili u drugim zajedničkim prostorijama ispred stana.<br>
<br>
Svjedokinja Š. T. je navela da je u svojstvu svjedoka prisustvovala pretresu predmetnog stana. Prilikom vršenja pretresa ispred stana nije zapazila bilo kakve stvari .&nbsp; Kako već 14 godina stanuje&nbsp; u istom ulazu, poznato joj je da stanari zgrade odlažu nepotrebne stvari u hodniku, upravo na trećem poslednjem spratu, dok ona i njena porodica to nijesu činili. Optuženog Lj. je povremeno srijetala u ulazu zgrade a sa njegovim sestrama se samo pozdravljala u prolazu. Tokom pretresa navedenog stana, zapazila je da su stvari u stanu bile ispreturane, dok ispred stana nije primjetila nikakve stvari.<br>
<br>
Svjedok Đ. E. je naveo da je&nbsp; u svojstvu svjedoka prisustvovao pretresu predmetnog stana. Nije vidio da li su kritičnom prilikom vrata od zajedničkog balkona&nbsp; bila otvorena ili zatvorena, a&nbsp; takođe se ne sjeća, ali misli da nije bilo nikakvih stvari ispred ovog stana. Naveo je da ne stanuje u ovoj zgradi niti je poznavao optuženog,&nbsp; tako da je kritičnom prilikom prvi put ušao u navedeni stan,&nbsp; a u poslednjih 5-6 godina nije ulazio ni u ovu zgradu.<br>
<br>
Iz zapisnika o pretresanju stana i drugih prostorija Ku.br. 303/10 od 20.03.2010. godine utvrđeno je da su dana 19.03.2010 godine od 14,10h do 15h, ovlašćeni policijski službenici A. P., G. A., P. D., B. R. i D. M., izvršili pretres stana koji se nalazi u u Podgorici, u&nbsp; ulici Kralja Nikole, br. 70. Navedeno je da se stan&nbsp; sastoji od dnevne sobe, kuhinje, hodnika, kupatila i dvije terase.Pretresom hodnika, u plakaru, pronađena je jedna selotejp traka braon boje i jedna selotejp traka žute boje, dok je pretresom dnevne sobe takođe u plakaru pronađena jedna selotejp traka sive boje. Prisutni svjedoci Š. T. i Đ. E., kao i optuženi Lj.Z. potpisali su zapisnik bez primjedbi. Pretres je izvršen po naredbi istražnog sudije Višeg suda u Podgorici.<br>
<br>
Iz potvrde o privremeno oduzetim predmetima Uprave policije PJ Podgorica Ku.br.303/10 od 20.03.2010. godine, utvrdjeno je da je od Lj.Z. privremeno oduzeta jedna selotejp traka braon boje, jedna selotejp traka žute boje i jedna selotejp traka sive boje, koju potvrdu je imenovani potpisao bez primjedbi.<br>
<br>
U službenoj zabilješci Uprave policije PJ Podgorica od 22.03.2010.godine konstatovano je da su ovlašćeni službenici Ekspoziture za borbu protiv droge i krijumčarenja,&nbsp; dana 22.03.2010 godine obaviješteni od strane Dežurne službe PJ Podgorica, da su P. M. i radnik čistoće, Lj. N., na trećem spratu, u jednoj većoj kutiji koja se nalazila pored vrata stana koji koristi Lj.Z.,&nbsp; pronašli sumnjive predmete.Odmah po dobijenom obavještenju službenici su došli na lice mjesta,&nbsp; a zatim u navedenoj kutiji pronašli jednu crnu torbu u kojoj su se nalazila dva velika ručno pravljena zamotuljka, oblijepljena širokom selotejp trakom braon boje, od kojih je na jednom zamotuljku preko zalijepljena siva selotejp traka, a u navedenim zamotuljcima se nalazila praškasta supstanca; jedanaest većih ručno pravljenih zamotuljaka, oblijepljenih širokom, braon selotejp trakom, na kojima je zalijepljena siva selotejp traka takodje sa sadržinom praškaste supstance; jedan ručno pravljeni zamotuljak oblijepljen širokom braon selotejp trakom preko koga je&nbsp; zalijepljena žuta selotejp traka sa sadržinom praškaste supstance, četiri ručno pravljena zamotuljka oblijepljenia širokom braon selotejp trakom sa sadržajem nepoznate praškaste supstance kao i okvir za pištolj sa sedam komada municije.&nbsp;<br>
<br>
Iz fotodokumntacije UP PJ Podgorica br. 17-28-244-687/850 od 22.03.2010. godine, utvrdjeno je da je na fotografijama u boji prikazan&nbsp; izgled lica mjesta, dva kontejnera pored kojih se nalazi kartonski paket u kojem je pored ostalih stvari vidljiva crna torbica u kojoj se nalazi 18 zamotuljaka, kako se utvrdjuje iz&nbsp; fotografije sačinjene nakon vadjenja zamotuljaka iz torbice. Takodje je prikazan i spoljašnji izgled ulaza br. 70 zgrade u čijem je potkrovlju pronadjen predmetni paket, te unutrašnjost navedenog potkrovlja&nbsp; kao i mjesta&nbsp; gdje je paket pronadjen kao i izgled pištoljskog okvira sa municijom.<br>
<br>
Iz izvještaja o hemijskoj analizi br. 1138/10 Forenzičkog centra Danilovgrad utvrđeno je da su predmeti vještačenja: 1. dva ručno pravljena zamotuljka od plastične kese, oblijepljeni braon selotejp trakom i označeni sivom izolir trakom sa sadržajem praškaste supstance svijetlo braon boje neto mase m1- 48,87 gr i m2-54,60 g; 2. šest ručno pravljenih zamotuljaka od plastične kese, oblijepljeni braon selotejp trakom i označenih sivom izolir trakom sa sadržajem praškaste supstance svijetlo braon boje neto mase m3-&nbsp; 48,72 g, m4- 49,38 g ,m5- 48,56 gr , m6- 51,37 g, m7- 48,77 g i&nbsp; m8-48,94 g; 3. jedan ručno pravljeni zamotuljak od plastične kese oblijepljen braon selotejp trakom i označen sivom izolir trakom sa sadržajem praškaste supstance svijetlo braon boje neto mase m9-55,79 g; 4. jedan ručno pravljeni zamotuljak&nbsp; od plastične kese oblijepljeni braon selotejp trakom i označeni sivom izolir trakom sa sadržajem praškaste supstance svijetlo braon boje neto mase m 10- 48,87 g; 5. tri ručno pravljena zamotuljka od plastične kese oblijepljeni braon selotejp trakom sadržajem praškaste supstance svijetlo braon boje i označeni sivom izolir trakom sa sadržajem praškaste supstance svijetlo braon boje neto mase m11- 49,44 g, m-12 49,82 g i m 13-48,97 g; 6.&nbsp; jedan ručno pravljeni zamotuljak od plastične kese oblijepljen braon selotejp trakom sa sadržajem praškaste supstance svijetlo braon boje neto mase m14-&nbsp; 53,89; 7. jedan ručno pravljeni zamotuljak&nbsp; od plastične kese oblijepljen braon selotejp trakom i označen žutim ljepljivim papirom sa sadržajem praškaste supstance svijetlo braon boje neto mase m15-54,08 g; 8. jedan manji ručno pravljeni zamotuljak od plastične kese oblijepljeni braon selotejp trakom i označen sivom izolir trakom sa sadržajem praškaste supstance svijetlo braon boje neto mase m 16- 13,41 g; 9. jedan veći ručno pravljeni zamotuljak od plastične kese oblijepljeni braon selotejp trakom u kojem se nalazi pet ručno pravljenih zamotuljaka od plastične kese sa sadržajem praškaste supstance svijetlo braon boje neto mase m 17/1- 49.63 g,&nbsp; m 17/2- 49.60 g, m 17/3- 50,50 g, m 17/4- 48,95 g, m, 17/5- 48,41 g; 10. jedan veći ručno pravljeni zamotuljak od plastične kese oblijepljeni braon selotejp trakom&nbsp; označen sivom izolir trakom u kome se nalazi tri ručno pravljena zamotuljaka od plastične kese sa sadržajem praškaste supstance svijetlo braon boje neto mase m 18/1- 78.21 g,&nbsp; m 18/2- 44.67 g, m 18/3- 42,65 g. Odgovarajućom hemijskom analizom ustanovljeno je da ispitivani uzorci navedeni pod tačkama 2,4,5,7 i 8 sadrže diacetilmorfin – heroin, dok uzorci navedeni pod tačkama 1,3,6,9 i 10 sadrže paracetamol i kofein. Diacetilmorfin – heroin je supstanca koja djeluje na centralni nervni system, izaziva stanje zavisnosti i nalazi se na listi opojnih droga, dok se paracetamol i kofein ne nalaze na listi opojnih droga. U fotoelaboratu koji je sastavni dio izvještaja, prikazan je izgled predmetnih zamotuljaka kao i izgled njihovog sadržaja.<br>
<br>
Iz izvještaja o DNK vještačenju br.1034/11 od 22.03.2011. godine, te neposrednog izjašnjenja na glavnom pretresu, sudskog vještaka Sandre Kovačević,&nbsp; utvrđeno je da su predmeti vještačenja nesporni uzorak optuženog Lj.Z., čiji je biološki materijal sa tragom krvi, po naredbi suda uzet od optužeog od strane sudskog vještaka Dr Dragane Čukić, kao izolati&nbsp; koji su izuzeti sa i predmeta zatečenih na licu mjesta, koji su na propisan način čuvani u Forenzičkom centru, nakon ranije DNK-a analize uzoraka sa istih predmeta, izvršene po zahtjevu UP PJ Podgorica. Rezultatima DNK-a analize izvršene po naredbi suda, utvrdjeno je&nbsp; da se u vidu glavne komponente, biološki materijal optuženog Lj.Z., nalazi na&nbsp; krajevima ljepljivih traka svih 18 ručno pakovanih zamotuljaka, kao i na brisu izuzetom sa metalnih djelova za povlačenje rajfešlusa, dijelova oko rajsfešlusa, bočne ručke-trake za nošenje crne ručne torbe,&nbsp; te&nbsp; da se Lj.Z. ne može eliminisati kao jedan od mogućih donora biološkog materijala i na brisu izuzetom na pojedinim dijelovima u unutrašnjosti torbe.Vještak je objasnila&nbsp;&nbsp; da se samo iz forme DNK-a izolata biološkog materijala, koji je izuzet prilikom ranijeg vještačenja i koji je na propisan način sačuvan u Forentzičkom centru, mogu vršiti ponovne DNK-a analize što je jedina garancija pravilnog rezultata, pojašnjavajući da&nbsp; ponovna analiza tragova izuzeta direktno sa predmeta zatečenih na licu mjesta, nije preporučljiva i nosi rizik kontaminacije tragova usled ranijih vještačenja izvršenih na istim predmetima. Iz fotoelaborata, koji je sastavni dio navedenog izvještaja, utvrđeno je da je na fotografijama prikazan izgled&nbsp; predmetnih zamotuljaka i crne torbe.<br>
<br>
Izvještaje o hemijskom i DNK vještačenju, sud je prihvatio kao stručne, objektivne i u skladu sa provedenim dokazima.<br>
<br>
Iz izvoda iz kaznene evidencije na ime optuženog Uprave policije PJ Nikšić br. 1850 od 24.08.2012. godine, utvrđjeno je da je optuženi osuđivan osudjivan presudom Osnovnog suda u Nikšiću K.br.360/93 od 10.12.1993.godine, zbog krivičnog djela teška kradja iz čl.153 st.2. u vezi st.1. KZ RCG, na kaznu zatvora u trajanju od 8 mjeseci, presudom Osnovnog suda Nikšić K.br.436/98 od 12.08.2000.godine, zbog krivičnog djela teška tjelesna povreda iz čl.36 st.1. KZ RCG na 90 dana zatvora, presudom Vojnog suda Podgorica IIK 74/02 od 09.04.2002.godine, zbog krivičnog djela kradja oružja ili dijela borbenog sredstva iz člana 223 st.3. KZ SRJ u produženom trajanju na kaznu zatvora u trajanju od 10 mjeseci, presudom Višeg suda u Podgorici, K.br.136/99 od 22.10.2002.godine, zbog krivičnog djela ubistvo u pokušaju iz člana 30 st.2. KZ RCG u vezi čl.19 KZ SRJ, 10 godina zatvora, presudom Osnovnog suda u Podgorici K.br.2913/97 od 17.03.2005.godine, zbog krivičnog djela teška kradja iz člana 145 st.1.tač.1. KZ RCG na 1 mjesec zatvora i presudom Višeg suda u Podgorici K.br.127/10 od 13.12.2010.godine, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1. KZ-a na 3 godine zatvora.<br>
<br>
Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da se u konkretnom slučaju radi o krivičnom djelu za koje je optuženi već pravosnažno osudjen.<br>
<br>
Činjenično stanje iz izreke presude, utvrdjeno je provedenim dokazima.<br>
<br>
Optuženi ne priznaje izvršenje krivičnog djela stavljenog mu na teret, navodeći da nema nikakve veze sa&nbsp; stvarima u predmetnom paketu koji je pronadjen u blizini navedenog stana, u vrijeme kada se on nalazio u pritvoru u ZIKS-u. Ovakvu njegovu odbranu sud je odbacio kao neosnovanu, budući da je opovrgnuta&nbsp; provedenim dokazima.<br>
<br>
Naime, uvidom u spise predmeta Višeg suda u podgorici, K.br.127/10, oformljenih po krivici optuženog Lj.Z., za krivično djelo iz čl 300 st. 1 KZ-a, utvrdjeno je da su ovlašćeni službenici UP PJ Podgorica, dana 19.03.2010 godine lišili slobode optuženog Lj. neposredno po izlasku iz navedenog stana, te&nbsp; ličnim pretresom pronašli&nbsp; i oduzeli od optuženog 49,83 grama heroina, upakovanog u zamotuljku od plastične kese obmotane braon i sivom selotejp trakom.Odmah po lišenju slobode optuženog i nakon pribavljene naredbe istražnog sudije Višeg suda u Podgorici, uslijedio je&nbsp; istog dana pretres stana koji je optuženi u kritično vrijeme koristio, a koji se nalazi u ul Kralja Nikole br.70 u Podgorici, kojom prilikom su pronađene i privremeno oduzete od optuženog, kako se to utvrđuje iz citiranog zapisnika o pretresanju stana i potvrde o privremeno&nbsp; oduzetim predmetima, jedna braon i jedna siva selotejp traka. Predmetni stan, kako se utvrdjuje iz provedenih dokaza, nalazi se na trećem - poslednjem spratu zgrade u naznačenoj ulici. Ispred ulaznih vrata stana nalazi se hodnik sa kojeg se izlazi na zajedničku, krovnu terasu kroz prolaz koji je najbliži ulaznim vratima predmetnog stana. U navedenom&nbsp; hodniku stanari zgrade&nbsp; odlagali su nepotrebne stvari, kako to slijedi iz iskaza svjedokinja Š. i Lj.. Svjedoci pretresa, Đ. i svjedokinja Š., kao i saslušani svjedoci policijski službenici, saglasno navode da je&nbsp; dana 19.03.2010 godine izvršen pretres predmetnog stana,&nbsp; te da nije vršen pretres hodnika ispred ulaznih vrata stana, budući da se se radi o zajedničkoj prostoriji u kojoj su stanari odlagali&nbsp; nepotrebne stvari. Svjedoci A., P. i svjedokinja G.,&nbsp; naveli su da su dana 19.03.2010 godine prilikom pretresa stana, u hodniku u blizini ulaznih vrata stana, primijetili neke pakete. Svjedok A. koji je dana 19.03.2010 godine učestvovao u radnji pretresa stana a dana 22.03.2010. godine po dobijenom obavještenju, da su pronadjene predmetne stvari, došao na lice mjesta,&nbsp;&nbsp; naveo je da je dana 19.03.2010 godine prilikom pretresa stana, na 2m od ulaznih vrata stana, primjetio dva paketa otvorena sa gornje strane, preko kojih su bile nabacane stvari, te da su ovi paketi&nbsp; slični onom koji je dana 22.03.2010. godine zatekao pored kontejnera. To što&nbsp; svjedoci pretresa Đ. i Š., kao i svjedoci policijski službenici, B. i M. nijesu prilikom pretresa stana zapazili stvari u navedenom hodniku-prolazu, koji se nalazi ispred ulaznih vrata predmetnog stana, ne dovodi u sumnju vjerodostojnost iznijetih navoda svjedoka A., P. i svjedokinje G., budući da su svjedoci Đ. i svjedokinja Š. prisustvovali i pratili pretres unutrašnjih prostorija stana pa se od njih, po logici stvari ne mogu očekivati i takva zapažanja u vezi prostorija koje nijesu&nbsp; pretresane. Takodje,&nbsp; imajući uz navedeno u vidu i različitu&nbsp; subjektivnu sposobnost opažanja koja je individualna, razumljivo je da&nbsp; policijski službenici B. i M., zbog obimnosti posla i činjenice da prikom pretresa stana dana&nbsp; 19.03.2010 godine, nije provjeravana&nbsp; sadržina paketa zatečenih u hodniku,&nbsp; nijesu ni&nbsp; primjetili navedene stvari.<br>
<br>
Da je tri tri dana nakon izvršenog pretresa u neposrednoj blizini vrata navedenog stana, pronađen&nbsp; paket sa predmetnom crnom torbom, utvrđeno je iz iskaza svjedoka N. Lj., koji je kako navodi došao na poziv poznanice&nbsp; P. M., da joj pomogne da paket sa smećem, odnese do kontejnera ispred zgrade, što je i učinio. Kako su i on i M., posumnjali u&nbsp; sadržaj stvari zatečenih u paketu,&nbsp; svjedok&nbsp; Lj. je nakon što je paket ostavio pored kontejnera, o navedenom, sa svojim poznanikom V., obavijestio policiju, za koje vrijeme&nbsp; je Popović M. ostala pored kontejnera. Iz iskaza svjedoka A., utvrdjeno je da je po dolasku&nbsp; na lice mjesta, kod navedenog kontejnera&nbsp; zatekao stariju gospođu i radnika čistoće, te da je&nbsp; o okolnostima pronalaska paketa sa crnom torbom sačinio službenu zabilješku, u kojoj je konstatovano da&nbsp; su u navedenoj crnoj torbi&nbsp; nadjeni naprijed opisani ručno pravljeni zamotuljci, oblijepljeni selotejp trakama, sa sadržajem nepoznate praškaste supstance. Hemijskom analizom ustanovljeno je da 12 zamotuljaka sadrži opojnu drogu heroin ukupne mase 560,33 grama, dok se u 12 zamotuljaka nalazi smješa paracetamola i kofeina, koje supstance se ne nalaze na listi opojnih droga. Iz citiranog izvještaja o DNK analizi utvrđeno je da se na krajevima ljepljivih traka svih 18 ručno pakovanih zamotuljaka, nalazi biološki materijal Lj.Z., da se na brisu izuzetom sa metalnih djelova za povlačenje rajsfešlusa, dijelova oko rajsfešlusa, bočne ručke-trake za nošenje crne ručne torbe, u vidu glavne komponente, takodje nalazi biološki materijal optuženog Lj.Z., te&nbsp; da se optuženi Lj. ne može eliminisati kao jedan od mogućih donora biološkog materijala i na brisu izuzetom na pojedinim dijelovima u unutrašnjosti torbe.<br>
<br>
Nadalje, iz provedenih dokaza, sadržine spisa predmeta K br. 127/2010 i citirane službene zabilješke, utvrdjeno je da je zamotuljak oduzet od optuženog ličnim pretresom dana 19.03.2010 godine, istovjetno upakovan&nbsp;&nbsp; kao predmetni zamotuljci heroina pronadjeni dana 22. 03. 2010 godine, u ambalaži od plastične kese,&nbsp; obmotane braon i sivom selotejp trakom, a iste takve trake su pronađene pretresom predmetnog stana, kako to slijedi iz citiranog zapisnika o pretresu stana. Navedene činjenice dovedene u vezu sa rezultatom DNK analize, da je na navedenoj crnoj torbi i zamotuljcima pronađen biološki materijal optuženog, upućuju na nesumnjiv zaključak, da je u kritično vrijeme predmetni heroin bio u posjedu optuženog.<br>
<br>
Optuženi, ne spori da je povremeno boravio u navedenom stanu, navodeći da je četiri pet dana prije lišenja slobode došao u Podgoricu te da je svo vrijeme boravio u stanu svojih sestara, što potvrdjuje i svjedokinja D.Lj. iako nije mogla da precizira koliko je dana prije kritičnog dogadjaja optuženi boravio u stanu. Imajući u vidu pored ovih navoda odbrane optuženog, i činjenicu da je optuženi dana 19.03.2010 lišen slobode neposdedno po izlasku iz istog stana, neosnovane su tvrdnje&nbsp; svjedokinje V.&nbsp; Lj., iznijete na glavnom pretresu, da optuženi noć prije lišenja slobode nije boravio u stanu.Kako je nesumnjivo utvrdjeno da je optuženi u kritičnom periodu, do dana lišenja slobode,&nbsp; boravio u navedenom stanu, to je na osnovu prednjeg činjeničnog utvrdjenja i rezultata DNK-a nalize, nesumnjivo da je predmetni heroin držao optuženi. Nadalje,&nbsp; optuženi koji je često boravio u navedenom stanu je objektivno imao&nbsp; mogućnost&nbsp; nesmetanog pristupa i zajedničkim prostorijama zgrade a posebno prostoriji neposredno ispred ulaznih vrata stana,&nbsp; u kojoj je&nbsp; u navedenom paketu i pronadjena predmetna drogu a budući da optuženi nije očekivao da će biti lišen slobode, to je takodje&nbsp; nesmetano mogao nadzirati drogu na mjestu gdje je ostavio pa&nbsp; činjenica da je predmetna droga pronadjena ispred ulaznih vrata stana, u hodniku- prolazu, koja prostorija je zajednička i dostupna ostalim stanarima, nije od uticaja na drugačiju odluku suda. Naime, činjenica da je predmetna droga pronadjena tri dana kasnije, u vrijeme kada se optuženi nalazio u pritvoru, imajući u vidu prethodno činjenično utvrdjenje, da je na analiziranim uzorcima sa predmetnih stvari pronadjen biološki materijal optuženog, te da je optuženi u poslednjih 4-5 dana po sopstvenom kazivanju boravio u navedenom stanu,&nbsp; ne dovodi u sumnju zaključak suda, da je optuženi držao predmetnu drogu. Takodje, budući da je svjedok Lj. o pronalasku navedenog paketa obavijestio policiju, čije su službenike on i M. sačekali na licu mjesta, isključuje se mogućnost da su ovaj svjedok i P. M., koja je pronašla paket, vlasnici predmetne droge.&nbsp;<br>
<br>
U citiranom zapisniku o pretresanju stana i drugih prostorija navedeno je da se predmetni stan, pored ostalih naznačenih prostorija, sastoji i od dvije terase. Nesporno, je kako to slijedi iz odbrane optuženog i iskaza svjedokinja Lj., da je jedna od dvije navedene terase, krovna terasa zajednička i da mogu da je koriste svi stanari. Takodje je utvrdjeno da se&nbsp; na ovu terasu ne može doći direktno iz unutrašnjosti predmetnog stana već iz hodnika koji se nalazi ispred predmetnog stana.Činjenica je da na navedenoj krovnoj terasi pretresom izvršenim dana 19. 03. 2010 godine, nije pronadjen predmetni paket, kako to slijedi iz sadržine citiranog zapisnika o pretresu stana i drugih prostorija i iskaza saslušanih svjedoka, policijskih službenika. Ova činjenica, iako svjedok&nbsp; Ljubnarija, opisujući mjesto gdje je zatekao navedeni paket, navodi&nbsp; da se nalazio na krovnoj terasi zgrade, nije od uticaja na drugačiju odluku suda. Naime, svjedokinja D.Lj., je nakon izvršenog pretresa, kako i sama navodi&nbsp; da bi sredila prilaz stanu, premjestila stvari koje je zatekla&nbsp; u hodniku iz kojeg se ulazi na krovnu terasu. Kako je svjedokinja D.Lj., kako objašnjava, sredjivala prilaz stanu nakon izvršenog pretresa a prije nego što je pronadjen predmetni paket, to navedeno jasno objašnjava&nbsp; okolnosti kako se dana 22.03.2010. godine, predmetni paket zatekao na terasi, gdje ga je zatekao svjedok Lj.. Dovodeći navedeno u vezu sa činjenicom, da su svjedoci policijski službenici, A., P. i svjedokinja G.,&nbsp; prilikom vršenja pretresa strana primjetili pakete u hodniku ispred stana&nbsp; koje nijesu pregledali, te da je u jednom od tih paketa&nbsp; dana 22.03.2010. godine pronadjena predmetna droga upakovana u zamotuljke na kojima je pronadjen biološki materijal optuženog, to nema sumnje da su provedenim dokazima potkrijepljeni navodi optužbe, da je&nbsp; optuženi držao predmetnu drogu. Nadalje, kako se navedeni hodnik nalazi neposredno ispred ulaznih vrata stana, iz kojeg je optuženi&nbsp; dana 19.03. 2010 godine izašao, nakon čega je&nbsp; lišen slobode, to je nesumnjivo da je optuženi u kritičnom periodu boravio upravo u ovom stanu i neovlašćeno&nbsp; držao predmetnu drogu. Imajući u vidu da pretresom stana nije pronadjena predmetna droga, te da su u vrijeme pretresa navedeni policijski službenici primjetili ispred ulaznih vrata stana navedene pakete, te da je dana 22.03. 2010 godine, u jednom od tih paketa na opisan način pronadjena predmetna droga, to navedeno upućuje na osnovanost zaključka suda, da je optuženi&nbsp;&nbsp; predmetnu drogu, neposredno prije lišenja slobode iznio ispred ulaznih vrata stana, a kako očigledno nije očekivao da će biti lišen slobode, to je bio spriječen da realizuje namjeru stavljanja u promet predmetnog heroina.<br>
&nbsp;<br>
Optuženi je u kritičnom periodu držao predmetnu drogu radi prodaje, a što je utvrđeno provedenim dokazima. Naime, u zakonito provedenoj proceduri pronadjena je naprijed navedena količina opisane praškaste materije, za koju je&nbsp; citiranim vještačenjem utvrdjeno da se radi o opojnoj drogi- heroinu.Nadalje, imajući u vidu količinu i način pakovanja predmetnog heroina razmjerenog u 12&nbsp; zamotuljaka koji su označeni selotejp trakom iste boje, te dovodeći u vezu okolnosti kritičnog&nbsp; dogadjaja od 19.03.2010 godine kada je ličnim pretresom optuženog pronadjen, u odnosu na opisanu ambalažu, istovjetan zamotuljak heroina, sa okolnostima pronalaska predmetnog heroina ispred ulaznih vrata navedenog stana dana 22.03.2010, sve navedeno upućuje na zaključak da je optuženi pripremio predmetni heron u svrhu prometovanja tj.prodaje.Kod ovakvog utvrdjenja i činjenice, koju ne spori ni optuženi, da je nezaposlen već duži niz&nbsp; godina, da nema stalnih prihoda, nesumnjivo se utvrdjuje, da je optuženi na način opisan u izreci presude, držao radi prodaje predmetnu opojnu drogu heroin, pri čemu je to radio neovlašćeno. Naime, Zakonom o proizvodnji i prometu opojnih droga članom 4,5 i 7 zabranjena je proizvodnja, prerada i promet opojnih droga a Rješenjem o utvrdjivanju opojnih droga Sl.SRJ br.44/02 pod rednim brojem 231 heroin je označen kao opojna droga.Shodno navedenom, nesumnjivo je da je optuženi postupao umišljajno, budući da je bio svjestan da se radi o supstanci proglašenoj za opojnu drogu, te bio svjestan da&nbsp; neovlašćeno drži predmetni heroin.<br>
<br>
Prigovor branioca, da ovlašćeni službenici policije o okolnostima pronalaska predmetnog paketa u kojem se nalazila torba sa opojnom drogom, nijesu sačinili zapisnik o pretresanju, niti su imali naredbu za pretres izdatu od strane istražnog sudije, sud je odbacio kao neosnovan. Naime, ovlašćeni službenici policije&nbsp; dana 22.03.2010 godine, kako je to utvrđeno iz sadržine citirane službene zabilješke i iskaza svjedoka A.,&nbsp; nijesu vršili pretres stana i drugih prostorija, već su postupajući po obavještenju, da je sumnjivi paket sa torbom pronadjen ispred stana u kojem je boravio optuženi a zatim odložen pored kontejnera ispred zgrade, o okolnostima pronalaska ovih stvari sačinili službenu zabilješku, fotografisali lice mjesta, a sumnjivi materijal izuzeli, te o svemu navedenom obavijestili nadležnog tužioca pa im za ove radnje nije bila neophodna naredba istražnog sudije. Činjenica je da su ovlašćeni policijski službenici izuzeti materijal&nbsp; uputili Forenzičkom centru Danilovgrad radi DNK-a analize bez naredbe suda, koja naredba nije izdata ni na zahtjev postupajućeg&nbsp; tužioca, budući da je krivično vijeće ovog suda, usvojilo neslaganje istražnog sudije sa zahtjevom tužioca, da se naredi traženo vještačenje, kako se utvrdjuje iz označenih spisa Krivičnog vijeća ovog suda. Kako je lice mjesta od momenta pronalaska do izuzimanja navedenih stvari bilo obezbjedjeno prisustvom policijskih službenika, te budući da je naredbom sudećeg vijeća na glavnom pretresu naredjeno&nbsp; vještačenje,&nbsp; vršenjem&nbsp; DNK-a analize&nbsp; uzoraka&nbsp; zatečenih na licu mjesta i biološkog materijala uzetog od optuženog, od strane od suda angažovanog vještaka medicinske struke dr Dragane Čukić, koje vještačenje je povjereno&nbsp; Forenzičkom centru Danilovgrad, gdje su u propisanim i adekvatnim uslovima već bili pohranjeni uzorci biološkog materijala izuzetog sa predmeta zatečenih na licu mjesta, to se rezultati dobijen citiranim izvještajem o DNK-a analizi, imajući u vidu zakonitost procedure izuzimanja&nbsp; predmetnog materijala i naredjenog&nbsp; vještačenja od strane suda, kao i stručnost uradjenog izvještaja, ne mogu dovoditi u pitanje.<br>
<br>
Uvidom u spise predmeta Višeg suda u Podgorici K.br. 127/10, utvrdjeno je da je protiv optuženog Lj.Z. vodjen krivični postupak, a po optužnici VDT-a u Podgorici Kt.br. 60/10 od 22.04.2010. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ-a, zato što je dana 19.03.2010. godine u Podgorici, neovlašćeno radi prodje držao 49,83 grama heroina, koja opojna droga je bila namijenjena daljoj prodaji, a koju su ovlašćeni službenici PJ Podgorica, ličnim pretresom optuženog pronašli i oduzeli, za koje krivično djelo je optuženi oglašen krivim presudom K.br. 127/10 od 27.09.2010. godine i osudjen na kaznu zatvora u trajanju od tri godine, a koja presuda je postala pravosnažna 13.12.2010. godine.<br>
<br>
Iz naprijed navedenog nesumnjivo proizilazi da je kod optuženog pronadjeno i od istog oduzeto 49,83 grama heroina, koji je bio upakovan u zamotuljku od plastične kese, obmotane braon i sivom selotejp trakom. Na istovjetan način su bili zapakovni i zamotuljci heroina u ukupnoj količini od 560,33 grama, koji su bili pronadjeni pored stana optuženog dana 22.03.2010. godine, odnosno isti su se nalazi u ambalaži plastične kese, obmotane braon i sivom selotep trakom, a iste takve trake su bile pronadjene i prilikom pretresa stana optuženog, pa se može zaključiti da se radi o istoj opojnoj drogi, koja je bila u posjedu optuženog&nbsp; i koju je isti prethodno držao u svom stanu, od koje količine je optuženi kod sebe držao 49,83 grama, dok se preostali dio ove opojne droge u količini od 560,33 grama, nalazio u blizini ulaznih vrata stana u kojem je boravio optuženi.<br>
<br>
Imajući u vidu prethodno utvrdjenu činjenicu, da se u oba slučaja radilo o držanju jedne iste opojne droge i to držanja opojne droge u stanu-pored ulaznih vrata, i držanje te iste opojne droge kod sebe (što predstavlja radnju izvršenja krivičnog djela izreke pravosnažne presude K.br.127/10), to je očigledno da u oba slučaja ova opojna droga potiče od jedne iste količine, pa se u konkretnom slučaju radi o jednom produženom krivičnom djelu&nbsp; neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika, kao obliku prividnog realnog sticaja krivičnih djela,odnosno da je optuženi sa više – dvije radnje počinio jedno produženo krivično djelo, pri čemu su ispunjeni uslovi propisani čl. 49 st. 1 KZ-a, kada je u pitanju produženo krivično djelo, jer je optuženi, kako je to nesumnjivo utvrdjeno, kod sebe držao opojnu drogu heroin u količini 49,83 grama, za koju je pravosnažno osudjen presudom K.br.127/10, a koja droga potiče od one količine koju je držao u svom stanu a koja je pronadjena u blizini istog (560,33 grama), što znači da se u konkretnom slučaju radilo o istim djelima– radnjama, koje imaju vremensku povezanost, a koje se ogleda u tome da su preduzete u kratkom vremenskom periodu i u kontinuitetu i to od početka marta do 19.03.2010. godine, da postoji istovrsnost predmeta djela–opojna droga heroin, jedinstvo&nbsp; mjesta i prostora&nbsp; izvršenja djela, koje se ogleda u tome da je djelo izvršeno na teritoriji Opštine Podgorica i da je opojna droga prethodno držana u stanu kod optuženog od koje je jedan dio pronadjen kod istog, a drugi u blizini ulaznih vrata, kao i jedinstvo umišljaja optuženog da kod sebe i u svom stanu, radi dalje prodaje, neovlašćeno drži opojnu drogu heroin.<br>
<br>
Iz sadržine spisa ovog predmeta, te uvidom u spise predmeta K.br. 127/10, proizilazi da su u odnosu na oba krivična djela-radnje optuženog, vodjeni istovremeni postupci pred prvostepenim sudom, od kojih je postupak vođen pod oznakom K,br.127/10 pravosnažno okončan dana 13.12.2010.god.<br>
<br>
Radnje koje je kritičnom prilikom preduzeo optuženi predstavljaju produženo krivično djelo nevlašćena proizvodnja, držanje i stavljanje u promet opojnih droga iz čl.300.st.1. KZ-a, a što čini prividni realni sticaj krivičnih djela, pa kako primjena odredbe čl.47.st.7 sada važećeg Krivičnog zakonika nije moguća, jer se ova odredba nije primjenjivala u vrijeme kada su preduzete obije radnje, kod činjenice da je optuženi Lj.Z. presudom K.br. 127/10, pravosnažno osudjen za neovlašćeno držanje dijela jedne iste opojne droge, tj. da je kod sebe neovlašćeno radi prodaje držao 49,83 grama heroina, a koja opojna droga potiče od količine 560,33 grama, koju je optuženi držao u stanu, a koja je pronađena pored istog, a što se optuženom stavlja na teret optužnicom VDT-a u Podgorici Kt.br.94/10 od 09.07.2010. godine, jasno je da se u konkretnom slučaju radi o već presudjenoj stvari .<br>
<br>
Shodno odredbama&nbsp; Krivičnog zakonika koji je važio u vrijeme izvršenja krivičnog djela, kada je u pitanju produženo krivično djelo, isto se smatra “res iudicata”-presuđena stvar u cjelini, tako da obuhvata i djela – činjenice koje nijesu bile poznate (u konkretnom slučaju jesu jer su vođeni istovremeni postupci), a koja čine cjelinu, i koje su trebale da udju u njegov sastav, da se za njih znalo prije pravosnažnosti presude (u konkretnom slučaju ove činjenice su bile poznate), a što proizilazi i iz odredbe čl.&nbsp; 6 Zakonika o krivičnom postupku, u kojoj je preuzet ustavni princip zabrane ponovnog sudjenja poslije pravosnažnosti presude, i čl. 4 Protokola br 7 Evropske konvencije o ljudskim pravima, sa kojih razloga je shodno odredbi čl. 372.tač.2 Zakonika o krivičnom postupku (ZKP-a), u odnosu na optuženog Lj.Z., optužba odbijena.<br>
<br>
Troškovi krivičnog postupka padaju na teret budžetskih sredstva suda, shodno odredbi čl. 230 st.1 ZKP-a.<br>
<br>
Na osnovu izloženog, a shodno odredbi čl. 372 tač.2 ZKP-a, odučeno je kao u izreci presude.<br>
<br>
<div style="text-align: center">
	VIŠI SUD U PODGORICI<br>
	Dana, 13.09.2012. godine</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J&nbsp; A<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vesna Moštrokol s.r.<br>
<br>
<br>
<br>
PRAVNA POUKA:Protiv ove presude dozvoljena je žalba Apelacionom sudu Crne Gore u roku od 15 dana od dana prijema pismenog otpravka iste, a preko ovog suda.<br>
<br>
<br>
Tačnost otpravka ovjerava namještenik suda<br>
Anka Raković<br>

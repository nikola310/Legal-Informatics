<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>
<span>                                                                                                                  </span><span class="span1">K.br.21/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima,  kao prvostepeni krivični sud po sudiji  Ljiljani Popović, uz sudjelovanje zapisničara Krvavac Mirjane, u krivičnom predmetu  protiv optuženih G.R. iz P. i M. B.,Ž. R. i L. S.  svi iz  P., zbog krivičnog djela zloupotreba službenog  položaja iz čl.416 st.1 Krivičnog  zakonika Crne Gore, krivičnog djela nesavjestan rad u službi iz čl.417st.1 i 2Krivičnog zakonika Crne Gore, krivičnog djela pronevjera iz čl.420 st.1 Krivičnog zakonika Crne Gore i krivičnog djela povreda ravnopravnosti iz čl.159 st.1 Krivičnog zakonika Crne Gore a po tužbi oštećenog kao tužioca B. B. iz P. od 16.07.2015.godine, nakon održanog glavnog i javnog pretresa, u prisustvu oštećenog kao tužioca B. B. a u odsustvu optuženih G. R., M. B., Ž. R.i L. S., dana 26.10.2016. godine donio je i javno objavio </span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi G. R. JMBG ... </span><span>od oca R. i majke N. rođene Ć., rođen u P. dana .....godine sa prebivalištem u Pljevljima ul. Nj. br. ..., državljanin Crne Gore, oženjen, otac dvoje punoljetno djece, pismen, završio pravni fakultet, zaposlen u Fond PIO CG, govori crnogorskim jezikom, srednjeg imovnog stanja, neosuđivan. </span>
</p>
<p>&nbsp;</p>
<p>
<span class="span1">Optužena M. rođ. V. B.JMBG ...  </span><span>od oca Z. i majke V. rođene Š., rođena u P.dana ....godine sa prebivalištem u P. ul. V. V. br. ..., državljanka Crne Gore, udata, majka troje punoljetno djece, zaposlena u Ministarstvu rada i socijalnog staranja Crne Gore, pismena, završila pravni fakultet, govori crnogorskim jezikom, srednjeg imovnog stanja, neosuđivana. </span>
</p>
<p>
<span class="span1"></span>
</p>
<p>
<span class="span1">Optuženi Ž. R. JMBG ... </span><span>od oca L. i majke S. rođene Š., rođen u selu N., opština Ž. dana ....godine sa prebivalištem u P. ul. Gavra V. ..., državljanin Crne Gore, oženjen, otac troje djece, pismen, završio ekonomski fakultet-doktor ekonomskih nauka, zaposlen u Vladi Crne Gore, govori crnogorskim jezikom, živi od rada, neosuđivan i </span><span class="span1">    </span><span> </span><span class="span1"> </span>
</p>
<p>&nbsp;</p>
<p>
<span class="span1">Optužena L. rođ. J. S. JMBG ...</span><span> od oca S. i majke D. rođene T., rođena u P.dana ....godine sa prebivalištem u P., ul. Đ. M.-R. kule ..., udata, majka troje punoljetno djece, pismena, završila pravni fakultet</span><span class="span1">, </span><span>zaposlena u Fondu PIO CG, govori crnogorskim jezikom, srednjeg imovnog stanja, neosuđivana.  </span><span class="span1"> </span>
</p>
<p>&nbsp;</p>
<p>&nbsp;</p>
<p>
<span class="span1">Na osnovu čl.373 st.1 tačka 2 ZKP-a</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSLOBAĐAJU SE OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span class="span1">Da su</span><span> :</span>
</p>
<p>&nbsp;</p>
<p>
<span class="span1">I</span><span>. Iskoristili svoj službeni položaj na način što su oštećenom kao tužiocu punih jedanaest godina držali predmet u svojim ladicama, tako šikanirali tužioca-pravo na vojno penzionisanje kao i ostalih kolega koji su to ostvarili i pribavljali korist institucijama čiji su rukovodioci a na štetu tužioca nanijeviši materijalnu štetu tužiocu i njegovoj porodici punih jedanaest godina, </span>
</p>
<p>&nbsp;</p>
<p>
<span>čime bi izvršili  krivično djelo zloupotreba službenog položaja iz čl.416 st.1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">II.</span><span> Vršenjem svoje službene dužnosti, propuštanjem u obavljanju svoje dužnosti jedanaest godina držali predmet tužioca i nisu ga regulisali i očigledno nesavjesno postupili u vršenju službe i bili svjesni da usljed toga može nastupiti teška povreda prava drugome i imovinska šteta koja prelazi 30.000,00 €,</span>
</p>
<p>&nbsp;</p>
<p>
<span>čime bi izvršili  krivično djelo nesavjestan rad u službi iz čl.417 st.1 i 2 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">III.</span><span> Bacili tužioca u socijalno robstvo i njegovu porodicu napravili socijalnim slučajevima, sumnja tužilac zbog nacionalne ili etničke pripadnosti i razlika u pogledu političkog ubjeđenja i nijesu htjeli punih jedanaest godina da regulišu sredstva za život je regulisanje vojnog penzionisanja a kod njih je bio predmet koji ni dan danas nije riješen, -</span>
</p>
<p>&nbsp;</p>
<p>
<span>čime bi izvršili  krivično djelo povreda ravnopravnosti iz čl.159 st.1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">IV.</span><span> Svojim propustima nanijeli štetu tužiocu i njegovoj porodici i tako su prihodovali novčana sredstva oštećenog od njegove penzije, nesavjesno postupili i oštetili mu prava, pribavljali protivpravnu imovinsku korist prisvajajući njegovu penziju jedanaest godina u iznosu koja prelazi 30.000,00 €,</span>
</p>
<p>&nbsp;</p>
<p>
<span>čime bi izvršili  krivično djelo pronevjera iz čl.420 st.1 Krivičnog zakonika Crne Gore,</span>
</p>
<p>&nbsp;</p>
<p>
<span>jer u postupku nije dokazano da su optuženi  izvršili krivična djela koja im se stavljaju na teret.</span>
</p>
<p>&nbsp;</p>
<p>
<span>Troškovi krivičnog postupka  padaju na teret budžetskih sredstava.</span>
</p>
<p>
<span> </span>
</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Oštećeni kao tužilac B. B. iz P. podnio je ovom sudu dana 16.07.2015.godine privatnu tužbu- optužni predlog protiv optuženih G. R. iz P. i M. B.,Ž. R. i L. S. svi iz P., zbog krivičnog djela zloupotreba službenog  položaja iz čl.416 st.1 Krivičnog  zakonika Crne Gore, krivičnog djela nesavjestan rad u službi iz čl.417 st.1 i 2 Krivičnog zakonika Crne Gore,krivičnog djela pronevjera iz čl.420 st.1 Krivičnog zakonika Crne Gore i krivičnog djela povreda ravnopravnosti iz čl.159 st.1 Krivičnog zakonika Crne Gore.</span>
</p>
<p>&nbsp;</p>
<p>
<span>  U smislu čl.451  i čl.204 st.4 ZKP-a sud je naložio  oštećenom kao tužiocu  da  u zakonskom roku od 8.dana otkloni nedostatke optužnog  akta i oštećeni kao tužilac je dana  21.09.2015.godine podnio podnesak o ispravljanju  navedenih nedostataka. </span>
</p>
<p>&nbsp;</p>
<p>
<span>Sud je pribavio spise predmeta ODT Pljevlja Ktr.br.314/14 iz kojih je utvrdjeno  da je B. B.iz P.  Osnovnom državnom tužilaštvu u  Pljevljima dana  18.12.2014. godine  podnio krivičnu prijavu protiv G. R. iz P. i M. B.,Ž. R. i L. S. svi iz  P., zbog krivičnog djela zloupotreba službenog  položaja iz čl.416 st.1 Krivičnog  zakonika Crne Gore, krivičnog djela  nesavjestan rad u službi iz čl.417 st.1 i 2 Krivičnog zakonika Crne Gore,krivičnog djela pronevjera iz čl.420 st.1 Krivičnog zakonika Crne Gore i krivičnog djela povreda ravnopravnosti iz čl.159 st.1 Krivičnog zakonika Crne Gore  kao i da je  Osnovno državno tužilaštvo u Pljevljima dana  10.06.2015.godine donijelo rješenje Kt.br.314/14 kojim je odbacilo krivičnu prijavu  B. B. od 18.12.2014.godine protiv G. R. iz P. i M.B.,Ž. R. i L.S. svi iz P.,zbog krivičnog djela zloupotreba službenog  položaja iz čl.416 st.1Krivičnog zakonika Crne Gore, krivičnog djela  nesavjestan rad u službi iz čl.417 st.1 i 2 Krivičnog zakonika Crne Gore,krivičnog djela pronevjera iz čl.420 st.1 Krivičnog zakonika Crne Gore i krivičnog djela povreda ravnopravnosti iz čl.159 st.1 Krivičnog zakonika Crne Gore koje rješenje je B. B. primio dana 24.06.2015.godine i na osnovu kog rješenja je dana  16.07.2015.godine  podnio optužni predlog koji je naslovio kao privatnu tužbu protiv G. R. iz P. i M.B.,Ž. R. i  L. S.  za navedena krivična djela. </span>
</p>
<p>&nbsp;</p>
<p>
<span>U završnoj riječi na glavnom pretresu oštećeni kao tužilac B. B. je predložio da sud optužene oglasi krivim i osudi po zakonu za izvršena krivična djela koja im je stavio na teret optužnim predlogom od 16.07.2015.godine navodeći da je izvedenim dokazima utvrđeno da su svi optuženi počinili krivična djela koja im je stavio na teret. </span>
</p>
<p>&nbsp;</p>
<p>
<span>Optuženi G.R. u svojoj odbrani datoj na glavnom pretresu ne priznajući izvršenje krivičnih djela ni svoju krivicu navodeći da je u Fondu PIO CG PJ P. zaposlen od 1988.godine, da je do 2010.godine radio na poslovima stručnog savjetnika za sprovođenje penzijskog i invalidskog osiguranja a od 2010.godine na poslovima načelnika. Sa predmetom B. B. upoznat je od njegovog podnošenja zahtjeva za priznanje prava na starosnu penziju iz 2004.godine i povodom tog zahtjeva područno odelenje Fonda PIO  P. je donijelo zaključak o odbacivanju zahtjeva za priznavanje prava na starosnu penziju zbog nenadležnosti, taj zaključak je donijet misli 2004.godine i donijet je takav iz razloga što se radilo o vojnom osiguraniku za koji nije bio nadležan Fond PIO CG već Vojni fond SRJ. Dalje je kazao da misli da je Vojni fond SRJ taj zaključak o nenadležnosti vratio sa objašnjenjem da se neradi o vojnom osiguraniku. Fond PIO PJ P. donio je više zaključaka o oglašavanju nenadležnim iz razloga što se  radilo o stažu osiguranja ostvarenom u Republici H. i upravo iz tih razloga je za postupanje i bila nadležna jedinica INO Osiguranja Fonda PIO u P . Kao Područna jedinica tražili  su i dobili neprecizne podatke o stažu osiguranja i ostvarenim zaradama B. B. od Ministarstva odbrane CG pa su onda tražili i ispravku i dobili i podatke unijeli u bazu podataka matične evidencije a što se tiče staža osiguranja ostvarenog u H. za to je nadležno INO Osiguranje.Nakon unijetih ispravljenih podataka dostavljenih od strane Ministarstva </span><span>odbrane Fond PIO PJ P. je spise predmeta dostavio nadležnom organu za INO Osiguranje gdje se i sada nalaze jer PJ P. nije mogla donijeti rješenje o priznavanju prava na starosnu penziju zbog nenadležnosti jer se radi o inostranom stažu osiguranja a sa stažom osiguranja ostvarenim u Crnoj Gori B. nije mogao steći pravo na starosnu penziju.U međuvremenu donijeto je rješenje o penziji ali je iz nekih razloga INO Osiguranja to rješenje poništeno.Optuženi Gačević je dalje kazao da je tačno da je nakon što je Vojni fond SRJ oglasio se nenadležnim za odlučivanje po zahtjevu B. iz 2004.godine, B. Fondu PIO PJ P.podnio zahtjev za ostvarivanje starosne penzije 2006.godine i taj njegov zahtjev je odbačen iz razloga nenadležnosti zbog inostranog staža koji nije u nadležnosti Područne jedinice P .Sjeća se da je jednim rješenjem odbijen B. zahtjev zbog neispunjenja uslova, bilo je tu žalbi, presuda Upravnog suda, ali je suština u tome da zbog inostranog staža koji je ostvaren u H. Područna jedinica P. nije nadležna za odlučivanje po zahtjevu B. i zna da su nekoliko puta odbacivali zahtjev zbog nenadležnosti i spise predmeta ustupali INO Osiguranju kao nadležnom organu a oni im to vraćali 2-3 puta i što se tiče zahtjeva oštećenog za ostvarivanje starosne penzije u svemu je postupao u skladu sa važećim zakonskim propisima i u okviru svojih službenih ovlašćenja. Po predmetu se uvijek postupalo, za vojen osiguranike do 2007.godine postojao je Vojni fond na nivou SRJ a od 01.07.2007.godine Fond PIO Preuzima vojne penzionere koji su ostali da žive na teritoriji Crne Gore kao i vojne osiguranike koji su i dalje radili kod Vojske Crne Gore. </span>
</p>
<p>&nbsp;</p>
<p>
<span>Optužena M. B. u odbrani datoj na glavnom pretresu ne priznajući izvršenje krivičnih djela ni svoju krivicu navela je da već 30 godina radi na poslovima sprovođenja zakona o penzijsko invalidskom osiguranju, da je prvih 10 godina radila u Fondu PIO PJ P. na poslovima upravnog postupka i matične evidencije a ostalih 20 godina radi u drugostepenom upravnom postupku pri Ministarstvu rada i socijalnog staranja primjenjujući propise zakona o PIO.Shodno zakonu o državnim službenicima i namje-štenicima svoje poslove obavlja na osnovu Ustava, Zakona i drugih propisa i opštih akata pridržavajući se etičkog kodeksa državnih službenika i namještenika kao i da je čl. 8 Zakona o PIO propisano je da se prava iz PIO stiču, ostvaruju i koriste samo pod uslovima i na način utvrđen navedenim zakonom i nemogu se regulisati drugim propisima. U postupku po žalbi taj organ čiji je ona načelnik je savjesno cijenio kompletne spise predmeta B. B.kao i podnijete žalbe i shodo utvrđenom činjeničnom stanju poštujući odredbe Zakona o PIO i pravila postupka propisana Zakonom o upravnom postupku donosio odgovarajuće odluke koje se shodno Zakonu o upravnom sporu mogu osporavati tužbom. O zakonitosti odluka ovog organa odlučuje Upravni odnosno Vrhodni sud Crne Gore. Što se tiče krivične odgovornosti nje kao donosioca rješenja u drugostepenom postupku smatra da ista ne postoji budući da svoj posao obavlja savjesno u svim predmetima pa i u predmetu oštećenog kao tužioca koga lično ne poznaje niti ima bilo koji razlog da prilikom rješavanja njegovog predmeta postupa nezakonito. U drugostepenom postupku po žalbi je veliki broj predmeta a mali broj izvršilaca tako da je fizički nemoguće postići ažurnost u radu a kako su prvostepena rješenja bila zahvaćena bitnim povredama nije moglaista preinačiti već samo vratiti prvostepenom organu na ponovno odlučivanje što su dužni po službenoj dužnosti bez obzira na to da li je stranka to u žalbi iznijela.          </span>
</p>
<p>&nbsp;</p>
<p>
<span>Optuženi Ž. R. u svojoj odbrani na glavnom pretresu ne priznajući izvršenje krivičnih djela ni svoju krivicu kazao je da je bi direktor Fonda PIO CG oko 7 godina, misli da je na to mjesto došao 2003.godine a prestao da radi u Fondu PIO CG 2010.godine kada je prešao na radno mjesto guvernera Centralne banke Crne Gore. Predmet B. B. mu nije poznat i da je B. B. bio vojni osiguranik poznato mu je tek iz optužnog predloga koji je dobio od suda. Dalje je naveo da direktor Fonda PIO CG ne odlučuje o zahtjevima za penzije, ne odlučuje o pojedinačnim zahtjevima već delegira ovlašćenja na pojedine filijale i sektore i do </span><span>15.08.2007.godine svi vojni osiguranici sa teritorija svih bivših republika bivše Jugoslavije su doprinose uplaćivali Vojnom fondu u B . Kazao je da ako je potpisao neki akt po zahtjevu oštećenog kao tužioca to je akt koji je pripremila nadležna služba Fonda PIO a on kao direktor to prihvatio kao tačnim podatkom i kao direktor potpisivao jer je ovlašćen da to potpiše. Spisi predmeta po zahtjevu B. B. za penziju nikada nisu bili kod njega i on nikakav ni zaključak ni rješenje po tom njegovom zahtjevu nije donio a ako su donošena, donošena su od strane  stručnih službi Republičkog Fonda PIO, područih jedinica i Ministarstva rada i socijalnog staranja. Vrhovni sud Crne Gore je svojom presudom br. 44/2009 od 11.05.2009.godine odbio tužbu B. B. kao neosnovanu a kojom je tražio da se preispita presuda Uprvnog suda UP.br. 1157/2008 od 26.09.2009.godine. Fond PIO je napustio 2010.godine i prešao u Centralnu banku Crne Gore a B. B. je novi zahtjev za priznavanje prava na penziju podnio 11.06.2012.godine, dvije godina nakon što je on prestao biti direktor Fonda PIO CG. Optuženi Ž.je dalje u svojoj odbrani naveo da mu nije poznat zahtjev oštećenog kao tužioca za ostvarivanje prava na starosnu penziju iz 2006.godine jer je u to vrijeme bilo hiljadama zahtjeva vojnih penzionera a i nije obaveza niti posao direktora Fonda PIO CG da zna za zahtjeve osiguranika za priznavanje odnosno ostvarivanje bilo koje penzije. Nije mu poznat ugovor između SRJ i Republike Crne Gore da je obveza Crne Gore da plati doprinose svim vojnim licima koja ostaju u Republici Crnoj Gori, poznato mu je samo da je nadležni fond za sve vojne osiguranike bio nadležan Vojni fond u B. gdje su vojni osiguranici plaćali svoje osiguranje. Nije mu poznato da je INO Osiguranje dana 03.05.2007.godine poslalo predmet B. B. Vojnom fondu u B. ali mu je poznato da INO odelenje radi u uslovima međunarodne saradnje, u konkretnom u uslovima kada je B. plaćao doprinose B. i vjerovatno se provjeravala uplata doprinosa od strane B. Vojnom fondu. Crna Gora nije imala formalnu obavezu preuzimanja vojnih osiguranika i penzionera do donošenja Zakona o izmjenama i dopunama zakona o PIO koji je stupio na snagu 15.08.2007.godine. Direktor Republičkog fonda PIO nemože i nema ovlašćenja da odlučuje o pojedinačnim zahtjevima za ostvarivanje prava na bilo koju penziju već su ta ovlašćenja data stručnim službama i filijalama.   </span>
</p>
<p>&nbsp;</p>
<p>
<span>Optužena L. S. u svojoj odbrani, ne priznajući izvršenje krivičnih djela ni svoju krivicu na glavnom pretresu je istakla da je zaposlena u Fondu PIO i radi na poslovima načelnika odsijeka za sprovođenje Inostranog osiguranja na kojim poslovima je od 1998.godine kao i da je upoznata sa predmetom B. B . Kazala je da je dana 04.03.2015.godine ustupljen predmet B. B. iz Fonda PIO PJ P. odelenju INO Osiguranja obzirom da je B. radio u H. i imao ostvaren staž u Hrvatskoj i obzirom da se odelenje za INO Osiguranje bavi tj. donosi rješenja primjenom sporazuma o sodijalnom osiguranju sklopljenim sa 25 država a jedna od njih je i H. tako da je predmet B. B. ustupljen njenom sektoru kao nadležnom organu. Odelenje je pribavilo potvrdu staža za B. iz H. obzirom da B. ima staž osiguranja i u Crnoj Gori i u H. i staž iz H. mu je bio uslov za ostvarivanje prava na srazmjernu starosnu penziju u Crnoj Gori i dana 13.03.2015.godine njen sektor je donio rješenje kojim se odbija zahtjev B. za priznanje prava na starosnu penziju kao neosnovan sa obrazloženjem da nije ispunio uslove iz čl. 17 i 197 Zakona PIO kojim je propisano da osiguranik muškarac u 2006.godini pošto je on zahtjev podnio 2006.godine stiče pravo na starosnu penziju sa navršenih 40 godina staža osiguranja bez obzira na godine života ili sa navršenih 65.godina života i 15.godina penzijskog staža ili sa navršenih 61.godinu i 6 mjeseci života i 18.godina i 6 mjeseci penzijskog staža. Kako B. nije ispunjavao nijedan od navedenih uslova zahtjev za priznavanje prava je odbijen kao neosnovan pa je B. izjavio žalbu na ovo rješenje Ministarstvu rada i socijalnog staranja koje dana 09.06.2015.godine donosi rješenje kojim se poništava rješenje od 13.03.2015.godine i predmet vraća na ponovni postupak i odlučivanje sa obrazloženjem da zapisnik od 14.10.2014.godine koji je sačinjen u PJ P. da se nevidi da li je žalitelj upoznat sa dokazima na kojima se to rješenje zasniva i da li mu je data mogućnost da </span><span>se o njima izjasni. Optužena je dalje kazala da dana 02.07.2015.godine INO Odelenje donosi rješenje kojim ponovo odbija zahtjev B. za ostvarivanje starosne penzije kao neosnovan i B. je omogućeno da na usmenoj raspravi dopuni svoj zahtjev od 18.07.2006.godine i on je u tom slučaju izvršio dopunu zahtjeva i tražio da mu se prizna pravo kao profesionalnom vojnom licu u smislu čl. 197 Zakona PIO i zahtjev B. je odbijen kao neosnovan i ovo odelenje nije uvažilo zahtjev B. iznesen na usmenoj raspravi da mu se prizna pravo na penziju kao profesionalnom licu od 31.12.2008.godine iz razloga što takva pravna norma nije postojala u momentu podnošenja zahtjeva za penziju kao ni u momentu donošenja odluke tj. na dan 02.07.2015.godine. Odredba čl. 197 b Zakona o izmjenama i dopunama zakona PIO stupila je na snagu 31.12.2008.godine i važila ograničeno do 31.12.2012.godine. Dana 02.09.2015.godine po žalbi B. Ministarstvo rada i socijalnog staranja ponovo poništava rješenje INO Osiguranja od 02.07.2015.godine i predmet vraća na ponovni prvostepeni postupak i odlučivanje. Do 2015.godine nije donijela ni jedno rješenje u predmetu B. B. niti je odsijek za Inostrano osiguranje čiji je ona načelnik donosio rješenja u predmetu B. B . Njenom odelenju predmet je ustupljen od PJ Pljevlja 04.03.2015.godine i od tada odsijek za INO Osiguranje postupa u ovom predmetu i sva rješenja koja je njen sektor donio donio je zakonito po važećim zakonskim propisima PIO i konvenciji o socijalnom osiguranju zaključeno između Crne Gore i Republike H . Načelnik INO Osiguranja je od 1998.godine a 2007.godine je najvjerovatnije po zahtjevu B. proslijedila zahtjev nadležnom organu ali se sada nemože toga sjetiti. </span>
</p>
<p>&nbsp;</p>
<p>
<span>Glavni pretres shodno čl. 457 ZKP-a održan je u odsustvu uredno pozvanih optuženih G.R., M. B., Ž.R. i L. S . </span>
</p>
<p>
<span class="span1"></span><span> </span><span>  </span>
</p>
<p>
<span>U dokaznom  postupku sud je saslušao u svojstvu svjedoka oštećenog kao tužioca B. B., izvršio uvid u rješenje Ministarstva zdravlja, rada i socijalnog staranja br. 060213-2529 od 18.06.2008.godine,izvršio uvid u zaključak RF PIO PO P. br.13-2529/4 od 01.09.2008.godine, pročitao rješenje Ministarstva rada i socijalnog staranja br. 0402-02-13-269/10 od 06.03.2014.godine, pročitao zaključak Fonda PIO CG PO P. br. 02-132-69/13 od 20.10.2014.godine, pročitao rješenje Ministarstva rada i socijalnog staranja br. 0402-02-13269/14 od 02.02.2015.godine, pročitao rješenje Ministarstva rada i socijalnog staranja br. 0402-22-9678/17 od 09.06.2015.godine, pročitao akt RF PIO RCG br. 01-2577/2 od 08.04.2008.godine i br. 2007-198 od 03.05.2007.godine, pročitao rješenje Ministarstva zdravlja, rada i socijalnog staranja br. 0602-13-2529 od 18.06.2008.godine,  pročitao presude Upravnog suda Crne Gore U.br. 1157/2008 od 26.01.2009.godine i br. U.br. 5/2013 od 12.09.2013.godine, izvršio uvid u zaključak Fonda PIO PJ P. br. 02-13269/9 od 25.11.2013.godine, pročitao rješenje Upravnog suda Crne Gore U.br. 2793/13 od 21.02.2014.godine, izvršio  uvid u rješenje Ministarstva zdravlja, rada i socijalnog staranja br. 0602-13-2529 od 18.06.2008.godine, izvršio uvid u zaključak Fonda PIO PJ P. br. 02-13653/15 od 04.03.2015.godine, pročitao akt Ministarstva spoljnjih poslova-odsijek za vojnu obavezu B. br. 10049/227 od 31.01.2007.godine, pročitao akt Ministarstva odbrane Crne Gore br. 80602-3049/13-SL od 09.12.2014.godine, izvršio uvid u spise ODT Pljevlja Kt.br. 314/14, izvršio uvid u akte FR PIO-Invalidsko osiguranje Filijala za grad B. od 17.12.2013.godine i od 26.11.2014.godine, izvršio uvid u spise predmeta Upravnog suda U.br.1447/2016, pročitao presudu Upravnog suda Crne Gore U.br. 53/16 od 09.09.2016. godine i izvršio uvid u izvode iz KE za optužene.  </span>
</p>
<p>&nbsp;</p>
<p>
<span>Nakon provedenog dokaznog postupka i ocjene izvedenih dokaza u smislu čl.370 ZKP-a a pri tom cijeneći  odbranu optuženih G. R., M. B., Ž. R. i L. S. ovaj sud  nije  na pouzdan način  mogao utvrditi da su optuženi izvršili krivična djela  koja im se optužnim </span><span>predlogom oštećenog  kao tužioca stavljaju na teret  pa ih je sud u nedostatku  dokaza  a primjenom čl.373 st.1 tačka 2 ZKP-a oslobodio od optužbe.</span>
</p>
<p>&nbsp;</p>
<p>
<span>Ovakav zaključak suda proizilazi iz činjenica utvrđenih u postupku. </span>
</p>
<p>&nbsp;</p>
<p>
<span>Radi provjere osnovanosti optužbe kao i radi provjere odbrane optuženih sud je izveo naprijed navedene dokaze pa je tako iz iskaza oštećenog kao tužioca B. B. utvrđeno da je oštećeni u Republiku Crnu Goru došao kao profesionalno vojno lice dana 23.06.1996.godine, da je sa poslom počeo 05.07.1996.godine i radio do 31.12.2003.godine u VP 4842 P. kada prestaje sa radom zbog ispunjenja uslova za penzionisanje odnosno za administrativnu penziju po tadašnjim važećim propisima SRJ. Dalje je utvrđeno da je oštećeni dana 19.07.2004.godine podnio zahtjev Republičkom Fondu PIO B.za vojnu penziju i u toku 2006.godine taj Fond ga obavijestio da zahtjev za ostvarivanje vojne penzije podnese Republičkom fondu Crne Gore u mjestu prebivališta što je i uradio i zahtjev predao u julu mjesecu 2006.godine Područnoj jedinici Fonda PIO U P . Dalje je utvrđeno da je oštećeni prvi zaključak PJ P. da nema pravo na penziju dobio mjesec do dva nakon podnošenja zahtjeva i to je tako išlo 3 do 4 puta sve do 2014.godine kada ga je optuženi Gačević obavijestio da PJ Fonda PIO P. nije nadležna da postupa po njegovom zahtjevu već da je nadležno INO Odelenje Republičkog Fonda PIO Crne Gore jer posjeduje staž osiguranja iz Republike H . Dalje je utvrđeno da tada njegov predmet prelazi u INO odelenje i optužena L. mu dostavlja nekolika rješenja kojim odbija njegov zahtjev za vojnu srazmjernu penziju, on izjavljuje žalbe na ta rješenja a Ministarstvo rada i socijalnog staranja odnosno optužena M. prihvata njegove žalbe i pobija rješenja INO Odelenja. INO Odelenje donosi rješenje br. 22-9678/21 od 27.01.2016.godine koji mu priznaje pravo na srazmjernu starosnu penziju počev od 01.01.2009.godine, ovo rješenje je potpisala optužena L. pa se on na to rješenje žalio zbog koeficijenta i rješenje je ukinuto a njemu obustavljena penzija. Državljanstvo Crne Gore dobio je 2009.godine. Oštećeni kao tužilac je kazao da je optuženi G. R. izvršio krivična djela zloupotreba službenog položaja iz čl. 416 st. 1 Krivičnog zakonika Crne Gore na način što od jula mjeseca 2007.godine kada je podnio zahtjev za ostvarivanje prava na penziju pa do septembra 2015.godine nije odlučio o njegovom zahtjevu za ostvarivanje prva na penziju da bi tek 10.10.2014.godine njegov predmet proslijedio INO Osiguranju te da on sumnja da je Gačević ovo namjerno uradio i oštetio njega i njegovu porodicu za neprimanje penzije tolike godine i povrijedio njegova prava na penziju i tako izvršio sva četiri krivična djela koja mu je stavio na teret. Optužena M.B. je sva krivična djela koja joj je stavio na teret izvršila u periodu od 2014.godine do 02.09.2015.godine tako što je kao službeno lice načelnik direkcije za drugostepeni upravni postupak pri direktoratu za penzijsko invalidsko osiguranje pri Ministarstvu rada i socijalnog staranja više puta po njegovoj žalbi ukidala rješenja prvostepenog organa Fonda PIO PJ P. a trebala je ili da sama donese konačno rješenje ili da predmet proslijedi Upravnom sudu i na taj način mu je povrijedila prava i pričinila materijalnu štetu a optuženi Ž. R. je izvršio krivična djela koja mu je stavio na teret u periodu od 08.04.2008.godine do kraja 2008.godine i to kao službeno lice direktor Fonda PIO CG jer je zloupotrebio svoj položaj i ovlašćenja i nije postupio po ugovoru o socijalnim pitanjima i penzionisanju vojnih lica iz 2002.godine koji je zaključen između Republike S. i Republike Crne Gore a tiče se vojnih lica koja su ostala na teritoriji CG po završetku radnog vijeka. Svi optuženi su mu pričinili štetu u iznosu od 30.000,00 € ovim krivičnim djelima a optužena L.S. je krivična djela koja joj je stavio na teret izvršila u periodu od 2008.godine pa do marta mjeseca 2015.godine tako što je kao načelnik INO Osiguranja donijela više rješenja koja je on pobijao žalbom i tako mu i ona pričinila štetu u iznosu od 30.000,00 € tako da je radnjama optuženih oštećen za iznos od 120.000,00 €. U Crnoj Gori je imao staž osiguranja negdje oko dvadesetak godina a u H. 12 godina 10 mjeseci i 2 dana odnosno ukupno 31.godinu i 8 </span><span>mjeseci i obzirom na dužinu trajanja smatra da su optuženi svjesno i namjerno izvršili sve radnje odnosno krivična djela na njegovu štetu. </span>
</p>
<p>&nbsp;</p>
<p>
<span> </span><span>Iz fotokopije zahtjeva za ostvarivanje prava na penziju oštećenog kao tužioca B. B.dostavljenog Republičkom fondu PIO B. koji je kod tog fonda zaveden pod br. UP-1 br. 2131-1/04 dana 19.07.2004.godine utvrđeno je da je oštećeni kao tužilac ovim zahtjevom se obratio Republičkom fondu PIO B. kao nadležnom za priznanje prava na penziju.Zahtjev za ostvarivanje prava na starosnu penziju Fondu PIO Crne Gore PO P. podnio je 18.07.2006.godine.Iz potvrde V.P. P. br. 2272 br. 4123-2 od 13.12.2005.godine utvrđeno je da je oštećeni kao tužilac B.B. bio na službi u vojnoj pošti 4842 P. u svojstvu profesionalnog vojnika u periodu od 05.07.1996.godine do 31.12.2003.godine kada mu je prestao radni odnos. Iz ove potvrde je dalje utvrđeno da je u momentu prestanka radnog odnosa odnosno profesionalne vojne službe oštećeni kao tužilac ostvario penzijski staž u trajanju od 31 (trideset jedne) godine, 8 (osam) mjeseci i 25 (dvadest pet) dana. Iz akta RF PIO br. 2007-198 od 03.05.2007.godine utvrđeno je da je RF PIO Fondu sa socijalno osiguranje vojnih osiguranika B. dostavio spise predmeta osiguranika oštećenog kao tužioca B. B . Dalje je sud iz zaključka RF PIO- Područno odelenje P. br. 13-2529/14 od 01.09.2008.godine utvrdio da je zahtjev za priznanje prava na starosnu penziju oštećenog kao tužioca od 18.07.2006.godine odbačen zbog nenadležnosti. Da je zahtjev za priznavanje prava na starosnu penziju oštećenog kao tužioca odbačen zbog nenadležnosti utvrđuje se i iz zaključka RF PIO Područno odelenje P. br. 13-2529/1 od 17.10.2006. godine. Iz akta RF PIO br. 01-2577/2 od 08.04.2008.godine utvrđuje se da je taj Fond oštećenog kao tužioca obavijestio da je za odlučivanje po njegovom zahtjevu nadležan Fond za socijalno osiguranje vojnih osiguranika B. a iz rješenja Ministarstva zdravlja, rada i socijalnog staranja Crne Gore br. 0602-13-2529 od 18.06.2008.godine utvrđeno je da je rješenje RF PIO Područno odelenje P. br. 13-2529/1 od 17.10.2006.godine poništeno i predmet vraćen prvostepenom organu na ponovno odlučivanje. Zaključkom br. 13-2529/4 od 01.09.2008.godine RF PIO Područno odelenje P. ponovo odbacuje zahtjev za priznavanje prava na starosnu penziju oštećenom zbog nenadležnosti a iz zaključka Fonda PIO Područna jedinica P. od 25.11.2013.godine utvrđuje se da je prekinut postupak u predmetu po zahtjevu oštećenog kao tužioca za priznavanje prava na starosnu penziju dok se neriješi prethodno pitanje, utvrđivanje statusa osiguranika i priznavanje staža osiguranja od strane Zavoda za zapošljavanje Biro rada P. u izvršenju presude Upravnog suda Crne Gore U.br. 396/2008 od 09.06.2009.godine. Dalje je utvrđeno i to iz rješenja Ministarstva rada i socijalnog staranja br. 0402-02-13269/10 od 06.03.2014.godine da je rješenjem tog ministarstva poništen zaključak Fonda PIO Područna jedinica P. br. 02-13269/9 od 25.11.2013.godine i da je predmet vraćen na ponovno odlučivanje pa je Fond PIO PJ P. dana 02.04.2014.godine donio zaključak br. 02-13269/11 kojim je prekinuo postupak u predmetu za priznavanje prava na starosnu penziju oštećenog kao tužioca i to zbog nedostatka dokaza koji  predstavljaju uslov za sticanje starosne penzije navodeći da će se postupak nastaviti nakon po službenoj dužnosti pribavljenog dokaza o ispunjavanju uslova za sticanje prava na starosnu penziju. Rješenje Ministarstva rada i socijalnog staranja br. 0402-02-13269/12 od 19.05.2014.godine poništen je zaključak Fonda PIO PJ Pljevlja br. 02-13269/11 od 02.04.2014.godine i predmet vraćen na ponovno odlučivanje. Fond PIO PJ P. zaključkom br.02-13269/13 od 20.10.2014.godine zahtjev oštećenog kao tužioca za ostvarivanje starosne penzije od 18.07.2006.godine odbacuje zbog nenadležnosti pa se predmet ustupa Fondu PIO-Odsijek za INO Osiguranje P. kao stvarno i mjesno nadležnom za rješavanje.Rješenjem br. 0402-02-13269/14 od 02.02.2015.godine Ministarstvo rada i socijalnog staranja poništava zaključak Fonda PIO PJ P. br. 02-13269/13 od 20.10.2014.godine pa je predmet vraćen na ponovni postupak a rješenje Fonda PIO P.br. 22-9678/16 od 13.03.2015.godine odbijen je kao neosnovan zahtjev oštećenog kao tužioca za priznavanje prava na starosnu penziju a </span><span>Ministarstvo rada i socijalnog staranja rješenjem 0402-22-9678/17 od 09.06.2015.godine poništava rješenje Fonda PIO – Odelenja za inostrano osiguranje br. 22-9678/16 od 13.03.2015.godine i predmet vraća na ponovni postupak a iz rješenja Fonda  PIO br. 22-9678/19 od 02.07.2015.godine utvrđuje se da je odbijen zahtjev oštećenog kao tužioca za priznavanje prava na starosnu penziju kao neosnovan. Iz iskaza oštećenog kao tužioca B. B. utvrđeno je da je Fond PIO-INO Odelenje dana 27.01.2016.godine donijelo rješenje br.22-9678/21 od 27.01.2016.godine kojim mu se priznaje pravo na srazmjernu starosnu penziju počev od 01.01.2009.godine te da je ovo rješenje potpisala optužena L. S .</span>
</p>
<p>&nbsp;</p>
<p>
<span>U postupku je nesporno utvrđeno da je optuženi G. R.kao službeno lice u RF PIO PO P. odlučujući po zahtjevu za priznanje prava na starosnu penziju oštećenog kao tužicoa br. 13-2529/1 od 18.07.2006.godine zaključkom br.13-2529/1 od 17.10.2006.godine odbacio zahtjev oštećenog kao tužioca za priznanje prava na starosnu penziju i to zbog  nenadležnosti, da je zaključkom br. 13-259/4 od 01.09.2008.godine takođe zbog nenadležnosti odbacio zahtjev za priznanje prava na starosnu penziju oštećenog kao tužioca, da je zaključkom br. 02-13269/11 od 02.04.2014.godine prekinuo postupak u predmetu oštećenog kao tužica za priznavanje prava na starosnu penziju zbog nedostatka dokaza koji predstavljaju uslov za sticanje starosne penzije navodeći da će se postupak nastaviti nakon po službenoj dužnosti pribavljenog dokaza o ispunjavanju uslova kao i da je i zaključkom br. 02-13269/13 od 20.10.2014.godine takođe odbacio zahtjev oštećenog za priznanje prava na starosnu penziju i to zbog nenadležnosti i spise predmeta dostavio INO Osiguranju Fonda PIO. Optuženi G. je kao načelnik Područne jedinice Fonda PIO P.donio zaključak br.02-13269/9 od 25.11.2013.godine kojim je prekinuo postupak oštećenog kao tužioca br. 13269/6 od 21.09.2012.godine za priznanje prava na starosnu penziju dok se ne riješi prethodno pitanje: utvrđivanje statusa osiguranika i priznavanje staža osiguranja od strane Zavoda za zapošljavanje Biro rada P. u izvršenju presude Upravnog suda Crne Gore U.br. 396/2008 od 09.06.2009.godine nakon čega će postupak biti nastavljen po službenoj dužnosti. Iz zaključka br. 02-13653/15 od 04.03.2015.godine utvrđeno je da je Područna jedinica P. Fonda PIO Crne Gore donijela zaključak kojim je opet zbog nenadležnosti odbacila zahtjev oštećenog kao tužioca za priznanje prava na starosnu penziju i predmet ustupila Fondu PIO Crne Gore odsijek za INO Osiguranje P. kao stvarno i mjesno nadležnim za rješavanje u ovoj upravnoj stvari. Optuženi G.je navedene zaključke donosio u okviru svoje službene dužnosti i ovlašćenja. Činjenica je da su ovi zaključci poništavani rješenjima Ministarstva rada i socijalnog staranja Crne Gore i vraćani na ponovni postupak ali je i činjenica da je rješenjem kojim je oštećenom kao tužiocu priznato pravo na starosnu penziju donio upravo Odsijek za INO Osiguranje fonda PIO Crne Gore kao nadležan za donošenje odluke po njegovom zahtjevu.Dalje je u postupku utvrđeno da je optužena M. B. zaposlena u Ministarstvu rada i socijalnog staranja Crne Gore u kome radi u drugostepenom upravnom postupku. Takođe je nesporno utvrđeno da je to ministarstvo kao i optužena M. postupala u predmetu po zahtjevu oštećenog kao tužioca za ostvarivanje starosne penzije od 18.07.2006.godine a naime da je postupala po žalbama oštećenog kao tužioca izjavljenim na zaključke Fonda PIO PJ P. kojim je njegov zahtjev za priznavanje prava na starosnu penziju odbijan kao neosnovan odnosno odbacivan zbog nenadležnosti. Dakle, optužena M. je sva ta rješenja donijela u korist oštećenog kao tužioca tako što je usvajala njegove žalbe izjavljene na zaključke Fonda PIO PJ P. kao i na rješenja Fonda PIO INO Osiguranje kojim je njegov zahtjev za priznanje prava na starosnu penziju odbijan kao neosnovan odnosno odbačen zbog nenadležnosti i vraćala predmet Fondu PIO PJ P.na ponovni postupak.Optuženi Ž.R. je u predmetu oštećenog kao tužioca za priznanje prava na penziju preduzeo samo jednu radnju i to aktom br.01-2577/2 od 08.04.2008.godine obavijestio oštećenog kao tužioca da je za rješavanje zahtjeva oštećenog kao tužioca nadležan Fond za socijalno osiguranje vojnih osiguranika B . Optužena L. S.je </span><span>načelnik Odsijeka za sprovođenje Inostranog osiguranja pri fondu PIO. Taj odsijek je predmet po zahtjevu oštećenog kao tužioca za priznavanje prava na starosnu penziju dobio u rad odnosno kao nadležnom predmet mu je ustupljen dana 04.03.2015.godine i to po zaključku Područne jedinice P. br. 02-13653/15 od 04.03.2015.godine. Oštećeni kao tužilac je krivičnu prijavu protiv svih optuženih  pa i optužene L. podnio nadležnom tužilaštvu u Pljevljima dana 18.12.2014.godine, dakle, prije nego što je Odsijek za INO Osiguranje čiji je načelnik optužena L. predmet i dobilo u rad.Činjenica je da je optužena L.kao načelnik INO Osigguranja Fonda PIO Crne Gore aktom br. 2007-198 od 03.05.2007.godine spise predmeta osiguranika oštećenog kao tužioca B. B. dostavila Fondu za socijalno osiguranje vojnih osiguranika B. navodeći u istom da taj Fond odluči o zahtjevu oštećenog kao tužioca obzirom da je oštećeni kao tužilac prijavljen i odjavljen kod Fonda za socijalno osiguranje vojnih osiguranika B. što potvrđuje i potvrda br. 1972/2 od 05.08.2004.godine izdata od V.P.4842 P . Činjenica je i da je INO Osiguranje dana 27.01.2016.godine donijelo rješenje kojim je oštećenom kao tužiocu priznalo pravo na srazmjernu starosnu penziju, da je to rješenje potpisala upravo optužena L. a što je utvrđeno iz navoda samog oštećenog kao tužioca. </span>
</p>
<p>&nbsp;</p>
<p>
<span>Oštećeni kao tužilac B.B.svim optuženim stavlja na teret izvršenje krivičnog djela zloupotreba službenog položaja iz čl. 416 st.1 KZCG, krivičnog djela nesavjestan rad u službi iz čl. 417 st.1 i 2 KZCG, krivično djelo pronevjera iz čl.420 st. 1 KZCG i krivičnog djela povreda ravnopravnosti iz čl. 159 st. 1 KZCG. Nesporna je činjenica da su svi optuženi službena lica te da su sva sporna akta-zaključke i rješenja po zahtjevu oštećenog kao tužioca za priznavanje prava na starosnu penziju od 18.07.2006.godine donosile u okviru svog službenog položaja i ovlašćenja. Da bi postojalo krivično djelo pronevjere iz čl. 420 st. 1 KZCG neophodno je da je učinilac postupao sa umišljajem te da je kod učinioca postojala i namjera da se sebi ili drugom pribavi protivpravna imovinska korist.Krivično djelo povreda ravnopravnosti iz čl. 159 st.1 KZCG može se izvršiti samo sa umišljajem koji obuhvata i svijest da se uskraćuje ili ograničava neko pravo odnosno daju povlastice ili pogodnosti.I za postojanje krivičnog djela zloupotreba službenog položaja iz čl. 416 st.1 KZCG potrebno je da učinilac postupa sa umišljajem te da posjeduje svijest da se preduzima radnja koja je protivna zakonu i drugim propisima kao i da je protivna interesima službe dok je za postojanje krivičnog djela nesavjestan rad u službi iz čl.417 st.1 i 2  KZCG potrebno da izvršilac postupa sa očiglednom nepažnjom, da se radi o očigledno nesavjesnom postupanju. Optuženi G. R. je sve zaključke koje je donio u postupku zahtjeva za ostvarivanje starosne penzije oštećenog kao tužioca B. B. donio u okviru svoje službene dužnosti i ovlašćenja a činjenica da su ti zaključci poništavani i vraćani na ponovni postupak od strane drugostepenog organa u konkretnom slučaju Ministarstva rada i socijalnog staranja Crne Gore neznače da je optuženi prilikom donošenja tih zaključaka prekoračio svoja službena ovlašćenja, protivpravno iskoristio svo službeni položaj i ovlašćenja niti pribavio sebi ili drugome protivpravnu imovinsku korist niti pak očigledno nesavjesno postupao niti u cilju pribavljanja protivpravne imovinske koristi sebi ni drugom prisvajao novac, hartije od vrijednosti niti druge pokretne stvari koje su mu povjerene u službi u radu niti pak te zaključke donosio u cilju uskraćivanja prava oštećenog zbog političkog ili drugog ubjeđenja, pola, jezika, obrazovanja, socijalnog porijekla ili nekog drugog ličnog svojstva oštećenog.Ovaj opuženi je zaključcima odbacivao zbog nenadležnosti zahtjev oštećenog kao tužioca za priznavanje prava na starosnu penziju kao i zbog pribavljanja potrebnih dokaza da oštećeni kao tužilac ispunjava uslove za priznanje starosne penzije na šta upućuje i njegov akt upućen Fondu PIO Crne Gore INO Osiguranju od 02.04.2014.godine kojim je tražio i to zbog dužine trajanja postupka priznavanja prava na starosnu penziju oštećenog kao tužioca da se što prije zatraži potvrda staža osiguranja od Republike H. i dostavi se Područnoj jedinici P. pa je na kraju INO Osiguranje Fonda PIO a ovo zbog činjenice da jedan dio penzijskog staža oštećeni kao tužilac je ostvario u Republici </span><span>H. po službenoj dužnosti pribavilo dokaze i kao nadležni organ priznalo pravo na starosnu penziju oštećenom kao tužiocu. Sva rješenja koja je optužena M. B. donijela u drugostepenom postupku po žalbama oštećenog kao tužioca na zaključke Fonda PIO PJ P. su rješenja donijeta u korist oštećenog obzirom da su zaključci Fonda PIO PJ P. tim rješenjima poništavani i vraćani na ponovni postupak.Optuženi Ž.je donio samo jedan akt i to u formi obavještenja 2008.godine kao direktor Fonda PIO CG dok je optužena L. S. predmet po zahtjevu oštećenog kao tužioca za priznanje prava na starosnu penziju dobila u rad 2015.godine a oštećeni kao tužilac je krivičnu prijavu protiv nje i ostalo troje optuženih podnio tužilaštvu u Pljevljima decembra mjeseca 2014.godine, dakle prije nego što je optužena L. i dobila predmet u rad a to što je dana 03.05.2007.godine predmet po zahtjevu za ostvarivanje penzije oštećenog kao tužioca dostavila Fondu za socijalno osiguranje vojnih osiguranika B.neznači i da je time protivpravno prekoračila granice svog službenog ovlašćenja niti protivprano iskoristila svoj službeni položaj niti očigledno nesavjesno postupala ovo tim prije što se i sam oštećeni kao tužilac istom tom Fondu sa zahtjevom za priznanje prava na penziju obratio 19.07.2004.godine obzirom da je tada taj Fond i bio nadležan za penzije vojnih osiguranika. Od podnošenja zahtjeva za priznanje prava na starosnu penziju 2006.godine do donošenja rješenja o priznanju prava na starosnu penziju 27.01.2016.godine optuženi su u okviru svojih službenih dužnosti i ovlašćenja postupali po predmetu oštećenog kao tužioca tako da ne stoje navodi oštećenog kao tužioca da su optuženi njegov predmet držali u ladicama 11 godina niti pak da su pribavili protivpravnu imovinsku korist sebi ili drugome niti nanijeli štetu oštećenom kao tužiocu u iznosu od po 30.000,00 €. </span>
</p>
<p>&nbsp;</p>
<p>
<span> </span><span>Dakle, na osnovu dokaza izvedenih u postupku nije se moglo na pouzdan način utvrditi da su optuženi G. R., M. B., Ž. R. i L. S. protivpravno iskorišćavali svoj službeni položaj i ovlašćenja, da su prekoračili granice svog službenog ovlašćenja niti pak da nevršenjem  svoje službene dužnosti su sebi ili drugome pribavili korist niti pak nanijeli štetu ili teže povrijedili prava oštećenog kao tužioca i time izvršili krivično djelo zloupotreba službenog položaja iz čl. 416 st. 1 KZCG, niti se pak na pouzdan način moglo utvrditi da su ovi optuženi kao službena lica kršili zakon, druge propise i opšta akta niti očigledno nesavjesno postupali u vršenju svoje službe i tako izvršili krivično djelo nesavjestan rad u službi iz čl. 417 st. 1 i 2 KZCG  niti po mišljenju suda ima dokaza koji upućuju na zaključak da su optuženi zbog nacionalne ili etničke pripadnosti, pripadnosti rasi, vjeroispovjesti ili zbog odsustva te pripadnosti ili pak zbog društvenog položaja, socijalnog porijekla imovnog stanja ili nekog drugog ličnog svojstva oštećenog kao tužioca, uskratili niti ograničili prava i slobode oštećenog B. B.koja prava su utvrđena Ustavom, Zakonima ili drugim propisima ili opštim aktima ili potvrđenim međunarodnim ugovorima pa tako nema pouzdanih dokaza ni da su optuženi izvršili krivično djelo povreda ravnopravnosti iz čl. 159 st. 1 KZCG.  Sud  u postupku nije mogao na pouzdan način utvrditi da su ovi optuženi u namjeri da sebi ili drugome pribave protivpravnu imovinsku korist prisvojili novac, hartije od vrijednosti ili druge pokretne stvari koje su im povjerene u službi ili na radu u državnom organu, privrednom društvu, ustanovi ili drugom subjektu ili radnji što su bitni elementi bića krivičnog djela pronevjere iz čl. 420 st. 1 KZCG.  </span>
</p>
<p>&nbsp;</p>
<p>
<span>Kako dakle u postupku nije na pouzdan način utvrdjeno da su  optuženi G. R., M. B., Ž. R. i L. S. izvršili krivično djelo zloupotreba službenog položaja iz čl. 416 st. 1 KZCG, krivično djelo nesavjestan rad u službi iz čl. 417 st. 1 i 2 KZCG, krivično djelo povreda ravnopravnosti iz čl. 159 st. 1 KZCG kao ni krivično djelo pronevjere iz čl. 420 st.1 KZCG kako im je to  optuženim predlogom oštećenog kao tužioca stavljeno na teret to je sud optužene u nedostatku dokaza primjenom čl.373 st.1 tačka 2 ZKP-a  oslobodio  od optužbe. </span>
</p>
<p>
<span> </span>
</p>
<p>
<span> Odluka suda da troškovi krivičnog postupka padaju na teret budžetskih sredstava zasniva se na čl.230 ZKP-a i o istim će shodno čl.227 ZKP-a biti odlučeno posebnim rješenjem.</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PLJEVLJIMA, dana  26.10.2016.godine.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Zapisničar, </span><span></span><span></span><span></span><span></span><span></span><span>                  S u d i j a,</span>
</p>
<p>
<span>Mirjana Krvavac </span><span></span><span></span><span></span><span></span><span></span><span>Ljiljana  Popović  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span></span><span>  Protiv ove presude  dozvoljena je žalba u roku od 8.dana po prijemu</span>
</p>
<p>
<span></span><span>  iste  Višem sudu B. Polje, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DOSTAVITI: </span>
</p>
<p>
<span class="span1">1 x Oštećenom kao tužiocu </span>
</p>
<p>
<span class="span1">4 x Optuženim </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
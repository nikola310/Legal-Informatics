<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">Posl.br.K. 192/14</span>
</li>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U   I M E   C R N E   G O R E</span>
</p>
<p>&nbsp;</p>
<li>
<span class="span1">OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu okr. Č. K. iz C.., </span><span class="span1">zbog  izvršenja krivičnog  djela falsifikovanje isprave iz člana 412. stav 2. u vezi stava 1. Krivičnog zakonik</span><span class="span1">a po Optužnom predlogu Osnovnog državnog tužilaštva u Cetinju Kt.br. 89/14  od 18.12.2014. godine,koji je izmijenjen na glavnom pretresu održanom dana 28.09.2015.godine, nakon održanog glavnog i javnog pretresa dana 27.01.2016. godine, u prisustvu zamjenika ODT-a u Cetinju Radunović Sanje, branioca po službenoj dužnosti okrivljene Č. K., L. I., adv. iz C. i oštećenog K. R., donio je dana 01.02.2016. godine i  javno objavio ovu</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">P   R   E   S   U   D   U</span>
</p>
<p>&nbsp;</p>
<p>
<span class="span1">Okrivljena Č. K., JMBG ..., od oca M., rođena .... godine u C., sa poslednjim poznatim boravištem u naselju "L. I." br. .., osuđivana, </span><span class="span1">presudom Osnovnog suda u Cetinju K. br. 120/13 od 15.06.2015. godine zbog krivičnog djela prevara iz člana 244. stav 3. u vezi stava 1. Krivičnog zakonika na kaznu zatvora u trajanju od jedne godine, uslovno na dvije godine, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v a   je:</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana </span><span class="span1">28. januara 2009. godine u Cetinju svjesna </span><span class="span1">svog djela čije je izvršenje htjela, znajući da je njeno djelo zabranjeno, u namjeri da sebi pribavi protivpravnu imovinsku korist, prikrivajući činjenicu da posjeduje lažne administrativne zabrane na lična primanja – zaradu zaposlenog i izjave o saglasnosti da budu žiranti na ime  K. M. iz P. i K. R. iz C., dovela u zabludu ovlašćenog službenika banke »O.«  A.D. P. Filijala C. i navela da sa Đ. D. iz C. kao navodnim korisnikom kredita na štetu imovine oštećene »O.«  b. P. zaključi Ugovor o kreditu broj LD 09028/000... na iznos od 5.000.00 € na način što je na obrascu administrativne zabrane broj 136 od 27. 01. 2009. godine za žiranta oštećenu K. M. iz P. i na obrascu izjave žiranta od 28. 01. </span><span class="span1">2009. godine za istu bez znanja i saglasnosti oštećene, svojeručno popunila lične podatke za oštećenu, te na navedenim obrascima u rubrici »svojeručni potpis žiranta« i rubrici »potpis radnika/jemca/dužnika«, bez znanja i saglasnosti oštećene K. M. ispisala navodni svojeručni potpis iste, dok je na obrascu administrativne zabrane broj 137 od 27. 01. 2009. godine za žiranta oštećenog K. R. iz C. unijela lažan podatak da lična primanja oštećenog iznose 268,76 €, i ako su stvarna primanja istog, za januar mjesec 2009. godine iznosila 234,53 €, koju predmetnu dokumentaciju je potom predala ovlašćenom službeniku »O.« banke A.D. P. Filijala C., te je na osnovu iste, Đ. D.  ne znajući da su navedena administrativne zabrane na lična primanja oštećenih i izjave o saglasnosti da budu žiratni lažne, podigao kredit u iznosu od 5.000.00 € i novac odmah predao okrivljenoj  Č. K., čime je okrivljena za iznos od 5.000,00 € sebi pribavila protivpravnu imovinsku korist,</span>
</p>
<li>
<span class="span1">   </span>
</li>
<li>
<span class="span1">- čime je izvršila krivično djelo prevara iz člana 244. stav 3. u vezi stava 1. Krivičnog zakonika, </span>
</li>
<p>&nbsp;</p>
<p>
<span class="span1">Pa je sud primjenom citiranih zakonskih propisa i primjenom čl. </span><span class="span1">4, 5,13, 15, 32, 36, 42   KZ-a  i čl. 226-229, 239  i  374 ZKP-a</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E </span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine, koju ima izdržati po pravosnažnosti presude,a danom dostupnosti iste.  </span>
</p>
<p>&nbsp;</p>
<p>
<span class="span1">Obavezuje se okrivljena da na ime troškova krivičnog postupka uplati iznos od 225,50 eura, te na ime paušala iznos od 30,00 eura, kao i troškove na ime angažovanja branioca po službenoj dužnosti optuženoj o kojima će biti donijeto posebno rješenje, u roku od 15 dana po pravosnažnosti presude, pod prijetnom prinudnog izvršenja.</span>
</p>
<p>&nbsp;</p>
<p>
<span class="span1">Oštećena „E. b.“ AD P. ,kao pravni sljedbenik O. b. “AD P., filijala C. i K. radi ostvarenja imovinskopravnog zahtjeva upućuje na redovnu parnicu.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O  b  r  a  z  l  o   ž  e  n j  e</span>
</p>
<p>&nbsp;</p>
<p>
<span class="span1">Osnovno državno tužilaštvo u Cetinju, Optužnim predlogom Kt. br.89/14 od 18.12.2014. godine okr. Č. K. iz C. stavilo je na teret izvršenje  krivičnog djela </span><span class="span1">falsifikovanje isprave iz člana 412. stav 2. u vezi stava 1. Krivičnog zakonika.  </span>
</p>
<p>&nbsp;</p>
<p>
<span class="span1">Zastupnica optužbe je na glavnom pretresu od 28.09.2015.godine </span><span class="span1">izmjenila činjenični opis dispozitiva optužnog akta, a takođe i pravnu kvalifikaciju na način što je okr. Č. K. stavljeno na teret izvršenje krivičnog djela prevara iz člana 244. st. 3. u vezi stava 1. Krivičnog zakonika.</span>
</p>
<p>
<span class="span1">U završnoj riječi je istakla</span><span class="span1"> da je nesporno dokazano da je okrivljena u namjeri da sebi pribavi protivpravnu imovinsku korist od ovlašćenog službenika banke prikrila činjenicu da posjeduje lažne administrativne zabrane na lična primanja - zaradu zaposlenog i izjave o saglasnosti da budu žiranti na ime K. M. iz P. i K. R. iz C. i na taj način dovela u zabludu ovlašćenog službenika banke, te ga navela da sa Đ. D. iz </span><span class="span1">C. koga je prikazala kao navodno korisnika kredita jer  ista zbog prezaduženosti nije mogla biti nosilac kredita, zaključi Ugovor o kreditu na iznos od 5.000,00 eura, a prethodno je ista falsifikovala predmetnu dokumentaciju za žiranta oštećenu K. M., na način što je na obrascu izjave žiranta za istu bez znanja i saglasnosti oštećene svojeručno popunila njene lične podatke i potpisala ih umjesto oštećene K. M., dok je na obrascu administrativne zabrane za oštećenog K. R. unijela lažan podatak u pogledu visine njegove lične zarade, čime je sebi za iznos realizovanog kredita od 5.000,00 eura pribavila protivpravnu imovinsku korist. S toga je ostala pri podnijetom optužnom aktu i predložila sudu da okrivljenu oglasi krivom i osudi po zakonu.  </span>
</p>
<p>&nbsp;</p>
<p>
<span class="span1">Odbrana okrivljene Č. K. je izostala i istoj se shodno Rješenju Osnovnog suda u Cetinju Kv. br. 44/15 od 20.05.2015. godine sudilo u odsustvu.</span>
</p>
<p>&nbsp;</p>
<p>
<span class="span1">Okrivljenoj je Rješenjem Su V br. 142/15 - K br. 192/14 od 02.06.2015. godine postavljen branilac po službenoj dužnosti L. I., adv. iz iz C.</span>
</p>
<p>&nbsp;</p>
<p>
<span class="span1">Branilac okrivljene Č. K., advokat L. I. iz C. u završnoj riječi je istakao da se u konkretnom slučaju okrivljenoj novom optužbom stavlja na teret izvršenje krivičnog djela prevara iz člana 244. stav 3. u vezi stava 1. KZ-a počinjeno na način što je dovela u zabludu i navela ovlašćenog službenika banke da sa trećim licem Đ. D. zaključi ugovor o kreditu koji je ovaj lično i svojevoljno potpisao i podigao novac. Postavlja se pitanje kako je tako nešto uopšte moguće, obzirom da okrivljena nije učesnik tog pravnog posla, dakle nije niti nosilac kredita, niti žirant, a same kredite odobrava kreditni odbor na čije odluke okrivljena nije mogla uticati. Đ. D. je svjesno i voljno pristupio kod banke, preuzeo, popunio i predao svu neophodnu dokumentaciju za dobijanje kredita. Nakon odobravanja kredita novac je preuzeo lično na šalteru banke ,a ostaje nerazjašnjeno da li je Đ. zaista predao novac Č. K.  zbog čega mu se u tom pravcu od strane tužilaštva bezrezervno poklanja vjera. To je puka izjava toga svjedoka, koji ima status svjedoka iako je imao jasnu ulogu u pravnom poslu koji tužilaštvo smatra spornim. Dakle, nema nikakvog dokaza da je nakon pruzimanja sa šaltera Đ. uopšte predao novac okrivljenoj. Đ. D. se ne može smatrati obmanutim jer je u taj pravni posao ušao svjesno, što je i sam potvrdio. </span>
</p>
<p>
<span class="span1">U toku postupka pokazalo se da je sporni kredit odobren jer je nosilac kredita Đ. D. za to ispunjavao uslove, a bankarski službenik je po sopstvenom kazivanju telefonskim putem provjerio u računovodstvu "V. i k." evidentiranje administrativnih zabrana. Dakle, po ocjeni bankarskog službenika ,odnosno kreditnog odbora banke dokumentacija za kredit je ocijenjena kao potpuna, došlo je do zaključenja ugovora o kreditu i novac je isplaćen korisniku kredita na šalteru banke. </span>
</p>
<p>
<span class="span1">Što se tiče tvrdnji iz optužnog akta da je okrivljena falsifikovala podatke na obrascima za žirante, odbrana smatra da to nije na valjan način dokazano. Naime, kod odsustva nespornih rukopisa okrivljene postavlja se pitanje da li je grafološki materijal koji je vještaku dostavljen dovoljan da bi se odradilo valjano grafološko vještačenje, obzirom na činjenicu da se kod uzimanja potpisa po pravilu pribavlja značajno više rukopisa. U svakom slučaju, uneseni podaci o visini zarade razlikuju se u desetak eura i po tvrdnji same banke ne bi imali uticaja na odobravanje navedenog kredita. </span>
</p>
<p>
<span class="span1">Dakle, odbrana smatra da nijesu dokazani navodi optužbe da je okrivljena, koja uopšte i nije učesnik pravnog posla uspjela dovesti u zabludu ovlašćenog službenika banke da trećem licu odobri kredit za navodno njene potrebe, a sve po osnovu, kako se tvrdi "lažne dokumentacije". Takvi navodi optužbe su krajnje konfuzni i smatraju </span><span class="span1">da u toku postupka nijesu na valjani način dokazani. Predložio je da sud okrivljenu oslobodi od optužbe usled nedostatka dokaza. Troškove postupka je tražio po AT-u. </span>
</p>
<p>&nbsp;</p>
<p>
<span class="span1">Radi razjašnjenja ove krivičnopravne stvari, Sud je u dokaznom postupku na glavnom pretresu proveo dokaze: saslušao ovlašćenog predstavnika oštećene finansijske institucije "E. b. A.D. P. K. P., oštećene K. R. i K. M., vještaka grafološke struke N. V., saslušao svjedoke O. O., N. B., Đ. D. K. O., Đ. D., predstavnika oštećene finansijske institucije "E. b. A.D. P., K. P., pročitao nalaz i mišljenje ovlašćenog predstavnika JP „V. i k. C.“ L. V., pročitao nalaz i mišljenje vještaka grafologa N. V. iz P. od 10.11.2014. godine, izvršio uvid u kreditnu dokumentaciju formirane po Ugovoru o kreditu broj LD/09028/000... od 28.01.2009. godine zaključen između "O." b. A.D. P. kao davaoca kredita i Đ. D. iz C. kao korisnika kredita, izvršio uvid u djelovodnu knjigu Javnog preduzeća "V. i k." C. za dan 27.01.2009. godine, izvršio uvid u fotokopiju rješenja Javnog preduzeća "V. i k." C. broj 354 od 01.03.2006. godine, o raspoređivanju na radno mjesto sekretarica za okrivljenu Č. K. i rješenje broj 960 od 04.05.2010. godine o prestanku radnog odnosa za okrivljenu Č. K., izvršio uvid u otpis istorije otplate propisanog zajma od 01.09.2013. godine, izvršio suočenje svjedoka Đ. D. i Đ. D., izvršio uvid u pravosnažnu presudu ovog suda K. br. 120/13 od 15.06.2015. godine, pročitao uvjerenje Ministarstva pravde Crne Gore broj 0203/3726 od 17.07.2014. godine iz kaznene evidencije za okrivljenu Č. K. i izvod iz registra Kaznenih evidencija Ministrastva pravde Crne Gore KE 117/2015 od 22.09.2015. godine za okrivljenu  Č. K.. </span>
</p>
<p>&nbsp;</p>
<p>
<span class="span1">Ovlašćeni predstavnik oštećene finansijske institucije "E. b. A.D. P. K. P. je naveo da je njemu poznato da je u toku parnični postupak radi naplate potraživanja  po ovom kreditu,te se pridružio krivičnom gonjenju protiv optužene i postavio imovinskopravni zahtjev u iznosu od 5000,00 eura.</span><span class="span1"> Pojasnio je da razlika od 30,00 eura od one stvarne zarade oštećenih, te one koja je navedena na administrativnim zabranama nije bila od presudnog značaja prilikom odobravanja kredita. Ovo sa razloga što ukupna sredstva žiranata su prevazilazila mjesečni anuitet od 147,00 eura i to gotovo duplo, a pri tom se vodilo računa da se može zaplijeniti samo jedna polovina zarade, tako je bilo u tom trenutku. Kreditni asistent se u tom trenutku oslonio na dokumentaciju koja mu je dostavljena i koja je bila osnov za odobravanje kredita,te nije vršena provjera zaduženosti nosioca kredita kod drugih banaka. Zna da je pokrenut parnični postupak od E. b. po ovom kreditu koji vodi druga advokatska kancelarija i o istom se nije mogao bliže izjasniti.</span>
</p>
<p>&nbsp;</p>
<p>
<span class="span1">Oštećeni K. R. u svom iskazu je naveo  da je početkom decembra mjeseca 2008. godine, tadašnja sekretarica generalnog direktora preduzeća "V. i k." C., Č. K. otišla na bolničko liječenje i pojavila se ponovo u preduzeću sredinom januara mjeseca 2009. godine. Po dolasku u preduzeće ispričala im je da se tokom liječenja zadužila i da bi morala podići kredit u iznosu od 2.500,00 do 3.000,00 eura, na period od tri godine, te da bi kredit glasio na njeno ime. Tom prilikom Č. K. zamolila je njega i njegovu koleginicu K. M. da budu žiranti, što su oni i prihvatili, pod uslovima koje je navela, to jest da kredit bude na njeno ime i u iznosu od 2.500,00 do 3.000,00 eura. Koliko se sjeća u nekoliko narednih dana ona je došla u preduzeće i donijela sa sobom formulare tadašnje O. b. u C. i tada je sama ispunila gornji dio obrasca u njegovom prisustvu, pa je on taj obrazac odnio u računovodstvo i ovjerio isti, a u tom obrascu je računovođa unio iznos njegove plate od 220,00 eura. U tim obrascima Č. </span><span class="span1">K. bila je navedena kao korisnik kredita i zbog toga je on potpisao. Međutim, u tom periodu je imao dosta porodičnih problema, što je Č. K. znala i to zloupotrijebila, tako što je narednog dana 27.01.2009. godine iskoristila priliku, pa ga je pozvala dok je on bio na privatnom izlazu i kazala mu da je prethodnog dana nešto pogriješila u dokumentaciji za kredit, i da zbog tog razloga treba ponovo da potpiše dokumentaciju za kredit. On je u to povjerovao, a zbog problema i žurbe nije mnogo o tome razmišljao, pa se odmah vratio do kancelarije Č. K., gdje mu je ona dala da potpiše neke papire u vezi kredita, ali nije obraćao pažnju na to čije ime je navedeno kao nosioca kredita, a nije bio uzeo ni naočare, te je i ove obrasce potpisao, ne sluteći da mu je ona nešto podmetnula i tvrdi da je mislio da se radi o kreditu na njeno ime i to u iznosu od 3.000,00 eura. Čim je potpisao papir odmah je otišao iz preduzeća, a Č. K. je sama u obrascima upisala njegove lične podatke i vjerovatno je i sama ovjerila u računovodstvu ove obrasce. Naglasio je da je tom prilikom ona na obrascu administrativne zabrane, koje je on potpisao kao njegova lična primanja, navela iznos od 268,76 eura, što je bilo netačno, jer su njegova primanja iznosila 220,00 eura, a osim toga umjesto svojeručnog potpisa direktora M. M. ovaj obrazac je bio ovjeren faksimilom njegovog potpisa. Uvidom u djelovodnik preduzeća pod rednim brojem 136 može se vidjeti da je evidentirana administrativna zabrana sa njegovim imenom i prezimenom, ali je takođe vidljivo da se u tu knjigu on nije potpisao. U to vrijeme nije mogao biti žirant za bilo koji kredit, jer je radio po ugovoru o radu na određeno vrijeme od 21.01.2009. godine do 21.07.2009. godine, a ovaj ugovor je ovjeren faksimilom direktora M. M.. Tokom juna mjeseca 2009. godine prvi put je saznao od službenika O. b. da se kredit za koji je potpisao obrasce, misleći da se radi o kreditu na ime Č. K., ne izmiruje redovno i tada je prvi put saznao da se radi o kreditu na ime njemu nepoznatog lica Đ. D., i da je kredit realizovan u iznosu od 5.000,00 eura. Njemu ni do danas nije aktivirana administrativna zabrana, ali su pristizale opomene, međutim nije ništa odbijeno od njegovih primanja, ali samo iz razloga što već ima nekoliko kredita prije toga, pa mu se iz tog razloga taj kredit na ime Đ. D. još uvijek ne odbija. Takođe, "E. b.", kao davalac kredita podnijela je tužbu protiv njega, K. M. i Đ. D. radi povraćaja duga u iznosu od 5.590,10 eura, koji postupak je još uvijek u toku. U vezi tog kredita on je odmah po saznanju da je kao nosilac kredita naveden Đ. D., razgovarao sa njegovom majkom, pa je tom prilikom i pozvao sa njegovog telefona Č. K., koja se u to vrijeme nalazila u B</span><span class="span1">.</span><span class="span1">, rekao joj da ga je prevarila, a ona mu je, kao i majka Đ. D., saopštila da Đ. i njoj duguju određenu sumu novca pa je iz tog razloga Đ. D. pristao da bude nosilac tog kredita. Dodao je i to  da je rješenje za stalno u JP "V. i k." C. dobio tek u februaru 2012. godine, tako da je sekretarica neosnovano ovjerila dokumentaciju da on može da bude žirant po tom kreditu. U to vrijeme sekretarica je bila Č. K., a on je u tom periodu imao nepunih pola godine radnog staža, dakle neovlašćeno je to urađeno ,obzirom da u administrativnoj zabrani stoji da žirant mora biti zaposlen na neodređeno vrijeme. Djelovodna knjiga i faksimil su bili dostupni okrivljenoj. Nije potpisao administrativnu zabranu i u toj zabrani nije unosio nikakve podatke niti što popunjavao, a nije bilo ništa popunjeno jer je smatrao da se to treba odraditi u banci pred službenikom banke. </span><span class="span1">On i K. su izrazili sumnju u vjerodostojnost dokumentacije, obzirom da su odmah negodovali i nije mu  jasno da je istog dana kreditni odbor odlučio po tom  kreditu i da je istog dana realizovan. </span>
</p>
<p>
<span class="span1">Pridružio se krivičnom gonjenju protiv okrivljene i postavio je imovinsko pravni zahtjev. </span>
</p>
<p>&nbsp;</p>
<p>&nbsp;</p>
<p>
<span class="span1">Oštećena K. M. u svom iskazu je navela da je zaposlena u Javnom preduzeću "V. i k." C. i gdje poslove inženjera za IT od 2001. godine. Po njenom sjećanju joj se u decembru mjesecu 2008. godine, obratila koleginica Č. K. i ispričala joj da ima težu porodičnu situaciju, pa je zamolila da bude jedan od žiranata za kredit na njeno ime u visini od 1.000 do 2.000 eura, za koji bi ona konkurisala u tadašnjoj "A. i." b. u C., a takođe joj je tom prilikom saopštila da će žirant za taj kredit biti i njen kolega K. R.. Kako je Č. K. poznavala već dugo godina, pristala je da bude žirant po tom kreditu i potpisala obrasce za kredit, koje je Č. K. ovjerila u računovodstvu preduzeća. Nezna da li je taj kredit realizovan ,ali nije trpjela nikakve posljedice u vezi istog. Po njenom sjećanju poslije nekih godinu dana telefonom je pozvao službenik tadašnje "O. banke" u C.,  Đ.  D. i upozorio je da se kredit na ime izvjesnog Đ. D. iz C. ne otplaćuje, a da je ona jedan od žiranata po tom kreditu. Tada je Đ. D.u, kao i u nekoliko narednih kontakata  saopštila i ponavljala da Đ. D. ne poznaje i da mu nikada nije bila žirant. Od tada pa do kraja 2013. godine, nju više niko nije pozivao iz banke u vezi tog kredita, nikada ni do danas nije joj pristigla administrativna zabrana niti opomena, osim usmene opomene i ništa nije odbijeno od njenih ličnih primanja. Tvrdi da Đ. D. nije bila žirant po tom  kreditu i nije potpisala bilo kakve obrasce, mjenicu ili slično, te da su potpisi koji su se nalazili na tim obrascima vjerovatno falsifikovani od strane Č. K., za koju pretpostavlja da je zloupotrijebila obrasce sa njenim potpisima datim za kredit koji je realizovan u "A.". Ističe i to da je Č. K. dugo godina bila sekretarica u Javnom preduzeću "V. i k." u C. i imala je pristup cjelokupnoj dokumnetaciji, arhivi, kao i personalnim dosijeima radnika, pa i pečatima tog javnog preduzeća. </span>
</p>
<p>
<span class="span1">Pridružila se krivičnom gonjenju protiv okrivljene, ali nije postavila imovinsko pravni zahtjev, obzirom da je u odnosu na nju povučena tužba u parničnom postupku koji se vodi pred sudom.  </span>
</p>
<p>&nbsp;</p>
<p>
<span class="span1">Svjedok O. O. je u svom iskazu navela da je </span><span class="span1">u naznačenom vremenskom periodu bila raspoređena na mjesto arhivara, tačnije bila je zadužena za prijem dokumentacije koja dolazi u preduzeće samo djelimično, zatim dokumentacije koja odlazi iz preduzeća i interne dokumentacije. Što se tiče dokumentacije vezane za kredit to je dokumentacija koja je dolazila njoj preko direktora jer je postojao postupak, dakle dokumentacija je išla preko blagajnika, direktora pa završavala u arhivi. Što se tiče Č. K. ista je u naznačenom periodu bila raspoređena na poslovima sekretarice direktora. Navodi i to da u periodu kada je  bila odsutna mijenjana je od strane koleginica, dakle nije bilo tačno određeno ko će vršiti zamjenu. </span>
</p>
<p>
<span class="span1">Nakon što joj je predočena djelovodna knjiga za 2009. godinu, tačnije upis pod brojem 136 i 137 svjedok je pojasnila da je očigledno  da ona  u naznačenom periodu nije bila na poslu, tako da cifre 136 i 137 je upisala Č. K., dok je tekst ispisan od strane koleginice K. O. Č. K. je bila u mogućnosti i nekada se dešavalo da ista upisuje u djelovodnu knjigu obzirom da su oni svi pripadali pravnoj službi i da su u slučaju potrebe mijenjali jedni druge. Što se tiče faksimila direktora za taj dio bila je zadužena samo Č. K.. Ovo sa razloga što je njima  bio dostupan djelovodnik, a ne i faksimil, dok su Č. K. bili dostupni i djelovodnik i faksimil.</span>
</p>
<p>&nbsp;</p>
<p>
<span class="span1">Iz iskaza ovlašćenog predstavnika Javnog preduzeća »V. i k.« C. L. V. proizilazi da je u vrijeme realizacije spornog kredita na ime Đ. D. bio rukovodilac pravne službe u JP »V. i k.« C. Č. K. je od 01. 03. 2006. godine po osnovu rješenja koje je dostavljeno sudu raspoređena na radno mjesto sekretarice u navedenom Javnom preduzeću koje poslove je obavljala sve do 31. 12. 2009. godine kada joj je prestao radni odnos </span><span class="span1">po rješenju broj 960 od 04. 05. 2010. godine koje je takođe dostavljeno sudu. Shodno Pravilniku o sistematizaciji radnih mjesta u JP »V. i k.« C. u opisu posla sekretarice je bilo obavljanje administrativno tehničkih poslova za direktora preduzeća, preuzimanje i otpremanje pošte za direktora preduzeća, prijem i prosleđivanje telefonskih poziva preko centrale, kuvanje kafe za direktora i poslovne partnere, obavljanje drugih poslova po nalogu direktora i rukovodioca službe. Za svoj rad odgovarala je rukovodiocu službe i direktoru. Njena obaveza nije bila zavođenje akata u djelovodnu knjigu Javnog preduzeća već je to bila obaveza arhivara O. O., međutim, njihova služba kojoj je pripadala i Č. K. je bila organizovana tako da ukoliko je arhivar odsutan zbog izlaska na pauzu ili zbog bolovanja korišćenja godišnjeg odmora ili iz bilo kojeg drugog razloga bilo koji zaposleni u Pravnoj službi je morao da zavede akt u djelovodnu knjigu i da ga ovjeri pečatom preduzeća. Nije se mogao izjasniti da li je konkretno administrativne zabrane ona zavela u djelovodnu knjigu ali je mogla doći u tu priliku. Što se tiče unosa podataka u pogledu visine plate žiranta zaposlenog u obrascu administrativne zabrane njih je unosio šef računovodstva a podatke mu je morao dati obračunski radnik. U tom periodu šef računovodstva je bila Branka N., nije se mogao izjasniti precizno da li je u rubrici pečat i potpis ovlašćene osobe u preduzeću stavljen faksimil direktora preduzeća M. M. ili je to zaista njegov svojeručni potpis ali zna da je ovaj imao faksimil u to vrijeme. Obrasce izjave žiranta mogao je popuniti i sam zaposleni ili bilo ko od zaposlenih u preduzeću. Plata K. R. u januaru i februaru 2009. godine iznosila je po 234, 53 €. Izjavu žiranta i obrazac administativne zabrane je mogao donijeti na popunjavanje lično žirant ili bilo koje drugo lice iz preduzeća umjesto njega, a nakon popunjavanja i ovjere formulare je trebao da preuzme lično žirant. U djelovodnu knjigu njije se potpisivao lično žirant već je u zadnjoj rubrici trebalo navesti kome će se dostaviti administrativna zabrana, a dešavalo se da je nekad u toj rubirci naznačeno da se obrazac dostavlja banci, a u nekim slučajevima žirantu odnosno korisniku kredita.</span>
</p>
<p>&nbsp;</p>
<p>
<span class="span1">Svjedok N. B. u svom iskazu je navela da je u vrijeme realizacije spornog kredita bila šef računovodstva u Javnom preduzeću "V. i k." C. Nije bila njena obaveza da popunjava obrazac administrativne zabrane, ali ako bi je zamolio neko od radnika, to je ponekad i radila, s tim što je iznos plate radnika - žiranta, davao obračunski radnik, i ako bi ona ispunjavala nekom dokumentaciju, tražila bi taj podatak od njega, koji bi joj on usmeno saopštio, a nekad se dešavalo i da ona samog žiranta pita koliko mu je plata pa upiše taj iznos. Uglavnom je upisivala matični broj Javnog preduzeća i žiro račun, odnosno one podatke koje radnik ne može sam znati, a oni nijesu provjeravali da li je radnik i koliko zadužen, nego su pretpostavjali da to provjeravaju banke. Popunjeni obrazac administrativne zabrane je sam radnik ili nosilac kredita nosio direktoru na potpisivanje, a O. O., koja je obavljala poslove arhivara, je ovaj obrazac ovjeravala okruglim pečatom Javnog preduzeća i ovjeravala djelovodnim pečatom i zavodila u djelovodnu knjigu. U januaru mjesecu 2009. godine, zarada zaposlenog K. R. iznosila je 234,53 eura. Nije se mogla izjasniti da li je sem arhivaru još nekom bila  dostupna djelovodna knjiga,kao ni da li je ona sama u konkretnom slučaju popunjavala dokumentaciju, ali misli da nije.  </span>
</p>
<p>&nbsp;</p>
<p>
<span class="span1">Iz iskaza svjedoka Đ. D. proizilazi da je stalno zaposlen u E. b. (bivša O. b. AD P. - Filijala C., gdje obavlja poslove direktora Filijale. U vrijeme realizacije spornog kredita obavljao je posao savjetnika za klijente, odnosno kreditnog službenika. U sklopu tih poslova njegove obaveze su bile da klijentima predoči uslove i dokumentaciju koja im je potrebna za konkurisanje i realizaciju kredita, a takođe je od istih klijenata </span><span class="span1">preuzimao njihovu dokumentaciju, pregledao je i potom dostavljao na dalje postupanje i odobravanje kreditnom odboru u C. Što se tiče spornog kredita koji je realizovan na ime Đ. D., sjeća se da su u vezi tog kredita i realizacije istog, u banku dolazili i Đ. D. i Č. K. i predočili mu da namjeravaju da otpočnu neki zajednički posao, pa da im je u tu svrhu potreban mikro kredit, koji su u to vrijeme odobravali do iznosa od 10.000,00 eura. To nijesu bili namjenski krediti, već gotovinski krediti. Nije se mogao precizno izjasniti ko je od njih dvoje dostavio zahtjev za kredit, kao i dokumentaciju za žirante, bitno je da zahtjev za kredit potpiše korisnik kredita, ali to nije morao uraditi u njegovom prisustvu, a zahtjev kao i dokumentaciju za žirante je mogao službeniku banke dostaviti bilo ko, a ne samo nosilac kredita. U to vrijeme, odnosno još 2008. godine, je na nivou banke uvedena praksa da se u obrascima za žirante, elektronskim putem unose podaci koji se odnose na korisnika kredita i visinu kredita, tj. više nije bilo blanko obrazaca. Na istim obrascima rukom su upisivani podaci o žirantu, ali je žirant taj obrazac morao svojeručno potpisati i pri tom je mogao jasno vidjeti na koga glasi kredit i u kojem iznosu. U to vrijeme nije bio obavezan dolazak žiranta u banku i potpisivanje u banci obrasca, već su oni provjeru tačnosti podataka o administrativnoj zabrani vršili putem telefona, pozivajući službenike računovodstva preduzeća, u kojem je zaposleni žirant, koji su ih obavještavali da li je predmetna administrativna zabrana unijeta u službenoj evidenciji preduzeća. U to vrijeme mjenica, kao sredstvo obezbjeđenja nije bila obavezna, a posebno ne za kredite sa manjim novčanim iznosima. Što se tiče konkretnog kredita po kojem su žiranti bili K. R. i K. M., kao radnici preduzeća "V. i k." u C., siguran je da se u svemu pridržavao prethodno navedenog, te je izvršio provjeru u navedenom preduzeću vezano za evidentiranje administrativnih  zabrana, a na samim obrascima za žirante prethodno je elektronski unio ime i prezime D. Đ. kao korisnika kredita i iznos kredita u visini od 5.000,00 eura, te su žiranti mogli jasno da vide ove podatke kada su potpisivali obrasce. Nije se mogao precizno izjasniti ko mu je od njih dvoje donio dokumentaciju za žirante, možda je i neko treći, to mu nije bilo bitno, niti je obavezan nosilac kredita da donese tu dokumentaciju, ali je shodno pravilima banke bitno da nosilac kredita u banci potpiše ugovor o kreditu i da se njemu lično isplati novac, a on je znao, da je Đ. D. i Č. K. novac bio potreban za otpočinjanje zajedničkog posla kako su mu predočili. U konkretnom slučaju Đ. D. je ugovor potpisao u njegovom prisustvu u prostorijama banke i njemu je novac lično isplaćen. Na osnovu tako prikupljene dokumentacije nije imao razloga da posumnja u vjerodostojnost i dobrovoljnost potpisivanja obrazaca od strane žiranata, a korisnik kredita Đ. D. je u svemu ispunjavao uslove za realizaciju tog kredita koji mu je potom i odobren od strane kreditnog odbora. Što se tiče otplate kredita, sjeća se da je ovaj kredit brzo zapao u kašnjenje, ali se nije mogao precizno izjasniti koliko je po njemu otplaćeno, što može provjeriti naknadno, a nezna ko je uplaćivao rate po kreditu, jer se to radi na šalteru, a mogao je uplatiti ratu u drugoj banci tako da oni to ne provjeravaju. Lična karta korisnika kredita je obavezan dio dokumentacije, tako da je on morao imati u dokumentaciji, odnosno morala mu je biti dostavljena, s tim što se nije mogao precizno izjasniti ko mu je dostavio, da li Đ. D. ili Č. K., međutim, dokumentacija je morala biti kompletirana da bi se otpočelo sa odobravanjem. Čim je počelo kašnjenje kontaktirao je žirante, i sjeća se da je pozivao i K. M., jer on lično poznaje K. R.. Ne sjeća se da su mu oni tom prilikom kazali da nijesu pristali da budu žiranti Đ. D. na iznos kredita od 5.000,00 eura. Ne sjeća se da li je u tom razgovoru sa njima tačno pomenuo o kom iznosu kredita se radi, ali jeste pomenuo ko je nosilac kredita, i oni tada nijesu, koliko se sjeća izražavali bilo kakvu sumnju. Sjeća se da je dolazio K. R. i isticao da on nije potpisao dokumentaciju po tom kreditu, pa su istu </span><span class="span1">tražili u arhivi banke, pokazali mu je, pa se on zatim izjasnio da je to stvarno njegov potpis.   Naglasio je da njemu nije bilo poznato da su administrativne zabrane lažne,a da je to znao u svakom slučaju nebi ušao u proceduru za dodjelu kredita korisniku Đ. D. Sa Č. K. nije potpisivao ugovor,ali ukoliko se utvrdilo da je dokumentacija lažna u svakom slučaju mu je prikrila tu činjenicu ,bilo ona ,bilo Đ. D. ukoliko je znao.Visinu plate nije provjeravao jer je smatrao da službenik odgovara svojim potpisom.</span>
</p>
<p>
<span class="span1">Neposredno prije potpisivanja Ugovora o kreditu cijelo vrijeme je kontaktirao samo sa Đ., s tim što je i  Č. K. dolazila, da li baš svaki put nije se mogao izjasniti tačno ,ali zna da je bila prisutna sa Đ. D. </span>
</p>
<li>
<span class="span1">Što se tiče preuzimanja novca radi se i dan danas tako što se novac prebroji u mašini, pa se zatim prebroji na očigled klijenta, stavi u koverat i preda klijentu. </span>
</li>
<p>&nbsp;</p>
<li>
<span class="span1">Nakon izvršenog suočenja svjedoka Đ. D. i Đ. D. proizilazi da je svjedok Đ. D. ostao pri tvrdnji da je samo jedan put došao u banku kada je potpisao formulare i sa jednim od ta tri papira je podigao novac, dok svjedok Đ. D. je tvrdio da je dolazio više puta ,a ne samo jedan put. Takođe, ne bi odobrio kredit da mu je Č. K. predočila da K. M. nije pristala da bude žirant.   </span>
</li>
<p>&nbsp;</p>
<p>
<span class="span1">Svjedok  K. O. u svom iskazu je navela da je u naznačenom vremenskom periodu bila direktor sektora u JP "V. i k." C., te imajući u vidu da je bio mali broj službenika, obavljala je i druge poslove koji se tiču službe, tako da ne isključuje mogućnost da je zavela predmetne administrativne zabrane koje su pod brojem 136 i 137, tačnije iste je zavela ako su prethodno imale potpis direktora. Moguće je da joj je ove administrativne zabrane donijela Č. K. koja je obavljala poslove sekretarice direktora, s tim što K. R. i K. M. zasigurno iste nijesu donijeli. Č. K. je bio dostupan faksimil, a i pečat je mogao biti dostupan. </span>
</p>
<p>&nbsp;</p>
<p>
<span class="span1">Svjedok Đ. D. u svom iskazu je naveo da ga je okrivljena Č. K. jednom prilikom zamolila da bude nosilac kredita obzirom da je ona kreditno zadužena, te da joj iz banke traže da nosilac bude lice koje do tada nije podizalo kredit. Obzirom da je ista bila komšinica njegovog djeda on je na to pristao, ako to dozvoli službenik banke. Nakon nekoliko dana Č. K. je došla sa papirima, zamolila ga da ode sa njom do banke gdje je potpisao papire i nije čitao sadržaj dokumentacije, na šalteru ga je čekao koverat koji nije otvarao, te je koverat u kojem je bio smješten novac po tom kreditu odmah predao Č. K. koja je bila ispred banke jer nije ulazila u banku. Povodom ovog kredita nije ništa radio već je Č. K. rekla da je to sve njena obaveza, tako da mu nije poznato ni ko su žiranti. Ko su žiranti saznao je kada ga je K. R. zaustavio na ulici da bi ga pitao gdje je Č. K. i istom je rekao da je to njemu bolje poznato obzirom da joj se potpisao. On nije lično ništa od dokumentacije  predavao u banku samo je došao i potpisao popunjene formulare. Novac koji je bio u koverti nije brojan prilikom uručenja. Takođe njega niko nije nagovarao ili bilo na koji način uticao da potpiše Ugovor o kreditu, već je od službenika banke dobio gotova dokumenta koje je dobrovoljno potpisao. Ništa nije plaćao po ovom kreditu. Nije kontaktirao Č. K. jer ima saznanja da je van države. </span>
</p>
<p>&nbsp;</p>
<p>
<span class="span1">Vještak grafološke struke N. V. u svom iskazu je ostala  pri nalazu i mišljenju od novembra mjeseca 2014. godine gdje joj  je zadatak bio da utvrdi autentičnost potpisa žiranta K. M., u kreditnoj dokumentaciji formiranoj po Ugovoru o kreditu br. LD/09028/00... od 28.01.2009. godine "O. b." A.D. P., koji glasi na ime Đ. D., kao korisnika kredita (Izjava od 28.01.2009. godine i Administrativna zabrana br. 136 od </span><span class="span1">27.01.2009. godine) - ukoliko se ne radi o autentičnim potpisima oštećene K. M., te da li je sporne potpise tog žiranta ispisao Đ. D. ili Č. K., pa je na osnovu toga dala mišljenje da sporne potpise "K. M." koji se nalaze u rubrikama "potpis radnika/jemca/dužnika" i "Svojeručni potpis žiranta" na Izjavi od 28.01.2009. godine i Administrativnoj zabrani br. 136 od 27.01.2009. godine, nije svojeručno ispisala K. M..</span>
</p>
<p>
<span class="span1">Podatke o žirantu  K.  M. na Izjavi od 28.01.2009. godine i Administrativnoj zabrani br. 136 od 27.01.2009. godine, kao i sporne potpise u rubrikama "potpis radnika/jemca/dužnika" i "Svojeručni potpis žiranta", na istim ispisala je Č. K.. </span>
</p>
<p>&nbsp;</p>
<p>
<span class="span1">U svrhu upoređenja, vještak je izuzeo nesporni rukopis po diktatu od lica K. M. i Đ. D., a za Č. K. je dostavljen slobodni nesporni rukopis i potpisi Č. K., a koji su se nalazili u djelovodniku iz 2009. godine (dvije sveske), registratoru telefonskih brojeva /sveska A4 formata, tvrdog poveza zelene boje) fotokopiji rukom pisane molbe za prijem u radni odnos i Zahtjevu za korišćenje godišnjeg odmora. </span>
</p>
<p>
<span class="span1">Na osnovu navedenog vještak je dao nalaz gdje su sporni potpisi "K. M." koji se nalaze u rubrikama "potpis radnika/jemca/dužnika" i "Svojeručni potpis žiranta" na Izjavi od 28.01.2009. godine i Administrativnoj zabrani br. 136 od 27.01.2009. godine, napisani su štampanim slovima latinice, u osnovi sigurnim, relativno brzim potezima kod kojih se ne isključuje mogućnost podešavanja. </span>
</p>
<p>
<span class="span1">Proučavanjem raspoloživog nespornog rukopisa K. M. i njegovim upoređivanjem sa spornim rukopisom kojim su napisani sporni potpisi koji glase na ime ovog lica, konstatovane su razlike. Te razlike se ogledaju u opštem izgledu, stepenu ispisanosti, nagibu i iznijansiranosti poteza, ali prvenstveno u detaljima upoređenih slova "N", "G", "M", "R", "K" "b". </span>
</p>
<p>
<span class="span1">Cijeneći identifikacioni značaj konstatovanih razlika, smatra da sporne potpise koji su bili predmet ovog ispitivanja, nije svojeručno ispisala K. M.. </span>
</p>
<p>
<span class="span1">Proučavanjem nespornog rukopisa Đ. D. i njegovim upoređivanjem sa rukopisom kojim su napisani podaci o žirantu K. M. i sporni potpisi koji glase na ime ovog lica , nijesu uočene sličnosti koje bi upućivale na zaključak da je Đ. D. mogući skripter istih. </span>
</p>
<p>
<span class="span1">Dakle, izvršenim ispitivanjem, između raspoloživog nespornog rukopisa Đ. D. i rukopisa kojim su ispisani sporni potpisi K. M. u rubrikama "potpis radnika/jemca/dužnika" i "Svojeručni potpis žiranta" na Izjavi od 28.01.2009. godine i Administrativnoj zabrani br. 136 od 27.01.2009. godine, nijesu konstatovane sličnosti od značaja za identifikaciju.</span>
</p>
<p>
<span class="span1">Proučavanjem rukopisa kojim su napisani podaci o žirantu K. M. i sporni potpisi koji glase na ime ovog lica i njegovim upoređivanjem sa materijalom koji je dostavljen kao nesporni rukopis Č. K., u jednom dijelu su konstatovane pored parcijalnih razlika u varijanti slova "K" - pisano i značajne sličnosti kako opšteg, tako i individualnog karaktera. </span>
</p>
<p>
<span class="span1">Sličnosti opšteg karaktera se ogledaju u opštem izgledu, kalibru, međusobnom odnosu i vezanosti slova, dok su sličnosti individualnog karaktera manifestuju u detaljima slova "K" - varijanta štampanog slova, "G", "N" - varijanta "E", "L" (u odnosu na potpise), odnosno "g", "t" - varijante, "B", "K" - varijanta štampanog slova, "J", "n", vezi slova "M" ( u odnosu na rukopis kojim su ispisani podaci o žirantu u rubrikama sporne Izjave i Administrativne zabrane).</span>
</p>
<p>
<span class="span1">Cijeneći identifikacioni značaj konstatovanih sličnosti, smatra da su uočene sličnosti dovoljne za donošenje određenog zaključka da je podatke o žirantu K. M. i sporne potpise koji glase na ime ovog lica, ispisalo lice čiji se rukopis nalazi u Registratoru </span><span class="span1">telefonskih brojeva (scesci A4 formata, tvrdog poveza zelene boje, sa imenima i brojevima telefona), a koji je dostavljen kao nesporni rukopis Č. K..</span>
</p>
<p>
<span class="span1">Na osnovu raspoloživog materijala vještak je dao mišljenje da sporne potpise "K. M." koji se nalaze u rubrikama "potpis radnika/jemca/dužnika" i "Svojeručni potpis žiranta" na Izjavi od 28.01.2009. godine i Administrativnoj zabrani br. 136 od 27.01.2009. godine, nije svojeručno ispisala K. M..</span>
</p>
<p>
<span class="span1">Primjenom komparativne grafoskopske metode, između dostavljenog nespornog rukopisa Đ. D. i rukopisa kojim su napisani sporni potpisi K. M., nijesu konstatovane sličnosti od značaja za identifikaciju.</span>
</p>
<p>
<span class="span1">Podatke o žirantu K. M. na Izjavi od 28.01.2009. godine i Administrativnoj zabrani br. 136 od 27.01.2009. godine, kao i sporne potpise u rubrikama "potpis radnika/jemca/dužnika" i "Svojeručni potpis žiranta", na istim ispisala je Č. K.. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka grafologa N. V. iz P. od 10.11.2014. godine proizilazi </span><span class="span1">je zadatak vještaka bio da utvrdi autentičnost potpisa žiranta K. M., u kreditnoj dokumentaciji formiranoj po Ugovoru o kreditu br. LD/09028/00... od 28.01.2009. godine "O. b." A.D. P., koji glasi na ime Đ. D., kao korisnika kredita (Izjava od 28.01.2009. godine i Administrativna zabrana br. 136 od 27.01.2009. godine) - ukoliko se ne radi o autentičnim potpisima oštećene K. M., potrebno je utvrditi da li je sporne potpise tog žiranta ispisao Đ. D. ili Č. K.. </span>
</p>
<p>
<span class="span1">U svrhu upoređenja, vještak je izuzeo nesporni rukopis po diktatu od lica K. M. i Đ. D., a za Č. K. je dostavljen slobodni nesporni rukopis i potpisi Č. K. a koji su se nalazili u djelovodniku iz 2009. godine (dvije sveske), registratoru telefonskih brojeva /sveska A4 formata, tvrdog poveza zelene boje) fotokopiji rukom pisane Molbe za prijem u radni odnos i Zahtjevu za korišćenje godišnjeg odmora. </span>
</p>
<p>
<span class="span1">Na osnovu navedenog vještak je dao nalaz gdje su sporni potpisi "K. M." koji se nalze u rubrikama "potpis radnika/jemca/dužnika" i "Svojeručni potpis žiranta" na Izjavi od 28.01.2009. godine i Administrativnoj zabrani br. 136 od 27.01.2009. godine, napisani su štampanim slovima latinice, u osnovi sigurnim, relativno brzim potezima kod kojih se ne isključuje mogućnost podešavanja. </span>
</p>
<p>
<span class="span1">Proučavanjem raspoloživog nespornog rukopisa K. M. i njegovim upoređivanjem sa spornim rukopisom kojim su napisani sporni potpisi koji glase na ime ovog lica, konstatovane su razlike. Te razlike se ogledaju u opštem izgledu, stepenu ispisanosti, nagibu i iznijansiranosti poteza ali prvenstveno u detaljima upoređenih slova "N", "G", "M", "R", "K" "b". </span>
</p>
<p>
<span class="span1">Cijeneći identifikacioni značaj konstatovanih razlika, smatra da sporne potpise koji su bili predmet ovog ispitivanja, nije svojeručno ispisala K. M.. </span>
</p>
<p>
<span class="span1">Proučavanjem nespornog rukopisa Đ. D. i njegovim upoređivanjem sa rukopisom kojim su napisani podaci o žirantu K. M. i sporni potpisi koji glase na ime ovog lica , nijesu uočene sličnosti koje bi upućivale na zaključak da je Đ. D. mogući skripter istih. </span>
</p>
<p>
<span class="span1">Dakle, izvršenim ispitivanjem, između raspoloživog nespornog rukopisa Đ. D. i rukopisa kojim su ispisani sporni potpisi K. M. u rubrikama "potpis radnika/jemca/dužnika" i "Svojeručni potpis žiranta" na Izjavi od 28.01.2009. godine i Administrativnoj zabrani br. 136 od 27.01.2009. godine, nijesu konstatovane sličnosti od značaja za identifikaciju.</span>
</p>
<p>
<span class="span1">Proučavanjem rukopisa kojim su napisani podaci o žirantu K. M. i sporni potpisi koji glase na ime ovog lica i njegovim upoređivanjem sa materijalom koji je dostavljen kao nesporni rukopis Č. K., u jednom dijelu su konstatovane pored parcijalnih razlika u </span><span class="span1">varijanti slova "K" - pisano i značajne sličnosti kako opšteg, tako i individualnog karaktera. </span>
</p>
<p>
<span class="span1">Sličnosti opšteg karaktera se ogledaju u opštem izgledu, kalibru, međusobnom odnosu i vezanosti slova, dok su sličnosti individualnog karaktera manifestuju u detaljima slova "K" - varijanta štampanog slova, "G", "N" - varijanta "E", "L" (u odnosu na potpise), odnosno "g", "t" - varijante, "B", "K" - varijanta štampanog slova, "J", "n", vezi slova "M" ( u odnosu na rukopis kojim su ispisani podaci o žirantu u rubrikama sporne Izjave i Administrativne zabrane).</span>
</p>
<p>
<span class="span1">Cijeneći identifikacioni značaj konstatovanih sličnosti, smatra da su uočene sličnosti dovoljne za donošenje određenog zaključka da je podatke o žirantu K. M. i sporne potpise koji glase na ime ovog lica, ispisalo lice čiji se rukopis nalazi u Registratoru telefonskih brojeva (scesci A4 formata, tvrdog poveza zelene boje, sa imenima i brojevima telefona), a koji je dostavljen kao nesporni rukopis  Č. K..</span>
</p>
<p>
<span class="span1">Na osnovu raspoloživog materijala vještak je dao mišljenje da sporne potpise "K. M." koji se nalaze u rubrikama "potpis radnika/jemca/dužnika" i "Svojeručni potpis žiranta" na Izjavi od 28.01.2009. godine i Administrativnoj zabrani br. 136 od 27.01.2009. godine, nije svojeručno ispisala K. M..</span>
</p>
<p>
<span class="span1">Primjenom komparativne grafoskopske metode, između dostavljenog nespornog rukopisa Đ. D. i rukopisa kojim su napisani sporni potpisi K. M., nijesu konstatovane sličnosti od značaja za identifikaciju.</span>
</p>
<p>
<span class="span1">Podatke o žirantu K. M. na Izjavi od 28.01.2009. godine i Administrativnoj zabrani br. 136 od 27.01.2009. godine, kao i sporne potpise u rubrikama "potpis radnika/jemca/dužnika" i "Svojeručni potpis žiranta", na istim ispisala je Č. K.. </span>
</p>
<p>&nbsp;</p>
<p>
<span class="span1">Nakon izvršenog uvida  u kreditnu dokumentaciju formirane po Ugovoru o kreditu broj LD/09028/000... od 28.01.2009. godine zaključen između "O." b. A.D. P. kao davaoca kredita i Đ. D. iz C. kao korisnika kredita proizilazi da je banka odobrila korisniku kredit u iznosu od 5.000 eura koji se daje za nabavku. Rok otplate kredita je 60 mjeseci ,a glavnica i kamata će se vraćati u 60 mjesečnih anuiteta. Prvi mjesečni anuitet dospijeva za plaćanje dana 28.02.2009. godine. U slučaju da korisnik ne izvrši plaćanje na vrijeme, banka će pristupiti naplati kredita iz sredstava obezbjeđenja prije roka dospjeća. Korisnik je upoznat sa uslovima kredita, efektivnom kamatnom stopom i planom otplate kredita koji mu je uručen, što je i potvrđeno potpisivanjem ovog ogovora. </span>
</p>
<p>
<span class="span1">Za slučaj neispunjenja obaveze po ovom Ugovoru i padanja korisnika u docnju, banka može cjelokupan dug naplatiti iz zatečenih slobodnih sredstava korisnika na računima u samoj banci, uz uslov da su na dan padanja korisnika u docnju ta sredstva bila slobodna od zaloga ili drugih tereta ranije ugovorenih u korist i za račun trećih lica, ili primjenom sredstava obezbjeđenja. Solventni žiranti po ovom kreditu su K. M. i K. R. koji su obezbijedili sve potrebno za realizaciju administrativne zabrane na njihova lična primanja i potpisali izjavu kojom, za slučaj docnje korisnika, preuzimaju na sebe sve obaveze po ovom kreditu. </span>
</p>
<p>
<span class="span1">Iz administrativne zabrane na lična primanja oštećene K. M. proizilazi da se stavlja administrtivna zabrana na lična primanja radi dodatnog obezbjeđenja otplate kredita, kamata i pripadajućih troškova po Ugovoru o kreditu. Administrativna zabrana je ovjerena i zavedena pečatom JP "V. i k." C. pod br. 136 od 27.01.2009. godine uz zahtjev i saglasnost K. M. koja je od nje i potpisana. Takođe mjesečna primanja zaposlene su u iznosu od 280,36 eura, a preduzeće će prihvatitit i izvršiti obustavu po osnovu ove administrativne zabrane do iznosa jedne polovine žirantove plate u </span><span class="span1">slučaju da korisnik kredita Đ. D. ne izvrši ugovorene obaveze za kredit u iznosu od 5.000 eura. </span>
</p>
<p>
<span class="span1">Iz administrativne zabrane na lična primanja oštećenog K. R.  proizilazi da se stavlja administrativna zabrana na lična primanja radi dodatnog obezbjeđenja otplate kredita, kamata i pripadajućih troškova po Ugovoru o kreditu. Administrativna zabrana je ovjerena i zavedena pečatom JP "V. i k." C. pod br. 137 od 27.01.2009. godine uz zahtjev i saglasnost  K. R. koja je od njega i potpisana. Takođe mjesečna primanja zaposlenog su navedena u iznosu od 268,76 eura, a preduzeće će prihvatitit i izvršiti obustavu po osnovu ove administrativne zabrane do iznosa jedne polovine žirantove plate u slučaju da korisnik kredita Đ. D. ne izvrši ugovorene obaveze za kredit u iznosu od 5.000 eura. </span>
</p>
<p>&nbsp;</p>
<p>
<span class="span1">Nakon izvršenog uvida u djelovodnu knjigu Javnog preduzeća "V. i k." C. za dan 27.01.2009. godine proizilazi da je pod brojem 136 zavedena Administrativna zabrana na ime K. R. dana 27.01.2009. godine u korist O. b., a pod brojem 137 je zavedena Administrativna zabrana na ime K. M.  dana 27.01.2009. godine u korist O. banke.</span>
</p>
<p>&nbsp;</p>
<p>
<span class="span1">Nakon izvršenog uvida u fotokopiju rješenja Javnog preduzeća "V. i k." C. broj 354 od 01.03.2006. godine, o raspoređivanju na radno mjesto sekretarica za okrivljenu Č. K. proizilazi da je ista primljena u radni odnos na neodređeno vrijeme na radno mjesto sekretarice. Poslove i zadatke utvrđene Pravilnikom u unutrašnjoj organizaciji i sistematizaciji radnih mjesta koji se nalaze u opisu radnog mjesta sekretarice obavljaće počev od 01.03.2006. godine. </span>
</p>
<p>
<span class="span1">Iz rješenja broj 960 od 04.05.2010. godine o prestanku radnog odnosa za okrivljenu Č. K. proizilazi da radnici Č. K. raspoređenoj na radnom mjestu sekretarice prestaje radni odnos na osnovu otkaza od strane poslodavca dana 31.12.2009. godine, iz razloga što je ista neopravdano izostala sa posla više od pet radnih dana uzastopno u mjesecu decembru.  </span>
</p>
<p>&nbsp;</p>
<p>
<span class="span1">Nakon izvršenog uvida u otpis istorije otplate propisanog zajma od 01.09.2013. godine proizilazi da je iznos zajma 5.000 eura u kojem su sadržani podaci o naplatama duga otpisanog zajma, te da je otpisani dug u iznosu od 5.590.10 eura. </span>
</p>
<p>
<span class="span1"> </span>
</p>
<p>
<span class="span1">Nakon izvršenog uvida u pravosnažnu presudu ovog suda K. br. 120/13 od 15.06.2015. godine proizilazi da je optuženoj Č. K. izrečena uslovna osuda zbog krivičnog djela prevara iz člana 244. stav 3. u vezi stava 1. Krivičnog zakonika kojom se optuženoj utvrđuje kazna zatvora u trajanju od jedne godine i istovremeno određuje da se navedena kazna neće izvršiti ukoliko optužena u vremenskom periodu od dvije godine po pravosnažnosti presude ne počini novo krivično djelo.  </span>
</p>
<p>&nbsp;</p>
<p>
<span class="span1">Iz uvjerenja Ministarstva pravde Crne Gore broj 0203/3726 od 17.07.2014. godine iz kaznene evidencije za okrivljenu Č. K. proizilazi da se ista ne vodi u kaznenoj evidenciji, dok iz izvoda iz registra Kaznenih evidencija Ministrastva pravde Crne Gore KE 117/2015 od 22.09.2015. godine za okrivljenu Č. K. proizilazi da ista nije osuđivana. </span>
</p>
<p>&nbsp;</p>
<p>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza, kako pojedinačno tako i u međusobnoj povezanosti, Sud je utvrdio da su rezultati dokaznog postupka potkrijepili navode </span><span class="span1">optužnog akta, da je okrivljena Č. K. počinila  krivično  djelo  stavljeno joj na teret činjenično i pravno opisano u dispozitivu ove presude, a ovo iz sledećih razloga: </span>
</p>
<p>&nbsp;</p>
<p>
<span class="span1">Naime, utvrđujući činjenice radi pravilnog određenja materijalno pravnog odnosa u ovoj krivično pravnoj stvari, Sud je nesumnjivo utvrdio da je okrivljena Č. K. </span><span class="span1">dana </span><span class="span1">28. januara 2009. godine u C.,  svjesna </span><span class="span1">svog djela čije je izvršenje htjela, znajući da je njeno djelo zabranjeno, u namjeri da sebi pribavi protivpravnu imovinsku korist, prikrivajući činjenicu da posjeduje lažne administrativne zabrane na lična primanja – zaradu zaposlenog i izjave o saglasnosti da budu žiranti na ime K. M. iz P. i K. R. iz C., dovela u zabludu ovlašćenog službenika banke »O.«  A.D. P. Filijala C. i navela da sa Đ. D. iz C. kao navodnim korisnikom kredita na štetu imovine oštećenog »O.«  b. P. zaključi Ugovor o kreditu broj LD 09028/000... na iznos od 5.000.00 € na način što je na obrascu administrativne zabrane broj 136 od 27. 01. 2009. godine za žiranta oštećenu K. M. iz P. i na obrascu izjave žiranta od 28. 01. 2009. godine za istu bez znanja i saglasnosti oštećene, svojeručno popunila lične podatke za oštećenu, te na navedenim obrascima u rubrici »svojeručni potpis žiranta« i rubrici »potpis radnika/jemca/dužnika«, bez znanja i saglasnosti oštećene K. M. ispisala navodni svojeručni potpis iste, dok je na obrascu admninistrativne zabrane broj 137 od 27. 01. 2009. godine za žiranta oštećenog K. R. iz C. unijela lažan podatak da lična primanja oštećenog iznose 268,76 €, i ako su stvarna primanja istog, za januar mjesec 2009. godine iznosila 234,53 €, koju predmetnu dokumentaciju je potom predala ovlašćenom službeniku »O.« b. A.D. P. Filijala C., te je na osnovu iste, Đ. D. ne znajući da su navedena administrtastivne zabrane na lična primanja oštećenih i izjave o saglasnosti da budu žiratni lažne, podigao kredit u iznosu od 5.000.00 € i novac odmah predao okrivljenoj Č. K., čime je okrivljena za iznos od 5.000,00 € sebi pribavila protivpravnu imovinsku korist.</span>
</p>
<p>
<span class="span1"> </span>
</p>
<p>
<span class="span1">Ovakvo činjenično stanje sud je utvrdio na osnovu iskaza svjedoka oštećenih K. R. i K. M., čiji iskazi su u saglasnosti sa pisanim dokazima - </span><span class="span1">Ugovorom o kreditu broj LD/09028/000... od 28.01.2009. godine zaključen između "O." b.  A.D. P. kao davaoca kredita i Đ. D. iz C. kao korisnika kredita</span><span class="span1">, </span><span class="span1">sa</span><span class="span1"> izjavom i administrativnom  zabranom</span><span class="span1"> </span><span class="span1">za žirante oštećene, kao i nalazom i mišljenjem sudskog vještaka grafološke stuke. </span>
</p>
<p>&nbsp;</p>
<p>
<span class="span1">Naime, oštećeni K. R. je potvrdio da poznaje Č. K., te da ga je ista sredinom januara mjeseca 2009. godine zamolila da joj bude žirant na kredit koji će glasiti na njeno ime, a radilo se o iznosu od 2.500,00 do 3.000,00.eura. Kako je sa sobom imala formulare tadašnje O. b. u C. ista je ispunila gornji dio obrasca u njegovom prisustvu koji je odnio u računovodstvo gdje mu je računovođa unio iznos plate od 220,00 eura. Međutim, narednog dana ponovo se sreo sa okr. Č. K. koja mu je saopštila da je nešto pogriješila u vezi dokumentacije za kredit, pa kako je bio u žurbi ponovo je potpisao obrasce ,ali nije gledao čije je ime navedeno kao nosioca kredita. Tek kasnije je od službenika O. b. saznao da je ovaj kredit glasio na ime Đ. D., te da je na </span><span class="span1">obrascu administrativne zabrane, koje je on potpisao upravo okrivljena navela da su njegova lična primanja, u iznosu  268,76 eura,što nije tačno. </span>
</p>
<p>
<span class="span1">Takođe, oštećena K. M. je decidna u navodima da nikada nije potpisala kreditnu dokumentaciju</span><span class="span1">, a činjenicu da je bila žirant na kredit koji je podigao Đ. D. na iznos od 5.000,00 eura je saznala od </span><span class="span1">službenika "E. b." Đ. D.. </span>
</p>
<p>
<span class="span1">Njihove iskaze sud je u cjelosti prihvatio, kao jasne i  istinite ,a pritom tokom postupka  niti jednim provedenim dokazom nijesu dovedene u sumnju,odn. iskaz </span><span class="span1">oštećene K. M. u svemu je potvrđen </span><span class="span1">nalazom i mišljenjem vještaka grafološke struke N. V. iz kojeg nalaza se nesumnjivo utvrđuje da </span><span class="span1">sporne potpise "K. M." koji se nalaze u rubrikama "potpis radnika/jemca/dužnika" i "Svojeručni potpis žiranta" na Izjavi od 28.01.2009. godine i Administrativnoj zabrani br. 136 od 27.01.2009. godine, nije svojeručno ispisala K. M., već da je podatke o žirantu K. M. na izjavi od 28.01.2009. godine i Administrativnoj zabrani br. 136 od 27.01.2009. godine, kao i sporne potpise u rubrikama "potpis radnika/jemca/dužnika" i "Svojeručni potpis žiranta", na istim ispisala okrivljena  Č. K.. </span>
</p>
<p>
<span class="span1">Sud je u potpunosti prihvatio nalaz i mišljenje vještaka grafološke struke, kao jasan, stručan i objektivan, zasnovan na pravilima nauke i struke, a ovo kod činjenice što je vještak prilikom davanja datog nalaza i mišljenja imala na raspolaganju nesporni rukopis koji je izuzet od oštećene K. M., kao i dostavljene slobodne nesporne rukopise i potpise okrivljene Č. K., a koji su se nalazili u djelovodniku iz 2009. godine (dvije sveske), registratoru telefonskih brojeva /sveska A4 formata, tvrdog poveza zelene boje) fotokopiji rukom pisane molbe za prijem u radni odnos i Zahtjevu za korišćenje godišnjeg odmora, pa je na osnovu raspoloživog materijala nesumnjivo utvrđeno da se radi o rukopisu koji je ispisan od strane okrivljene Č. K.. </span>
</p>
<p>
<span class="span1"> </span>
</p>
<p>
<span class="span1">Nije sporno da su administrativne zabrane  uvedene u  </span><span class="span1">djelovodnu knjigu Javnog preduzeća "V. i k." C. za dan 27.01.2009. godine i to pod brojem 136 zavedena je Administrativna zabrana na ime K. R., a pod brojem 137 je zavedena Administrativna zabrana na ime K. M., što je utvrđeno neposrednim uvidom u djelovodnu knjigu JP „V. i k. „C. za dan 27.01.2009.godine .</span>
</p>
<p>
<span class="span1">U prilog tome ide i objektivni i za Sud prihvatljiv iskaz svjedoka O. O. koja je sudu predočila kako i na koji način je išao postupak prijema dokumentacije u ovom preduzeću. Iz njenog kazivanja utvrđeno je da je u tom periodu bila raspoređena na mjesto arhivara, to jest da je bila zadužena za prijem dokumentacije koja je njoj dolazila preko direktora, pa završavala u arhivi,da je u spornom periodu bila odsutna, ali da je jasno vidljivo da je upravo okr. Č. K. u djelovodnu knjigu upisala cifre 136 i 137 koje se odnose na administrativne zabrane, te da su istoj bili dostupni i djelovodnik, a posebno faksimil direktora za koji je bila zadužena. Isto je potvrdjeno i iskazom svejdoka K. O. iz čijeg je za Sud objektivnog iskaza utvrđeno da ista ne isključuje mogućnost da je zavela predmetne administrativne zabrane koje su pod brojem 136 i 137,u navedenoj djelovodnoj knjizi JP »V. i k.« za naznačeni dan  ,tačnije da je  iste zavela ako su prethodno imale potpis direktora,odn.da je moguće da joj je ove administrativne zabrane donijela Č. K. koja je obavljala poslove sekretarice direktora, s tim što K. R. i K. M. zasigurno iste nijesu donijeli. Č. K. je bio dostupan faksimil, a i pečat je mogao biti dostupan. Sve prednje potvrdjeno je  i  jasnim iskazom ovlašćenog predstavnika JP »V. i k.« C., L. V. .</span>
</p>
<p>
<span class="span1">Na to upućuje i fotokopija rješenja Javnog preduzeća "V. i k." C. broj 354 od 01.03.2006. godine, iz kojeg se utvrđuje da je okrivljena bila raspoređena na radno mjesto sekretarica na neodređeno vrijeme počev od 01.03.2006. godine, dok je iz fotokopije rješenja broj 960 od 04.05.2010. godine utvrđeno da je istoj prestao radni odnos na osnovu otkaza od strane poslodavca dana 31.12.2009. godine .</span>
</p>
<p>&nbsp;</p>
<p>
<span class="span1">Da je na obrascu administrativne zabrane unesen lažan podatak da lična primanja oštećenog K. iznose 268,76 eura,utvrđeno je i iz iskaza svjedoka N. B. koja je navela da je iznos plate  imenovanog u  januaru mjesecu 2009. godine, iznosio  234,53 eura.</span>
</p>
<p>&nbsp;</p>
<p>
<span class="span1">Takođe svjedok Đ. D. u svom iskazu potvrđuje da je bio zamoljen od strane okr. Č. K. da bude nosilac kredita obzirom da je ona bila kreditno zadužena, te da njegova obaveza nije bila da obezbjeđuje žirante, već je samo potpisao papire i dobijeni novac predao okrivljenoj, što za sud nije sporno kao ni činjenica da je tek kasnije od K. R. saznao da je on jedan od žiranata za navedeni kredit. </span>
</p>
<p>&nbsp;</p>
<p>
<span class="span1">Na osnovu iskaza svjedoka Đ. i ovlašćenog predstavnika oštećene sud je utvrdio   proceduru dobijanja kredita, te da je  praksa banke bila  da se u obrascima za žirante, elektronskim putem unose podaci koji se odnose na korisnika kredita i visinu kredita, odn. da nije bio obavezan dolazak žiranata u banku i potpisivanje u banci obrazaca.</span>
</p>
<p>&nbsp;</p>
<li>
<span class="span1">Svjedok Đ. je što je Sud i prihvatio  naglasio da njemu nije bilo poznato da su administrativne zabrane lažne,a da je to znao u svakom slučaju nebi ušao u proceduru za dodjelu kredita korisniku Đ. D..Sa Č. K. nije potpisivao ugovor,ali ukoliko se utvrdilo da je dokumentacija lažna u svakom slučaju mu je prikrila tu činjenicu ,bilo ona ,bilo  Đ. D. ukoliko je znao,što je ponovio i u postupku suočenja da  </span><span class="span1">ne bi odobrio kredit da mu je Č. K. predočila da K. M. nije pristala da bude žirant.   </span>
</li>
<p>
<span class="span1">Visinu plate nije provjeravao jer je smatrao da službenik odgovara svojim potpisom. </span>
</p>
<p>
<span class="span1">Iz dokumentacije koja je dostavljena od strane oštećene "O. b." koji su formirani po Ugovoru o kreditu LD/09028/000... od 28.01.2009. godine nesporno proizilazi da se radi o o kreditu za nabavku ,te da je rok otplate kredita 60 mjeseci. Takođe je navedeno da će u slučaju da korisnik kredita ne izvrši plaćanje na vrijeme Banka pristupiti naplati kredita iz sredstava obezbjeđenja, prije roka dospijeća, za slučaj neispunjenja obaveze po ovom Ugovoru i padanje korisnika u docnju, te da banka može cjelokupan dug naplatiti iz zatečenih slobodnih sredstava korisnika na računima u samoj banci, te ukoliko se na taj način ne bude moglo obezbijediti vraćanje kredita, banka će pristupiti namirenju kredita putem žiranata realizovanjem administrativnih zabrana na lična primanja K. R. i K. M..</span>
</p>
<p>
<span class="span1">Kako se navedeni kredit nije izmirivao, a što se i utvrđuje iz iskaza ovlašćenog predstavnika  oštećene "E. b." K. P. pokrenut je </span><span class="span1">parnični postupak pred Osnovnim sudom radi naplate potraživanja po tom kreditu, gdje se iz otpisa istorije otplate propisanog zajma od 01.09.2013. godine utvrđuje da je iznos zajma 5.000 eura u kojem su sadržani podaci o naplatama duga otpisanog zajma, te da je otpisani dug u iznosu od 5.590.10 eura. </span>
</p>
<p>&nbsp;</p>
<p>
<span class="span1">Da je okrivljena Č. K. obezbijedila svu potrebnu dokumentaciju za dobijanje kredita, te žirante po navedenom kreditu potvrđuje svjedok Đ. D., koji je pristao da bude korisnik kredita, te cjelokupni iznos novca u iznosu od 5.000,00 eura predao okrivljenoj Č. K. Da su navodi ovog svjedoka u tom pravcu tačni utvrđeno je i iz iskaza svjedoka Đ. koji nije sporio učešće okrivljene Č. u ovom pravnom poslu iako se nigdje ne pojavljuje kao stvarni korisnik kredita,a o razlozima za to izjasnio se svjedok Đ. ,koji je objektivno pojasnio kako se pojavio kao nosilac kredita,te se da zaključiti da je njegova obaveza bila da samo formalno potpiše ugovor o kreditu,kao i ček o preuzimanju novca,dok je sve ostalo –pribavljanje potrebne dokumentacije bilo u obavezi okrivljene.</span><span class="span1"> </span><span class="span1">Dakle,po nalaženju suda logičan je iskaz ovog svjedoka,tj.jasno je da je okrivljena postupala sa jasnom namjerom pribavljanja protivpravne imovinske koristi jer činjenice preko kojih se utvrđuje namjera učinioca za izvršenje ovog krivičnog djela su unutrašnje, psihičke i voljne, a zaključak da su one prevarne ili ne, cijeni se preko konkretnog i objektivnog učinka učinioca, što se u konkretnom slučaju </span><span class="span1">da zaključiti da je okrivljena Č. K. postupala prevarno, jer je nesporno utvrđeno da K. M. </span><span class="span1">nije svojeručno potpisala administrativnu zabranu na lična primanja/ zaradu zaposlenog, i izjave o saglasnosti da bude žirant, kao i da je na obrascu administrativne zabrane za K. R. unijela lažan podatak da lična primanja oštećenog iznose 268,76 eura,umjesto stvarnih 234,53 eura, koju dokumentaciju je potom predala ovlašćenom službeniku "O." b. A.D. P. Filijala C.,koji je doveden u zabludu jer nije znao da su administrativne zabrane zbog navedenih razloga lažne,te je naveden da sa Đ. D. kao navodnim korisnikom kredita na štetu "O." b. A.D. P. Filijala C. zaključi predmetni ugovor o kreditu , </span><span class="span1">te je na osnovu iste, Đ. D. ne znajući da su navedene administrativne zabrane na lična primanja oštećenih i izjave o saglasnosti da budu žiratni lažne, podigao kredit u iznosu od 5.000.00 € i novac odmah predao okrivljenoj Č. K.. </span><span class="span1">Navedeni kredit okrivljena Č. K. nije uredno otplaćivala, zbog čega je ugovor o kreditu raskinut, iz čega nesporno proizilazi uzročni odnos izmedju dovođenja u zabludu i prouzrokovane štete, usled koje je okrivljena  za sebe u naznačenom iznosu pribavila protivpravnu imovinsku korist .</span>
</p>
<p>&nbsp;</p>
<p>
<span class="span1">Kod nesporno utvrđenog činjeničnog stanja Sud je izveo pravni zaključak da je okrivljena  izvršila krivično djelo prevara  iz čl.244.st.3.u vezi st.1.KZ-a .</span>
</p>
<p>&nbsp;</p>
<p>
<span class="span1">Kako je odbrana okrivljene Č. K. izostala, sud je cijenio stavove branioca po službenoj dužnosti, L. I., adv. iz C., u kojima navodi da nijesu dokazani navodi optužbe da je okrivljena, koja uopšte i nije učesnik pravnog posla uspjela dovesti u zabludu ovlašćenog službenika banke da trećem licu odobri kredit za navodno njene potrebe, a sve po osnovu, kako se tvrdi "lažne dokumentacije", te da kod odsustva nespornih rukopisa okrivljene postavlja se pitanje da li je grafološki materijal koji je vještaku dostavljen dovoljan da bi se uopšte odradilo valjano grafološko vještačenje.  </span>
</p>
<p>&nbsp;</p>
<p>
<span class="span1">Ovakve stavove odbrane sud je odbacio kao činjenično i pravno neutemeljene, ničim dokazane, čak naprotiv iz naprijed utvrđenog činjeničnog stanja i provedenih dokaza, potvrđeno je da su administrativne zabrane na lična primanja-zaradu zaposlenog i izjave o saglasnosti da budu žiranti K. M. i K. R. lažne ,iz kojih razloga je i potvrđena teza optužbe da je okr. na Č. K. na opisani način počinila navedeno krivično djelo. Naime,rezultatima provedenog dokaznog postupka je jasno utvrđeno učešće okrivljene prilikom sklapanja ugovora o kreditu oštećene </span><span class="span1">"O." b. A.D. P. Filijala C. sa Đ. D.,tako da se ne može isključiti njena odgovornost iz samog razloga što se ista nije našla kao nosilac kredita u datoj situaciji,a kada se ima u vidu ukupnost protivpravnih radnji koje je preduzela sa jasnim ciljem pribavljanja protivpravne imovinske koristi.</span>
</p>
<p>&nbsp;</p>
<li>
<span class="span1">Iz svega navedenog proizilazi da je optužena izvršila krivično djelo stavljeno joj na teret, te je bila svjesna svog djela i htjela njegovo izvršenje, dakle postupala je sa direktnim umišljajem, čime su se ostvarili svi subjektivni i objektivni elementi bića krivičnog djela prevara iz člana 244. stav 3. u vezi stava 1. Krivičnog zakonika.</span>
</li>
<p>&nbsp;</p>
<p>
<span class="span1">Prilikom utvrđivanja vrste i visine kazne koju će sud izreći okrivljenoj Č. K., cijenjene su okolnosti iz čl. 42. KZ -a, pa je Sud u odsustvu olakšavajućih okolnosti, pored činjenice što se </span><span class="span1">iz uvjerenja Ministarstva pravde Crne Gore broj 0203/3726 od 17.07.2014. godine iz kaznene evidencije za okrivljenu Č. K., kao i izvoda iz registra Kaznenih evidencija Ministrastva pravde Crne Gore KE 117/2015 od 22.09.2015. godine utvrđuje da ista ranije nije osuđivana, Sud je nakon izvršenog uvida u </span><span class="span1">pravosnažnu presudu ovog suda K. br. 120/13 od 15.06.2015. godine kao otežavajuću okolnost uzeo u obzir da je ista osuđivana zbog krivičnog djela prevara iz člana 244. stav 3. u vezi stava 1. Krivičnog zakonika(očigledno je da u izvještaju od 17.07.2014.godine nije ni mogla biti upisana osuda,jer je okrivljena osuđena nakon ovog perioda,kao i da u naknadno pribavljenom izvodu iz registra kaznenih evidencija  nije izvršen još uvijek upis osude iako je presuda K 120/13 od 15.06.2015.godine postala pravosnažna 23.07.2015.godine) i istoj izrečena uslovna osuda kojom se okrivljenoj utvrđuje kazna zatvora u trajanju od jedne godine i istovremeno određuje da se navedena kazna neće izvršiti ukoliko okrivljena u vremenskom periodu od dvije godine po pravosnažnosti presude ne počini novo krivično djelo</span><span class="span1">, </span><span class="span1">pa je cijeneći sve navedene okolnosti okrivljenu osudio na kaznu zatvora  u trajanju od 1 (jedne)  godine, koju okrivljena ima izdržati po pravosnažnosti presude,a danom dostupnosti iste,  nalazeći da ta kazna realno odražava stepen društvene opasnosti djela, odnosno uz uvjerenje suda da će se i sa ovako utvrdjenom kaznom i pored ranije osude okrivljene, u konkretnom slučaju postići svrha kažnjavanja predvidjena čl. 32. Krivičnog zakonika, odnosno da će se u svemu ostvariti opšta svrha izricanja i propisivanja krivičnih sankcija iz čl.4.st 2 Krivičnog zakonika.</span>
</p>
<p>
<span class="span1">O troškovima krivičnog postupka odlučeno je na osnovu čl. 226-229 ZKP-a, pa kako je okrivljena oglašena krivom ista je obavezana da na ime skrivljenih troškova u korist budžeta Crne Gore uplati iznos od 225,50 eura koji se odnose  na ime vještačenja po vještaku grafološke struke N. V., te na ime paušala iznos od 30,00 eura, kao dijela troškova krivičnog postupka srazmjernog trajanju i složenosti postupka, te imovnim prilikama okrivljene, kao i da plati troškove postupka nastale angažovanjem branioca po službenoj dužnosti o kojima će biti donijeto posebno rješenje, u korist budžeta Crne Gore u roku od 15 dana po pravosnažnosti presude pod prijetnjom prinudnog izvršenja.  </span>
</p>
<p>
<span class="span1">Shodno čl.239 ZKP-a oštećena „E. b.“ AD P., kao pravni sljedbenik O. b. “AD P., filijala C. je radi ostvarenja imovinskopravnog zahtjeva upućena na redovnu parnicu kao i oštećeni K. R., ovo sa razloga što podaci krivičnog postupka ne pružaju pouzdan osnov ni za potpuno ni za djelimično presuđenje ,a njihovo utvrđivanje bi vodilo znatnom odugovlačenju postupka ,ovo kod činjenice da je nesporno da je pokrenut od strane banke parnični postupak </span><span class="span1">radi naplate potraživanja po tom kreditu ,a nije utvrđeno da li je ili nije donijeta odluka o istom</span><span class="span1">. </span>
</p>
<p>
<span class="span1">Sa iznijetog, a primjenom člana 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 01.02.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">     Zapisničar,</span><span class="span2"> </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                    </span><span class="span1">Sudija    </span><span class="span2">                        </span>
</p>
<p>
<span class="span1">Aleksandra Martinović</span>
</p>
<p>
<span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">                                     </span><span class="span1">Marija Ćupić </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">Višem sudu u Podgorici, a preko ovog Suda</span>
</p>
<p>
<span class="span1">u roku od 15 dana, od dana prijema.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p style="text-align:right">
<span class="span1">K.br. 74/17</span>
</p>
<p>&nbsp;</p>
<p>
<span class="span1">OSNOVNI SUD U NIKŠIĆU, </span><span class="span1">kao prvostepeni krivični, sudija Kovačević Vesna, uz sudjelovanje Nikolić Rade, kao zapisničara u krivičnom predmetu protiv okrivljenog R</span><span class="span1">...</span><span class="span1"> M</span><span class="span1">..</span><span class="span1">, </span><span class="span1">zbog krivičnog djela ugrožavanje javnog saobraćaja iz čl. 339 st. 3 u vezi st.1 KZ CG </span><span class="span1">po optužnom predlogu ODT-a u Nikšiću, Kt.br. 32/17 od 14. 03. 2017.godine, nakon završenog glavnog i javnog pretresa dana 12.04. 2017. godine, u prisustvu državnog tužioca u Nikšiću Đorojević Dejana i okrivljenog R</span><span class="span1">..</span><span class="span1"> M</span><span class="span1">..</span><span class="span1">, istog dana je donio  a dana 14.04.2017 godine i  javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span><span class="span1"> R</span><span class="span1">..</span><span class="span1"> M</span><span class="span1">..</span><span class="span1">, jmbg </span><span class="span1">..</span><span class="span1">, od oca M</span><span class="span1">..</span><span class="span1"> i majke V</span><span class="span1">..</span><span class="span1">, rođene M</span><span class="span1">..</span><span class="span1">, rođen </span><span class="span1">..</span><span class="span1">. godine u Podgorici, sa prebivalištem u P</span><span class="span1">..</span><span class="span1"> – G</span><span class="span1">..</span><span class="span1"> bb, državljanin Crne Gore,pismen,završio srednju školu, zaposlen, neoženjen, srednjeg imovnog stanja, ranije osuđivan presudom Osnovnog suda u Podgorici K.07/799 od 20.02.2010 godine zbog krivičnog djela iz šl.399.st.1 KZ CG na kaznu zatvora u trajanju od 3 mjeseca zatvora uslovno na 1 godinu</span>
</p>
<p>&nbsp;</p>
<p>
<span class="span1">                                                 K r i v    j e</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1"></span>
</p>
<p>
<span class="span1">Dana 27.12.2016.godine, oko 13:00 časova, na magistralnom putu Nikšić – Vilusi, u mjestu Vilusi, iako je bio svjestan da svojom radnjom može učiniti djelo ali je olako držao da do toga neće doći ili da će to moći spriječiti, ne pridržavajući se saobraćajnih propisa, upravljao putničkim motornim vozilom marke „Mercedes“ registarske oznake </span><span class="span1">..</span><span class="span1">, i time tako ugrozio saobraćaj da je doveo u opasnost život i tijelo oštećene R</span><span class="span1">..</span><span class="span1"> O</span><span class="span1">..</span><span class="span1">, na način što brzinu kretanja vozila nije prilagodio karakteristikama i stanju kolovoza, čija je površina bila mokra i klizava, tako da vozilo može blagovremeno da zaustavi pred svakom preprekom koju pod datim uslovima može da predvidi već se vozilom kretao brzinom od 65 km/h iako je bezbijedna brzina bila do 50 km/h, usled čega je vozeći ovako protivno odredbi čl.35 st.1 ZOBS-a na putevima, prilikom savlađivanja kritičnog poteza puta, nastupila jaka destabilizacija i zanošenje vozila, sa tendencijom izlijetanja vozila preko desne ivice kolovoza, a zatim je došlo do rotacije vozila na kolovozu u trenutku kada se u istom smjeru kretanja vozila nalazio i skup teretnih vozila marke „Man“ registarske oznake </span><span class="span1">T 35-0-107 i prikolica R 39-E-020 na opisanoj prostornoj udaljenosti, kojim je upravljao A</span><span class="span1">..</span><span class="span1"> R</span><span class="span1">..</span><span class="span1">, koji je pribjegao intenzivnom kočenju radi izbjegavanja nezgode, što je dovelo do destabilizacije skupa teretnih vozila, nakon čega je nastupio fizički kontakt čeone regije vučnog teretnog vozila i bočne lijeve strane vozila okrivljenog, na prostoru lijeve kolovozne trake smjera kretanja vozila, nakon kojeg kontakta je vozilo okrivljenog potisnuto preko lijeve ivice kolovoza smjera kretanja vozila, kojom prilikom je oštećena R</span><span class="span1">..</span><span class="span1">O</span><span class="span1">..</span><span class="span1">, saputnik u vozilu okrivljenog zadobila lake tjelesne povrede u vidu istegnuća vratnog dijela kičme,</span>
</p>
<p>&nbsp;</p>
<p>
<span class="span1">čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">pa Sud okrivljenom primjenom citiranih zakonskih odredbi kao i odredbi iz čl. 4 st. 2, čl. 42, čl. 52, čl. 53, čl. 54 Krivičnog zakonika Crne Gore i čl. 229, 226 i 374 Zakonika o krivičnom postupku, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Sa kojom mu utvrđuje kaznu zatvora u trajanju od 3 mjeseca, i ujedno određuje da se ova kazna neće izvršiti ukoliko okrivljeni u roku od jedne godine po pravosnažnosti presude ne učini novo krivično djelo.</span>
</p>
<p>
<span class="span2"></span><span class="span2"></span><span class="span2"></span><span class="span2"></span>
</p>
<p>
<span class="span1">Obavezuje se okrivljeni  da na ime troškova krivičnog postupka plati iznos od 172,00 (stotinusedamdesetdva) EUR-a, u roku od 15 dana od dana pravosnažnosti presude, pod prijetnom prinudnog izvršenja, na žiro račun  ovog suda br. 832-152-32.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT</span><span class="span2">-</span><span class="span1">a u Nikšiću Kt.br.32/17 od 14.03.2017.godine stavljeno je na teret okrivljenom R</span><span class="span1">..</span><span class="span1"> M</span><span class="span1">..</span><span class="span1"> izvršenje krivičnog djela ugrožavanje javnog saobraćaja iz čl. 339. st.3. u vezi st.1. KZ CG, pa je državni tužilac u Nikšiću  Đorojević Dejan zastupajući optužni akt na glavnom pretresu u završnoj riječi ostao  pri istom predlažući sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni R</span><span class="span1">..</span><span class="span1"> M</span><span class="span1">..</span><span class="span1"> je u svojoj odbrani u bitnom iskatako da se kritičnoga dana kretao magistralnim putem Nikšić – Vilusi i to možda malo većom brzinom od predviđene koja je iznosila 50 km/h, da bi dolaskom na jednoj blagoj krivini došlo do zanošenja njegovog vozila, odnosno vozilo je počelo nekontrolisano da se okreće po putu i zaustavilo se na sredini kolovoza tako da je zauzelo kompletnu saobraćajnu traku gledano iz pravca njegovog kretanja, kao i dio lijeve saobraćajne trake. Kada je vidio da mu iz suprotnog pravca dolazi u susret šleper instinktivno je dao gas i pokušao da izbjegne direktan sudar i da se mimoiđe sa tim šleperom, naime krenuo je u susret tom šleperu a zatim se popeo na jedan ivičnjak van kolovoza ali nije uspio da izbjegne kontakt već je došlo do sudara tako što je to teretno vozilo prednjim krajem udarilo u bočnu stranu njegovog vozila, preciznije u dijelu njegovoh vrata. Dalje je naveo da mu je žao što je došlo do ove nezgode ali je sve dobro prošlo obzirom na radnje koje je tom prilikom preduzeo i osjeća krivicu zbog tog prekoračenja brzine i iskreno se zbog toga kaje.</span>
</p>
<p>
<span class="span1">U dokaznom postupku sud je na glavnom pretresu na saglastan predlog stranaka pročitao: iskaz svjedoka R</span><span class="span1">..</span><span class="span1"> A</span><span class="span1">..</span><span class="span1"> datog pred ODT-om dana 27. 12. 2016. godine, nalaz </span><span class="span1">i mišljenje vještaka saobraćajne struke ing.Šljivančanin Milana od marta 2017.godine, nalaz i mišljenje vještaka medicnske struke dr Bulatović Veselina od 20.02.2017.godin, zapisnik o uviđaju Uprave policije broj 450/16 od 27. 12. 2016. godine i pročitao izvod iz kaznene evidencije na ime okrivljenog.</span>
</p>
<p>&nbsp;</p>
<p>
<span class="span1">Svjedok R</span><span class="span1">..</span><span class="span1"> A</span><span class="span1">..</span><span class="span1"> je u svom iskazu u bitnom iskatako da se kritičnoga dana kretao iz Nikšića ka Banjaluci skupom vozila makre „Man“ koje je bilo bez tereta, u jednom trenutku on je primijetio da je jedno putničko motorno vozilo na kolovozu izgubilo kontrolu i da se na kolovozu okreće, odnosno ovo vozilo je prelazilo sa jedne na drugu stranu kolovoza, a vozilo koje se kretalo iza njega je nastavilo kretanje. Zbog svega ovoga on je bio zatečen te je preduzeo mjere kočenja i pokušao da izbjegne nezgodu, ali u tome nije uspio obzirom da se ovo vozilo kretalo nekontrolisano. Ovom prilikom je došlo do kontakta između njega i ovog vozila marke „Mercedes“ kojim prilikom ga je udario prednjim dijelom kamiona u lijevu bočnu stranu. Tom prilikom su na njegovom kamionu nastala oštećenja maske, a na vozilu „Mercedes“ su bila oštećena vrata. Dalje je naveo da je on ovom prilikom propisno upravljao vozilom te nije mogao ništa preduzeti kako bi izbjegao predmetnu nezgodu.</span>
</p>
<p>&nbsp;</p>
<p>
<span class="span1">Zapisnikom o uviđaju Uprave policije CB Nikšić br.450/16 od 27.12.2016.godine konstatovano je,</span><span class="span3"> </span><span class="span1">a skicom lica mjesta predstavljeno</span><span class="span1"> da se predmetna saobraćajna nezgoda dogodila u mjestu Podbožur u kojoj su učestvovali A</span><span class="span1">..</span><span class="span1"> R</span><span class="span1">..</span><span class="span1"> i R</span><span class="span1">..</span><span class="span1"> M</span><span class="span1">..</span><span class="span1">, kolovozna površina magistralnog puta izgrađena je od asvaltne podloge bez fizičkih oštećenja, kolovozan površina je podijeljena punom uzdužnom linijom na dvije kolovozne trake, kolovoz u momentu nezgode je bio mokar usled padavina, vidljivost je bila dobra, dok je maksimalna dozvoljena brzina iznosila 60 km/h.</span>
</p>
<p>&nbsp;</p>
<p>
<span class="span1">Na osnovu nalaza i mišljenja sudskog vještaka saobraćajne struke ing. Šljivančanin Milana od marta 2017.godine proizilazi da je do ove nezgode došlo usred propusta u vožnji od strane vozača putničkog motornog vozila marke „Mercedes“ reg.oznake </span><span class="span1">....</span><span class="span1">. Ovo se ogleda u tome što isti nije prilagodio brzinu kretanja vozila uslovima saobraćaja: zakrivljenosti puta i stanju kolovoza, čija površina je bila mokra i klizava, koje uslove je mogao da predvidi, usled čega je prilikom savlađivanja kritičnog poteza puta a najvjerovatnije u fazi preticanja nastupila jaka destabilizacija i zanošenje ovog vozila sa tendencijom izlijetanja vozila preko desne ivice kolovoza puta, koju tendenciju je vozač preko sistema za upravljanje spriječio skretanjem vozila na lijevo, što je inteziviralo proces destabilizacije a zatim rotacije vozila, na kolovozu u trenutku kada se u istom smjeru kretanja ovog vozila nalazilo u kretanju skup teretnih vozila makre „Man“ reg.oznaka </span><span class="span1">..</span><span class="span1"> i prikolica </span><span class="span1">..</span><span class="span1"> na opasnoj prostornoj udaljenosti, pri čemu je vozač ovog skupa pribjegao intezivnom kočenju radi izbjegavanja nezgode, pa je došlo do destabilizacije ovog vozila nakon čega je nastupio fizički kontakt čeone regije vučnog teretnog vozila i bočne lijeve strane putničkog vozila na prostoru lijeve kolovozne trake smjera kretanja vozila, a nakon kontakta je putničko vozilo potisnuto preko lijeve ivice kolovoza smjera kretanja, kojom prilikom je R</span><span class="span1">..</span><span class="span1"> O</span><span class="span1">..</span><span class="span1"> koja se nalazila kao saputnik u putničkom vozilu zadobila laku tjelesnu povredu, a na vozilima je nastupila materijalna šteta. Vozač skupa teretnog vozila marke „Man“ reg.oznaka T </span><span class="span1">..</span><span class="span1"> i prikolica </span><span class="span1">..</span><span class="span1"> kretao se većom od bezbijedne brzine kretanja, ali u granicama dozvoljene brzine, te ovo prekoračenje bezbijedne brzine ne stoji u uzročnoj vezi sa nastalom nezgodom, več predstavlja izjestan manji doprinos povećanju nastalih posledica u ovoj nezgodi u odnosu na posledice koje bi nastale da se vozilom kretao u granicama bezbijedne brzine.Putničko motorno vozilo marke „Mercedes“ reg. </span><span class="span1">oznake </span><span class="span1">..</span><span class="span1"> vočeno je brzinom ne manjom od 65 km/h neposredno u trenutku kada je nastupila destabilizacija i bočno zanošenje vozila. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr Bulatović Veselina proizilazi da je povreda kod oštećene R</span><span class="span1">..</span><span class="span1"> O</span><span class="span1">..</span><span class="span1"> u vidu istegnuća vratnog dijela kičme povreda lake prirode.</span>
</p>
<p>&nbsp;</p>
<p>
<span class="span1">Cijeneći prednje dokaze pojedinačno i u njihovoj međusobnoj vezi i dovodeći ih u vezu sa iskazima oštećenog svjedoka, nalazom i mišljenjem vještaka saobraćajne struke Šljivančanin Milana, te nalazom i mišljenjem vještaka medicinske struke dr Bulatović Veselina koji je u svom nalazu i mišljenju jasno opisao povrede koje su nastale kod oštećene R</span><span class="span1">..</span><span class="span1">O</span><span class="span1">..</span><span class="span1">, </span><span class="span1">sud je na </span><span class="span1">nesumnjiv način utvrdio da je okrivljeni R</span><span class="span1">..</span><span class="span1">M</span><span class="span1">..</span><span class="span1"> </span><span class="span1">na način u vrijeme i mjesto bliže opisano izrekom presude </span><span class="span1">ostvario sva bitna obilježja krivičnog djela ugrožavanja javnog saobraćaja iz čl.339 st.3 u vezi st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Naime, uviđajnom dokumentacijom, svjedočkim iskazom A</span><span class="span1">..</span><span class="span1"> R</span><span class="span1">..</span><span class="span1">, nalazom i mišljenjem vještaka saobraćajne struke kojem je sud poklonio punu vjeru, nesumnivo je utvrđeno da se okrivljeni kritičnom prilikom nije pridržavao odrebe čl.35 st.1 ZOBS-a na putevima u kojoj je propisno da je vozač dužan da brzinu kretanja vozila prilagodi karakteristikama i stanju puta, vidljivosti, preglednosti, atmosferskim prilikama stanju vozila i tereta, gustini saobraćaja i drugim saobraćajnim uslovima, tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način kojim ne ugrožava bezbijednost saobraćaja. Ovo se ogleda u tome što okrivljeni nije prilagodio brzinu kretanja svog vozila uslovima na putu</span><span class="span1"> već je vozio brzinom ne manjom od 65 km/h neposredno u trenutku kada je nastupila destabilizacija i bočno zanošenje vozila iako je bezbjedna brzina iznosila 50 km/h</span><span class="span1">, pa je vozeći ovako protivno odredbi čl.35 st.1 ZOBS-a na putevima, prilikom </span><span class="span1">savlađivanja kritičnog poteza puta, nastupila jaka destabilizacija i zanošenje vozila, sa tendencijom izlijetanja vozila preko desne ivice kolovoza, a zatim je došlo do rotacije vozila na kolovozu u trenutku kada se u istom smjeru kretanja vozila nalazio i skup teretnih vozila marke „Man“ registarske oznake </span><span class="span1">..</span><span class="span1"> i prikolica </span><span class="span1">..</span><span class="span1"> na opisanoj prostornoj udaljenosti, kojim je upravljao A</span><span class="span1">..</span><span class="span1">R</span><span class="span1">..</span><span class="span1">, koji je pribjegao intenzivnom kočenju radi izbjegavanja nezgode, što je dovelo do destabilizacije skupa teretnih vozila, nakon čega je nastupio fizički kontakt čeone regije vučnog teretnog vozila i bočne lijeve strane vozila okrivljenog, na prostoru lijeve kolovozne trake smjera kretanja vozila, nakon kojeg kontakta je vozilo okrivljenog potisnuto preko lijeve ivice kolovoza smjera kretanja vozila, kojom prilikom je oštećena R</span><span class="span1">..</span><span class="span1"> O</span><span class="span1">..</span><span class="span1">, saputnik u vozilu okrivljenog zadobila lake tjelesne povrede u vidu istegnuća vratnog dijela kičme</span><span class="span1">, a koje povrede su </span><span class="span1">konstatovane i opisane nalazom i mišljenjem vještaka medicinske struke koji je sud cijenio kao jasan i objektivan i kao takvom mu poklonio punu vjeru.</span>
</p>
<p>
<span class="span1">Kritičnom prilikom okrivljeni je bio svjestan da svojim nepropisnim postupanjem u saobraćaju, na prednje opisan način, može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti, tako da se na subjektivnom planu stanje svijesti okrivljenog manifestuje u svjesnom nehatu, usljed čega su nastupile lake tjelesne povrede kod oštećene, kao objektivni uslov inkriminacije.</span>
</p>
<p>&nbsp;</p>
<p>
<span class="span1">Prilikom utvrđivanja vrste i visine krivične sankcije, sud je na strani okrivljenog u smislu čl.42 st.1.KZ CG, kao olakšavajuću okolnost cijenio njegovo iskreno kajanje izraženo nakon izvršenja ovog krivičnog djela,  dok mu je kao otežavajuću okolnost cijenio njegovu raniju osuđivanost </span><span class="span1">u što se sud uvjerio uvidom u izvod iz kaznene evidencije na ime okrivljenog, </span><span class="span1">pa je imajući u vidu sve prednje okolnosti smatrao da nema smetnji da se okrivljenom primjenom odredbi čl. 53 i 54 KZ CG izrekne uslovna osuda, kao u izreci, nalazeći da će se sa prijetnjom izvršenja utvrđene kazne zatvora u trajanju od 3 mjeseca, te provjerom ponašanja okrivljenog u periodu od jedne godine u dovoljnoj mjeri uticati da ubuduće ne čini nova krivična djela, čime će se sa uspjehom ostvariti svrha uslovne osude iz čl.52 KZ CG u okviru opšte svrhe izricanja krivične sankcija u smislu čl.4 st. 2. KZ CG.</span>
</p>
<p>
<span class="span1">Kako je okrivljeni oglašen krivim, sud je istog obavezao da na ime troškova krivičnog postupka plati iznos od 172,00 eura, od čega iznos od 40 eura na ime paušala kao dijela troškova krivičnog postupka, iznos od 44.00 eura  na ime naknade za vještačenje po vještaku medicinske struke dr Bulatović Veselinu, iznos od 88.00 eura na ime naknade za vještačenje po vještaku saobraćajne struke Šljivančanin Milanu, a koji iznos troškova krivičnog postupka je srazmjeran trajanju i složenosti krivičnog postupka i imovnim prilikama okrivljenog, a ovo shodno čl.229  st. 1 u vezi sa čl.226  ZKP-a.</span>
</p>
<p>&nbsp;</p>
<p>&nbsp;</p>
<p>
<span class="span1">Sa svega izloženog a primjenom čl.374 st.1. ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU</span><span class="span1">, dana 14.04.2017. godine.</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Zapisničar,                                                                                         S U D I J A, </span>
</p>
<p>
<span class="span1">Rada Nikolić,s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">   Vesna Kovačević,s.r.</span>
</p>
<p>&nbsp;</p>
<p>
<span class="span1"></span><span class="span1"></span><span class="span1">Za tačnost otpravka tvrdi i ovjarava</span>
</p>
<p>
<span class="span1">službenik suda</span>
</p>
<p>&nbsp;</p>
<p>
<span class="span1">PRAVNA POUKA: Protiv ove odluke nezadovoljna stranka ima pravo žalbe</span>
</p>
<p>
<span class="span1">u roku od 8 dana, od dana prijema iste preko ovog</span>
</p>
<p>
<span class="span1"></span><span class="span1"></span><span class="span1">suda Višem sudu Podgorica.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
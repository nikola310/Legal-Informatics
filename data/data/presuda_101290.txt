<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K.br. 272/12</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>OSNOVNI SUD U NIKŠIĆU, po sudiji Babović D.u, uz sudjelovanje Krištof Stanke kao zapisničara, u krivičnom predmetu protiv okrivljenog M. M.a zbog krivičnog djela napad na službeno lica u vršenju službene dužnosti iz čl. 376.st. 3. u vezi st.2 i 1 KZ, po optužnom predlogu ODT Nikšić Kt. br. 96/12 od 09.03. 2012. godine, nakon dovršenog glavnog i javnog pretresa dana 13.06. 2012. godine, u prisustvu zamjenika ODT-a iz Nikšića Lukovac Sofije i okrivljenog M. M.na, donio je i istog dana javno objavio, </span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>Okrivljeni:</span>
</p>
<p class="p2">
<span>M. M., JMBG xxxxxxxx, od oca M. i majke Z. rođene Č., rođen xxxxxx.godine u N., sa prebivalištem u mjestu rodjenja – ..., državljanin Crne Gore, neoženjen, nezaposlen, pismen – završio srednju školu, lošeg imovnog stanja, ranije osudjivan presudom Osnovnog suda Nikšić K.br. 880/08 od 03.07.2009.godine zbog kriv.djela iz čl.152.st.2. u vezi st.1. KZ – 40 dana zatvora uslovno na 1 godinu, presudom Osnovnog suda Nikšić K.br. 613/08 od 28.05.2009.godine zbog kriv.djela iz čl. 250. st.1. KZ – 3 mjeseca zatvora, kaznu izdržao od 18.11.2009.godine do 18.02.2010.godine, presudom Višeg suda Podgorica K.br. 171/09 od 25.05.2010.godine zbog kriv.djela iz čl.143. u vezi čl.20 KZ – 7 mjeseci zatvora,</span>
</p>
<p class="p2"></p>
<p class="p3">
<span>K r i v   j e</span>
</p>
<p class="p2"></p>
<p class="p2">
<span>Što je:</span>
</p>
<p class="p2">
<span>Dana 24.01.2012.godine u Nikšiću, ispred svoje porodične kuće u Rudarskoj koloniji br. 2, uz prijetnju upotrebom oružja, napao radnike interventne grupe Uprave policije Područna jedinica Nikšić P. V.a, L. R.a, Š. A.a i V. D.a u vršenju poslova javne bezbjednosti, na način što je, kada su imenovani radnici policije došli u dvorište njegove porodične kuće radi intervencije po prijavi njegovih ukućana da im okrivljeni M. M.n prijeti i da prijeti da će zapaliti kuću, izašao ispred kuće držeći u desnoj ruci nož sa sječivom dužine 20 (dvadeset) centimetara i krenuo prema radnicima policije više puta zamahujući nožem u njihovom pravcu i obraćajući im se riječima „Nećete me privoditi, što ste došli, pobiću vas, zaklaću vas, niko mene noćas neće privoditi“, </span>
</p>
<p class="p2"></p>
<p class="p2">
<span>- čime je učinio krivično djelo napad na službeno lice u vršenju službene dužnosti iz čl. 376.st.3. u vezi st.2. i 1. Krivičnog zakonika.</span>
</p>
<p class="p2"></p>
<p class="p2">
<span>Pa ga sud za navedeno krivično djelo primjenom čl. 4 st. 2, čl. 32, 36, 42, 45.st.3 Krivičnog zakonika i čl. 374 Zakonika o krivičnom postupku</span>
</p>
<p class="p2">
<span> </span>
</p>
<p class="p3">
<span>O S U Đ U J E</span>
</p>
<p class="p2"></p>
<p class="p2">
<span>Na kaznu zatvora u trajanju od 3 (tri) mjeseca, koju kaznu će okrivljeni izdržati nakon pravosnažnosti presude.</span>
</p>
<p class="p2"></p>
<p class="p2">
<span>Dužan je okrivljeni na ime paušalnih troškova krivičnog postupka platiti iznos od 30,oo eura u roku od 15 dana po pravosnažnosti presude pod prijetnjom prinudnog izvršenja na žiro račun Osnovnog suda u Nikšiću br. 832-152-32. </span>
</p>
<p class="p2"></p>
<p class="p2"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>ODT iz Nikšića optužnim predlogom Kt. br. 96/12 stavio je na teret okrivljenom M. M.nu izvršenje krivičnog djela iz čl. 376.st.3. u vezi st.2 i 1 KZ, pa je zamjenik ODT-a Lukoac Sofija, koja je na glavnom pretresu zastupala optužbu, u završnoj riječi ostala pri podnijetoj optužbi, predlažući sudu da okrivljenog oglasi krivim i osudi po zakonu.</span>
</p>
<p class="p2"></p>
<p class="p2">
<span>Okrivljeni M. M.n naveo je u odbrani da je dana 24.01.2012. godine došlo do svadje izmedju njegovih roditelja i njega u njihovoj porodičnoj kući koja se nalazi u ul. Rudarskoj br.2, a on je bio u prilično pijanom stanju. Ne sjeća se tačno zbog čega su se svadjali, ali je neko od njegovih roditelja pozvao policiju, a on je, kada je čuo da je policija pozvana pokušao svojim vozilom da se  udalji  od kuće. Medjutim kad je krenuo da udje u vozilo, u dvorištu svoje kuće vidio je službeno vozilo policije koje je stizalo pa je izašao iz svog  vozila i vratio se u kuću prije nego su službenici policije došli na vrata, uzeo je kuhinjski nož dužine sječiva oko 20 cm, pa je, držeći taj nož u ruci kada su službenici policije došli u dvorište njegove kuće, izašao ispred kuće i nije mu poznato što je tačno rekao službenicima policije, pošto je bio u pijanom stanju, ali je vjerovatno rekao nešto u smislu da ga neće privoditi. On je nož držao u ruci, dok je razgovarao sa službenicima policije, a da li je istim zamahivao u njihovom pravcu ni to se ne može izjasniti, jer je bio u pijanom stanju, a samo se sjeća da je u jednom momentu taj nož sam ispustio, odnosno službenici policije mu ga nijesu oteli, niti su bili prinudjeni da primjenjuju silu da bi mu oduzeli taj nož. Ne sjeća se ni da su mu naredjivali da ostavi nož, već je on odlučio da sam nož odbači, a nije znao ni zašto ga je uzeo, jer nije imao namjeru njime  da ugrozi ili povrijedi nekoga od službenika policije. U završnoj riječi okrivljeni M. M.n izrazio je kajanje zbog učinjenog krivičnog djela i žaljenje što je tako postupio prema policajcima, te zamolio sud da ga prilikom odmjeravanja kazne što blaže kazni.</span>
</p>
<p class="p2"></p>
<p class="p2">
<span>Sud je u dokaznom postupku saslušao svjedoke oštećene L. R.a, P. V.a, V. D.a i Š. A.a, te pročitao izvod iz kaznene evidencije za okrivljenog izdat od UP PJ Nikšić.</span>
</p>
<p class="p2"></p>
<p class="p2">
<span>Svjedok oštećeni L. R. naveo je da je dana 24.01.2012.godine kao policajac obavljao poslove čuvanja javnog reda i mira sa kolegama P.em, V.em i Š.om, obaviješten je od strane Dežurne službe da M. M.n maltretira roditelje i da hoće da zapali kuću koja se nalazi u Rudarskoj ulici u Nikšiću. Otišli su na pomenutu adresu da bi vidjeli o čemu se radi, a kad su se približavali kući M.a primijetili su jedno vozilo marke „BMW“ kojim je upravljao M. M.n, a koji je, kada je ugladao policajce, okrenuo svoje vozilo i uputio se u pravcu kuće. M. M.n je utrčao u kuću i nakon jedno minut izašo iz kuće držeći u ruci kuhinjski nož dužine oštrice oko 20-tak centimetara. Onda se obratio policajcima govoreći „Šta hoćete, pobiću vas, nećete me noćas privoditi, zaklaću vas, nećete me privoditi“, a onda je počeo onim nožem zamahivati u njihovom pravcu, pa je on udario M. M.na palicom u predjelu desne ruke da bi ga onesposobio da ih napadne, a njegov kolega P. je prišao M.u, uhvatio ga za jednu ruku,  a Š. za drugu, dok mu je V. stavio lisice, nakon čega su ga priveli u Stanicu policije. M. M.n kritičnom prilikom bio u vidno pijanom stanju. Pridružio se krivičnom gonjenju protiv okrivljenog, a nije ispostavio imovinskopravni zahtjev.</span>
</p>
<p class="p2"></p>
<p class="p2">
<span>Svjedok P. V. naveo je da je kao policajac dana 24.01.2012.godine sa kolegama Š. A.om, L. R.om i V. D.om oko 22 časa dobio obavještenje od Dežurne službe Stanice policije da je neophodno da podju u ulicu Rudarsku br.2, jer je neko od ukućana zvao dežurnu službu i prijavio da M. M.n maltretira svoje ukućane i prijeti da će zapaliti kuću. Kada su se uputili u pravcu kuće M.a na jedno 30 do 40 metara kod kuće su primijetili vozilo „BMW“ kojim je iz suprotnog smjera upravljao M. M.n, a koji se čim je vidio vozilo policije okrenuo i vratio u dvorište svoje porodične kuće gdje je izašao iz vozila i ušao u kuću. Kada su oni izašli iz svog službenog vozila M. se pojavio na ulaznim vratima kuće držeći u ruci veliki kuhinjski nož, dužine sječiva oko 20cm, kojim je zamahivao u njihovom pravcu govoreći „Nećete me privoditi, što ste došli, pobiću vas, zaklaću vas, niko neće mene noćas privoditi“. On je izdao naredjenje M. M.nu da baci nož, ali isti nije htio postupiti po naredjenju, nego je nastavio zamahivati nožem, upućujući im i dalje prijeteće riječi. Pošto M. M.n, i pored insistiranja policije, njegovih ukućana i komšija, nije htio baciti nož, kolega L. R. ga je službenom palicom udario u predjelu nadlaktice desne ruke u kojoj je držao nož, ali i pored toga M. nije ispuštio nož, pa ga je on koristeći nepažnju M. M.na uspio uhvatiti za zglob desne ruke u kojoj je držao nož, a kolega Š. A. ga je uhvatio za zglob lijeve ruke i tako ga doveli u položaj za vezivanje, nakon čega mu je V. stavio sredstva za vezivanje – lisice, a onda su M.a priveli u Stanicu policije.  Kritične prilike M. M.n je bio u vidno alkoholisanom stanju. Nakon otrežnjenja M. M.n se izvinio oštećenima zbog svega što se desilo. Oštećeni P. V. pridružio se krivičnom gonjenju protiv okrivljenog.</span>
</p>
<p class="p2"></p>
<p class="p2">
<span>Svjedok oštećeni V. D. naveo je da je kao policajac u sastavu Interventne grupe dana 24.01.2012.godine sa kolegama P. V.om, L. R.om i Š. A.om dobio obavještenje od Dežurne službe Stanice policije da je neophodno da podju u ul. Rudarsku broj 2, jer je neko od ukućana zvao dežurnu službu i prijavio da M. M.n maltretira ukućane i prijeti da će kuću zapaliti. Oni su službenim vozilom pošli u pravcu kuće M.a i na 30 – 40 m, od kuće su primijetili vozilo „BMW“ kojim je iz suprotnog smjera upravljao M. M.n, a koji se čim je vidio vozilo policije  okrenuo i vratio svoje vozilo u dvorište svoje kuće gdje je izašao iz vozila i ušao u kuću. Kada su oni izašli iz službenog vozila i uputili se u pravcu ulaznih vrata, na vratima se pojavio M. M.n koji je u ruci držao veliku kuhinjski nož, dužine sječiva oko 20 cm, i kojim je zamahivao u njihovom pravcu govoreći „Nećete me privoditi, šta ste došli, pobiću vas, zaklaću vas, niko mene noćas neće privoditi“. P. V., koji je bio vodja Interventne grupe je izdao naredjenje M. M.nu da baci nož, ali on nije htio postupiti po tom naredjenju, nego je nastavio zamahivati nožem u njihovom pravcu, upućujući i dalje prijeteće riječi. Pošto M. M.n, i pored njihovih naredbi i insistiranja članova njegove porodice i komšija koji su se u medjuvremenu  okupili,  nije htio baciti nož, L. R. ga je palicom udario u predjelu nadlaktice desne ruke u kojoj je držao nož, ali M. nije ispuštio nož, pa su P. V. i Š. A., koristeći momenat nepažnje M.a, uspjeli istoga uhvatiti za ruke, oduzeti mu nož, nakon čega su mu stavljena sredstva za vezivanje i nakon čega je priveden u stanicu. Kritičnom prilikom M. M.n je bio u vidno alkoholisanom stanju, ali se dan kasnije nakon otrežnjenja izvinio njemu i njegovim kolegama. U završnoj riječi pridružio se krivičnom gonjenju protiv okrivljenog, a nije ispostavio imovinsko pravni zahtjev.</span>
</p>
<p class="p2"></p>
<p class="p2">
<span>Svjedok oštećeni Š. A. naveo je da je kao policajac u sastavu Interventne grude dana 24.01.2012.godine sa kolegama P. V.om, L. R.om i V. D.om krenuo u pravcu kuće M.a, koja se nalazi u ul. Rudarska kolonija br.2, pošto je prethodno neko od ukućana zvao dežurnu službu i prijavio da M. M.n maltretira ukućane i prijeti da će zapaliti kuću. Oni su se službenim vozilom zaputili u pravcu kuće M.a, a na 30 – 40 m od kuće primjetili su vozilo „BMW“ koji je iz suprotnog smjera upravljao M. M.n, a koji se, čim je vidio vozilo policije, okrenuo i vratio u dvorište svoje kuće, izašao iz vozila i ušao u kuću. Kad su oni službenim vozilom stigli pred kuću M.a i uputili se u pravcu ulaznih vrata, na ista se pojavio M. M.n držeći u ruci kuhinjski nož, dužine sječiva oko 20cm, i isti je zamahivao nožem u njihovom pravcu, govoreći im „Nećete me privoditi, što ste došli, pobiću vas, zaklaću vas, niko mene noćas neće privoditi“. P. V. koji je vodja grupe je izdao naredjenje Molović M.nu da baci nož, ali on to nije htio postupiti, nego je nastavio i dalje zamahivati nožem i upućujući im prijeteće riječi. Kako M. M.n, i pored njihovih naredbi i insistiranja, te insistiranja njegovih ukućana i komšija koji su u medjuvremenu došli, nije htio baciti nož, L. R. ga je službenom palicom udario u predjelu nadlaktice desne ruke u kojoj je držao nož, ali M. ni toga puta nije ispuštio nož, pa je u jednom momentu P. V. koristeći nepažnju M.a uspio istog uhvatiti za zglob desne ruke u kojoj je držao nož, a onda je i on M.a uhvatio za drugu ruku, nakon čega su M.a doveli u položaj za vezivanje, stavili mu sredstva za vezivanje i priveli ga u Stanicu policije. Okrivljeni je kritične prilike bio u vidno alkoholisanom stanju, a dan kasnije nakon susreta sa njim i njegovim kolegama izvinio im se i kazao da mu nije bila namjera da ih napadne. Pridružio se krivičnom gonjenju protiv okrivljenog, a nije ispostavio imovinskopravni zahtjev.</span>
</p>
<p class="p2"></p>
<p class="p2">
<span>Imajući u vidu jasno i odredjeno kazivanje svjedoka L. R.a, P. V.a, V. D.a i Š. A.a, koje je sud cijenio kao istinito logično i medjusobno saglasno, nedvosmisleno je utvrdjeno da je okrivljeni M. M.n dana 24.01.2012.godine u Nikšiću, ispred svoje porodične kuće u Rudarskoj koloniji br. 2, uz prijetnju upotrebom oružja, napao radnike interventne grupe Uprave policije Područna jedinica Nikšić P. V.a, L. R.a, Š. A.a i V. D.a u vršenju poslova javne bezbjednosti, na način što je, kada su imenovani radnici policije došli u dvorište njegove porodične kuće radi intervencije po prijavi njegovih ukućana da im okrivljeni M. M.n prijeti i da prijeti da će zapaliti kuću, izašao ispred kuće držeći u desnoj ruci nož sa sječivom dužine 20 (dvadeset) centimetara i krenuo prema radnicima policije više puta zamahujući nožem u njihovom pravcu i obraćajući im se riječima „Nećete me privoditi, što ste došli, pobiću vas, zaklaću vas, niko mene noćas neće privoditi“, čime je ostvario sva obilježja bića krivičnog djela napad na službeno lice u vršenju službene dužnosti iz čl.376.st.3. u vezi st.2. i 1.KZ. </span>
</p>
<p class="p2"></p>
<p class="p2">
<span>Sud je cijenio odbranu okrivljenog da je navedenom prilikom bio u pijanom stanju, a što su potvrdili svjedoci L. R., P. V., V. D. i Š. A., što istog ne oslobadja krivice, jer je sam sebe svjesno i voljno doveo u takvo stanje, pa je sud našao da je okrivljeni bio svjestan da konzumirajući alkohol može sebe dovesti u pijano stanje i učiniti predmetno krivično djelo, našto je i pristao, u čemu se iscrpljuje njegov eventualni umišljaj pri izvrešnju predmetnog krivičnog djela, tako da se pored utvrdjenih objektivnih elemenata bića krivičnog djela napad na služeno lice u vršenju služene dužnosti iz čl.376.st.3. u vezi st.2. i 1. KZ stekli i subjektivni elementi predmetnog krivičnog djela.</span>
</p>
<p class="p2"></p>
<p class="p2">
<span>Prilikom odmjeravanja kazne okrivljenom, sud je shodno čl. 42 KZ, kao olakšavajuće okolnosti na strani okrivljenog cijenio relativnu mladost u vrijeme izvršenja krivičnog djela (nepuno 23 godine), izraženo kajanje, činjenicu da se izvinio oštećenim, loše imovno stanje, a kao otežavajuću okolnost raniju osudjivanost utvrdjenu na osnovu izvoda iz kaznene evidencije na ime okrivljenog, pa je sud, primjenom odredbi čl. 45.st.3 i čl.46.st.1.tač.5. KZ, okrivljenom izrekao kaznu zatvora u trajanju od 3 mjeseca koju će izdržati nakon pravosnažnosti presude, nalazeći da će se tom kaznom postići njena svrha iz čl. 32. KZ, a u okviru opšte svrhe propisivanja i izricanja krivičnih sankcija iz čl.4.st.2. KZ.</span>
</p>
<p class="p2"></p>
<p class="p2">
<span>Sud je okrivljenog, shodno čl.226 i 229 ZKP, obavezao na plaćanje paušalnih troškova krivičnog postupka u iznosu od 30,oo eura, srazmjerno složenosti i trajanju krivičnog postupka i imovnom stanju okrivljenog.</span>
</p>
<p class="p2"></p>
<p class="p2">
<span> </span>
</p>
<p class="p4">
<span>Iz iznijetih razloga, na osnovu čl. 374 ZKP, odlučeno je kao u izreci.</span>
</p>
<p class="p2"></p>
<p class="p3">
<span>OSNOVNI SUD U NIKŠIĆU, dana  13. 06. 2012. godine.</span>
</p>
<p class="p2"></p>
<table class="t1">
<tbody>
<tr class="r1">
<td class="td1">
<p class="p3">
<span>Zapisničar,</span>
</p>
<p class="p3">
<span>Krištof Stanka, s.r.</span>
</p>
</td><td class="td1">
<p class="p3">
<span>SUDIJA,</span>
</p>
<p class="p3">
<span>Babović D., s.r.</span>
</p>
</td>
</tr>
</tbody>
</table>
<p class="p2"></p>
<p class="p2"></p>
<p class="p2">
<span>		Za tačnost otpravki tvrdi i ovjerava: Namještenik suda</span>
</p>
<p class="p2"></p>
<p class="p2">
<span>PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog suda Višem sudu Podgorici. </span>
</p>
<p class="p2"></p>
<p class="p2"></p>
<p class="p2"></p>
<p class="p5"></p>


</body>
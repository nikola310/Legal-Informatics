<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<span>										K. br. 108/12</span>
</p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju prvostepeni krivični sud, sudija pojedinac Dragan Mrdak, uz učešće nameštenika suda zapisničara Koviljke Lješnjak rješavajući po optužnom predlogu Osnovnog državnog tužilaštva iz Bijelog Polja, KT.br. 82/12  od  29.02.2012. godine, u krivičnom predmetu protiv okrivljenog P.G.a iz Prijepolja, Republika Srbija, zbog krivičnog djela nedozvoljena trgovina iz čl. 284 st. 1 Krivičnog zakonika, nakon održanog usmenog, glavnog i javnog pretresa u prisustvu  zamjenice ODT-a iz  Bijelog Polja Perović Cmiljane  okrivljenog P.G.a,  dana 25. 04. 2012. godine, donio je i javno objavio:</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Okrivljeni P.G. JMBG ...  od oca  M. i majke  R., rodjene J., rođen .... godine u Prijepolju, Republika Srbija, , sa prebivalištem u mjestu rođenja, ul. D.Š.a br. 34, pismen, sa završenom osnovnom školom, po zanimanju vozač, državljanin Republike Srbije, oženjen otac dvoje maloljetne djece, srednjeg imovnog stanja, neosuđivan,</span>
</p>
<p class="p1">
<span> </span>
</p>
<p class="p1"></p>
<p class="p2">
<span>K r i v   j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1"></p>
<p class="p1">
<span>	- dana 16. 02. 2012 godine u Prijepolju, R. Srbija, nemajući ovlašćenje za trgovinu nabavio robu i to: 500 plastičnih kalupa, 120 dječijih trenerki u kompletu, 240 dječijih dukserica, 178 donjih djelova trenerki i 1 gornji dio trenerke, čija je vrijednost 3.345 €, u svrhu njene prodaje na teritoriji Crne Gore, </span>
</p>
<p class="p1"></p>
<p class="p1">
<span>	-čime je izvršio krivično djelo nedozvoljena trgovina iz čl. 284 st. 1 Krivičnog zakonika,</span>
</p>
<p class="p1"></p>
<p class="p1">
<span>	- za koje ga sud primjenom navedenog zakonskog propisa i čl. 2, 4, 5, 13, 15, 32, 39, 42 i 51 Krivičnog zakonika (KZ) , i čl. 226, 374 Zakonika o krivičnom postupku (ZKP-a),  </span>
</p>
<p class="p1"></p>
<p class="p2">
<span>O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na novčanu kaznu od 1.000,00 €, (hiljadu eura) u  koju kaznu  mu se ima uračunati kao plaćen iznos od 500,00 €, koji iznos je okrivljeni platio po prekršajnom nalogu  Uprave Carina CI Dobrakovo br.38075/3/12 od 16.02.2012 godine, koju kaznu je okrivljeni dužan platiti u roku od tri mjeseca od dana pravnosnažnosti presude, na žiro račun br. 832 - 151 -35 Depozit novčanih kazni troškova postupka i paušala CG.</span>
</p>
<p class="p1"></p>
<p class="p1">
<span>	Ako okrivljeni ne plati novčanu kaznu sud će novčanu kaznu zamijeniti kaznom zatvora, tako što će za svaki započeti 25,00 €, novčane kazne, odrediti jedan dan zatvora, a ako okrivljeni plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljeni plati ostatak novčane kazne, izvršenje kazne zatvora će obustaviti.</span>
</p>
<p class="p1"></p>
<p class="p1">
<span>	Okrivljeni se obavezuje da plati ovom sudu na ime paušala iznos od  30,00 €, koji iznos će uplatiti na žiro račun br. 832 - 151 - 35, Depozita novčanih kazni paušala i troškova postupka u roku od 15 dana, od dana pravnosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1">
<span>	Imovinsko pravnog zahtjeva nije bilo.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Optužnim predlogom  ODT-a iz B. Polja, KT. br.82/12 od 29.02.2012. godine, optužen je P.G. iz Prijepolja, Republika Srbija, zbog krivičnog djela nedozvoljena trgovina iz čl. 284 st. 1 Krivičnog zakonika .</span>
</p>
<p class="p1"></p>
<p class="p1">
<span>	Glavni pretres je održan i zaključen dana 25. 04. 2012. godine u prisustvu zamjenice ODT-a iz Bijelog Polja Perović Cmiljane i okrivljenog P.G.a. </span>
</p>
<p class="p1"></p>
<p class="p1">
<span>	U završnoj riječi zamjenica ODT-a  ostala je pri podnijetom optužnom predlogu jer je izvedenim dokazima utvrđeno da je okrivljeni izvršio krivično djelo stavljeno mu na teret i da je za isto kriv. Predložila je da ga sud osudi po zakonu.</span>
</p>
<p class="p1"></p>
<p class="p1">
<span>	Okrivljeni P.G. u svojoj odbrani u bitnom je istakao: da je kritičnog događaja u kamionu posjedovao predmetnu robu on je prevoznik pa je  prijatelju G. koji drži šivaru u Prijepolju htio da učini uslugu i da mu predmetnu robu preveze do Podgorice da bi je predao nekom licu za koje  je prvi put čuo da postoji. Ovo mu je prvi put bilo da prevozi robu za koju nema prateću dokumentaciju.Ovo je uradio da bi prijatelju učinio uslugu, on nije imao namjeru da prodaje ovu robu, već je trebao samo da je preda tom licu u Podgorici. Plastični kalupi su bili U profili od plastike koji su bili namijenjeni za košnice za pčele. Ne zna  zašto je prihvatio ovu robu od G.a bez prateće dokumentacije, samo je htio da učini uslugu. Žao mu je što je ovako naivno prihvatio da prenese robu u kamionu preko Carinskog prelaza i to bez porijekla i bez prateće dokumentacije. </span>
</p>
<p class="p1"></p>
<p class="p1">
<span>	U završnoj riječi istakao je da se osjeća krivim,  žao mu je što se ovako ponašao i kaje se. Tražio je da sud prilikom odlučivanja cijeni sve olakšavajuće okolnosti  i da ga što blaže kazni. </span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedoka M.A.a, pročitao i to: prekiršajni nalog Uprave Carina CI Dobrakovo br.38075/3/12 od 16.02.2012 godine; potvrdu o privremeno oduzetoj robi CI Dobrakovo br.171/1 od 16.02.2012. godine; izvršio uvid u: fotokopiju putnog naloga br. 00925 na ime P.G.a;uvid u fotokopiju uplatnice na ime kazne za Carinski prekršaj; uvid u fotokopiju pasoša br. 008172123; uvid u fotokopiju saobraćajne dozvole izdata od strane MUP RS PU Prijepolje. </span>
</p>
<p class="p3">
<span>	 </span>
</p>
<p class="p1">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o Krivičnom postupku, utvrdio činjenično stanje, i na osnovu istog zaključio da je okrivljeni izvršio krivično djelo stavljeno mu na teret i da je za isto kriv.   </span>
</p>
<p class="p1"></p>
<p class="p1">
<span>	Okrivljeni nije sporio činjenično stanje a branio se da  je on vršio samo uslugu prevoza robe odnosno da on nije imao namjeru da prodaje ovu robu koje navode iz njegove odbrane je sud cijenio kao isključivo usmjerene na izbjegavanje sopstvene krivice.</span>
</p>
<p class="p1"></p>
<p class="p1">
<span>	Naime iz iskaza svjedoka M.A.a proizilazi da  je on kritičnog dana postupajući kao namještenik CI Dobrakovo  bio u smjeni kada je P.G. naišao vozeći kamion u kom je bilo utovareno brašno za koje je isti imao prateću dokumentaciju. Na pitanje da li ima nešto da prijavi za carinjenje mimo ove robe Pantović je odgovorio da nema, nakon čega su oni pristupili kontroli kamiona i našli sakrivenu robu i to u kabini, paletama i u prostoru za alat. Radilo se o dječjim trenerkama i duksericama te o plastičnim U profilima. Roba je od okrivljenog uz potvrdu oduzeta. Procjenu vrijednosti robe su uradili na licu mjesta tako što su preko telefona kontaktirali maloprodavce u Srbiji i u Crnoj Gori i na kraju dali realne vrijednosti robe pojedinačno i to bez trgovačke marže. P. je potom dat prekršajni nalog u kom je opisan carinski prekršaj i isti je potpisao nalog i platio izrečenu prekršajnu kaznu od 500,00 €. Iskaz ovog svjedoka, sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrđen navodima iz odbrane okrivljenog, te sadržinom pisanih dokaza.</span>
</p>
<p class="p1"></p>
<p class="p1">
<span>	Iz sadržine pisanog dokaza - potvrde o privremeno oduzetim predmetima CI Dobrakovo br.171/1 utvrđuje se da je od P.G.a carinik M.A. oduzeo: 500 plastičnih kalupa, 120 kompleta dječjih trenerki, jedan gornji dio trenerke, 240 dječjih dukserica, i 178 doljnjih djelova trenerke i da je ukupna vrijednost ove robe.3.345,00 €.</span>
</p>
<p class="p1"></p>
<p class="p1">
<span>	Iz prekršajnog naloga br.38075/3/12 od 16. 02. 2012 godine, utvrđuje se da je P.G.u zbog prekršaja iz čl.240. st.1.tač.1 u vezi sa čl.47 st.1. Carinskog zakona, izdat prekršajni nalog i izrečena kazna u iznosu od 500,00 €. P.G. je prihvatio odgovornost za prekršaj, odrekao se prava na sudsko odlučivanje i platio izrečenu kaznu  za prekršaj od 500,00 €, što se vidi iz kopije uplatnice AD Komercijalne banke Filijala Bijelo Polje od 16.02.2012 godine, a što je potvrđeno i navodima iz iskaza svjedoka M.a.</span>
</p>
<p class="p1"></p>
<p class="p1">
<span>	Iz kopije putnog naloga br.00925 proizilazi da P.G. bio kritičnog dana angažovan kao vozač za preduzeće D. ''K. - t.'' iz Prijepolja.</span>
</p>
<p class="p1"></p>
<p class="p1">
<span>	Po ocjeni suda, okrivljenom kao prevozniku bilo je poznato da predmetna roba mora posjedovati dokaz o porijeklu i prateću dokumentaciju prilikom njenog unošenja u Carinsko područje Crne Gore. Za slučaj da je okrivljeni samo vršio uslugu prevoza robe za lice G.a iz Prijepolja, logično bi bilo da mu G. kao vlasnik šivare i robe da potvrdu o porijeklu robe i prateću dokumentaciju (račun, otpremnicu i dr.). Ponašanje okrivljenog: sakrivanje robe u kabini, prostoru za alat i paletama kao i okolnost da isti nije znao kome u Podgoricu treba da preda robu upućuje na jedini logičan zaključak da je okrivljeni prdmetnu robu nabavio u Prijepolju u cilju da je on proda na teritoriji Crne Gore odnosno da on nije vršio uslugu prevoza kako je u svojoj odbrani tvrdio.</span>
</p>
<p class="p1">
<span>	</span>
</p>
<p class="p1">
<span>	Iz odbrane okrivljenog, navoda iz iskaza svjedoka M.a, te sadržine pisanih dokaza, sud je utvrdio činjenično stanje da je okrivljeni P.G. dana 16. 02. 2012 godine u Prijepolju, R. Srbija, nemajući ovlašćenje za trgovinu nabavio robu i to: 500 plastičnih kalupa, 120 dječijih trenerki u kompletu, 240 dječijih dukserica, 178 donjih djelova trenerki i 1 gornji dio trenerke, čija je vrijednost 3.345 €, u svrhu njene prodaje na teritoriji Crne Gore. </span>
</p>
<p class="p1"></p>
<p class="p1">
<span>	U konkretnom slučaju se po ocjeni suda radilo o mnogo većoj količini robe  nego što je to potrebno za odijevanje djece u jednom domaćinstvu, te se iz navedenog kao nesumnjiv i jedini logičan zaključan nameće da je ovu robu okrivljeni P.G. nabavio isključivo u svrhu njene dalje prodaje na teritoriji Crne Gore, pa je ne posjedujući ovlašćenje za trgovinu ovom robom, niti dokaz o porijeklu, okrivljeni ovakvim svojim ponašanjem ostvario obilježja krivičnog djela nedozvoljena trgovina iz čl. 284 st. 1 KZ, pri čemu je okrivljeni bio svjestan da trgovinu, odnosno prodaju navedene robe ne može obaviti bez odgovarajućeg ovlašćenja te  je djelo izvršio s umišljajem.   </span>
</p>
<p class="p1"></p>
<p class="p1">
<span>	Sud je cijenio i ostale pisane dokaze, ali su isti bez bitnog uticaja na drugačije odlučivanje u ovoj krivično pravnoj stvari. </span>
</p>
<p class="p1"></p>
<p class="p1">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog kao olakšavajuće okolnosti našao da se radi o porodičnoj osobi, ocu dvoje maloljetne djece u obavezi izdržavanja istih, koji do sada nije osudjivan, što ukazuje da nije sklon vršenju krivičnih djela, koji se u toku postupka korektno držao i pokazao po ocjeni suda iskreno kajanje, zbog izvršenog krivičnog djela,  pa u odsustvu otežavajućih okolnosti sud je stanovišta da će se izrečenom novčanom kaznom u iznosu od 1.000,00 € ostvariti svrha kažnjavanja iz čl. 32 Krivičnog zakonika  i da će se istom dovoljno uticati na okrivljenog da ubuduće ne vrši ova i slična krivična djela, te da će se na ovaj način ostvariti ciljevi specijalne prevencije u odnosu na okrivljenog, kao i da će se izrečenom novčanom kaznom uticati na ostale potencijalne izvršioce da ne vrše ova i slična krivična djela i ostvariti ciljevi generalne prevencije. Prilikom izbora vrste kazne, sud je imao u vidu imovno stanje okrivljenog.</span>
</p>
<p class="p1"></p>
<p class="p4">
<span>Sud je u izrečenu novčanu kaznu optuženom primjenom čl. 51 Krivičnog zakonika uračunao kao plaćen iznos od 500,00 € koji iznos je okrivljeni platio po prekršajnom nalogu Uprave Carina CI Dobrakovo br. 38075/3/12 od 16.02.2012 godine, jer obilježja krivičnog djela nedozvoljena trgovina  iz čl.284. st.1. Krivičnog zakonika, iz ovog predmeta obuhvataju i obilježja prekršaja iz čl. 240. st.1.tač.1 u vezi čl. 47. st.1. Carinskog zakona, za koji prekršaj je okrivljeni kažnjen navedenim prekršajnim nalogom Uprave Carina CI Dobrakovo br. 38075/3/12 od 16.02.2012 godine.</span>
</p>
<p class="p1"></p>
<p class="p1">
<span>	Shodno čl. 226 Zakonika o krivičnom postupku, odlučeno je u pogledu paušala od 30,00 €, vodeći računa o imovinskim prilikama optuženog i dužini trajanja postupka.</span>
</p>
<p class="p1"></p>
<p class="p1">
<span>	Imovinsko pravnog zahtjeva nije bilo. </span>
</p>
<p class="p1"></p>
<p class="p1">
<span>	Sa iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana 25. 04. 2011. godin</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>Zapisničar							  S U D I J A</span>
</p>
<p class="p1">
<span>Koviljka Lješnjak, s.r.				       	  Dragan Mrdak, s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>Zapisničar							          S U D I J A</span>
</p>
<p class="p1">
<span>Koviljka Lješnjak  				       	                     Dragan Mrdak </span>
</p>
<p class="p1"></p>
<p class="p1"></p>
<p class="p1">
<span>DN-a: prepis presude, s pravnom poukom, dostaviti:</span>
</p>
<p class="p1">
<span>1.ODT-u u Bijelom Polju,</span>
</p>
<p class="p1">
<span>2.okrivljenom:  P.G.u ul. D.Š.a br. 34 Prijepolje</span>
</p>
<p class="p1"></p>
<p class="p3">
<span> </span>
</p>
<p class="p3">
<span>					                       		S u d i j a</span>
</p>
<p class="p3"></p>
<p class="p3">
<span> </span>
</p>
<p class="p3"></p>
<p class="p1"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 109/2014</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke, kao zapisničara, u krivičnom predmetu protiv optuženog R. N., koga brani R. S., advokat iz P... po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, odlučujući po optužnici Višeg državnog tužilaštva u Podgorici  Kt.br. 128/14  od  06.10.2014. godine, koju je na glavnom pretresu zastupala Milić Suzana-zamjenik Višeg državnog tužilaštva u Podgorici, nakon održanog glavnog i javnog pretresa, dana 21.11.2014. godine, u prisustvu zastupnika optužbe, optuženog i njegovog branioca, dana  27.11.2014. godine, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P   R   E   S  U  D   U</span>
</p>
<p>&nbsp;</p>
<p>
<span class="span1">Optuženi R. N., JMBG ..., od oca S. i majke M., rodjene V., rodjen .... godine u P..., sa prebivalištem u P...-ul. B... broj ..., državljanin Crne Gore, gradjevinski tehničar, nezaposlen, neoženjen, završio srednju gradjevinsku školu, lošeg imovnog stanja, osudjivan i to: presudom Osnovnog suda u Podgorici K.br. 06/20 od 12.05.2009. godine, zbog krivičnog djela nasilničko ponašanje iz čl. 399. st. 2. u vezi st. 1. Krivičnog zakonika i osudjen na kaznu zatvora u trajanju od 4 mjeseca, presudom Osnovnog suda u Kolašinu, K.br. 145/09 od 15.06.2009. godine, zbog krivičnog djela ugrožavanje sigurnosti iz čl. 168. st. 1. Krivičnog zakonika, kojom mu je izrečena uslovna osuda 3 mjeseca zatvora, uslovno na 1 godinu, presudom Osnovnog suda u Kolašinu, K.br. 124/08 od 23.03.2009. godine, zbog krivičnog djela nasilničko ponašanje iz čl. 399. Krivičnog zakonika, kojom mu je izrečena uslovna osuda 6 mjeseci zatvora uslovno na 1 godinu, presudom Osnovnog suda u Podgorici, K.br. 334/10 od 15.11.2012. godine, zbog krivičnog djela nasilničko ponašanje iz čl. 399. Krivičnog zakonika, u sticaju sa krivičnim djelom protivpravno lišenje slobode iz čl. 162. st. 1. Krivičnog zakonika, kojom mu je izrečena jedinstvena kazna zatvora u trajanju od 7 mjeseci.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 10.09.2014. godine, u Podorici, neovlašćeno radi prodaje držao heroin-supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl list CG" br. 56/12 od 09.11.2012. godine), iako je bio svjestan da se radi o opojnoj drogi i da postupa neovlašćeno i protivpravno, pa je to i htio, na način što je kod sebe neovlašćeno radi dalje prodaje držao jedan veći PVC zamotuljak sa heroinom, neto mase 49,34 grama, koja opojna droga je istog dana, u Podgorici, oduzeta od </span><span class="span1">optuženog prilikom njegovog ličnog pretresa izvršenog od strane ovlašćenih policijskih službenika, </span>
</p>
<p>&nbsp;</p>
<p>
<span class="span1">                     - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom citirane zakonske odredbe, te odredbi čl. 4,5,6,7,8,15,32,36,42. i 51. Krivičnog zakonika Crne Gore, te odredbi čl. 226,229. i 374. Zakonika o krivičnom postupku.</span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru, počev od 10.09.2014. godine od 18,00 časova do 27.11.2014. godine</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 200,00 eura, u roku od 15 dana od dana pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na osnovu čl. 75. i čl. 300. st. 7. Krivičnog zakonika Crne Gore, sud optuženom izriče</span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI ODUZIMANJA PREDMETA</span>
</p>
<p>&nbsp;</p>
<p>
<span class="span1">I to: 49,34 grama opojne droge heroin i 1,30 grama opojne droge marihuane, koja se ima uništiti nakon pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.128/14 od 06.10.2014. godine,</span><span class="span1"> </span><span class="span1">optuženom R. N., stavljeno je na teret da je izvršio krivično djelo neovlašćena proizvodnja držanje i stavljanje u promet opojnih droga iz čl. 300. st. 1. Krivičnog zakonika Crne Gore, pri kojoj optužnici je njen zastupnik u cjelosti ostao do završetka glavnog pretresa, predložući sudu u završnoj riječi da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi R. N. je u svojoj odbrani u prethodnom postupku naveo, da nije tačno da se u u dužem vremenskom periodu bavio prodajom opojne droge, ali da je tačno, da su heroin i marihuana koji su od njega oduzeti dana 10.09.2014. godine, prilikom pretresa od strane policije njegovo vlasništvo. Optuženi je dalje naveo i objasnio, da je heroin imao namjeru da proda strancima i na taj način zaradi na razlici u cijeni po kojoj ga je kupio i cijeni po kojoj bi ga prodao, dok marihuana nije bila za prodaju, već je istu kupio nekoliko dana prije predmetnog dogadjaja i to manju količinu od jednog nepoznatog lica u Tuzima za iznos od 5 eura i to u količini za samo jedan džoint, obzirom da povremeno konzumira marihuanu u poslednjih pola godine. Dalje je objasnio, da je heroin kupio za iznos od 200 eura nekoliko dana prije nego što mu ga je policija pronašla u Tuzima od istog lica od kojeg je kupio marinuanu. </span>
</p>
<p>&nbsp;</p>
<p>
<span class="span1">Na glavnom pretresu, optuženi je negirao krivično djelo stavljeno mu na teret  i u svojoj odbrani naveo, da heroin i marihuana koji su pronadjeni kod njega prilikom pretresa nijesu bili namijenjeni daljoj prodaji, već za ličnu upotrebu. Dalje je naveo, </span><span class="span1">da je jedno izvjesno vrijeme konzumirao opojnu drogu marihuanu, nakon je došao u kontakt sa heroinom, kojeg je probao 2-3 puta, nakon čega mu se svidjelo dejstvo heroina, pa je odlučio, da ubuduće koristi samo heroin. Kako je porodica počela da sumnja da koristi opojne droge, otišao je u Tuzi, gdje je od jednog nepoznatog čovjeka, odnosno osobe, čiji identitet nije smio da otkrije, zbog bezbjednosti njega i njegove porodice, kupio je predmetnu količinu heroina, kako ne bi morao svakodnevno da ga kupuje, te razloga što u poslednje vrijeme boravi na selu. Dalje je naveo, da ga je na putu iz sela ka Podgorici u mjestu Komanski  most, kritičnog dana zaustavila policija i u donjem vešu mu pronašla predmetni heroin, kao i  marihuanu. Negirao je da je bilo kome prodavao heroin, niti bilo koju drugu opojnu drogu, navodeći da je svjestan da je napravio grešku. </span>
</p>
<p>&nbsp;</p>
<p>
<span class="span1">Upitan da objasni razlike u kazivanju u odbrani datoj u prethodnom postupku, gdje je naveo, da je opojnu drogu heroin imao namjeru da proda i da zaradi na razlici u cijeni, u odnosu na odbranu datu na glavnom pretresu u kojoj je naveo, da je opojnu drogu heroin kupio za ličnu upotrebu optuženi je objasnio, da je razlog zašto je tako govorio u prethodnom postupku taj, jer ga je bilo stramota od porodice, prvenstveno od bolesne majke da kaže da je heroin bio za njegovu ličnu upotrebu, već da mu je lakše bilo da kaže da je heroin htio da proda, navodeći da je tačno ono što je rekao u svojoj odbrani na glavnom pretresu.       </span>
</p>
<p>&nbsp;</p>
<p>
<span class="span1">Branilac optuženog je u završnoj riječi predložio sudu da njegovog branjenika u nedostatku dokaza oslobodi od optužbe za predmetno krivično djelo, ali pak ukoliko nadje, da je njegov branjenik izvršio predmetno krivično djelo, cijeni sve olakšavajuće okolnosti na njegovoj strani i istog što blaže kazni.  </span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: pročitao zapisnik Uprave policije CB Podgorica Ku. br. 743/14 od 10.09.2014. godine, o pretresanju optuženog R. N., dvije potvrde o privremeno oduzetim predmetima Uprave policije CB Podgorica Ku. br. 743/14 od 10.09.2014. godine na ime optuženog R. N., izvještaj Forenzičkog centra u Danilovgradu broj 2538/14 o hemijskom vještačenju i izvšio uvid u fotodokumentaciju koja je sastavni dio izvještaja i pročitao izvod iz KE za optuženog Ministarstva pravde CG br. 0203/10144 od 29.10.2014. godine.</span>
</p>
<p>&nbsp;</p>
<p>
<span class="span1">Iz sadržine Zapisnika Uprave policije CB Podgorica Ku. br. 743/14 od 10.09.2014. godine, o pretresanju optuženog R. N., proizilazi da su ovlašćeni službenici tog centra bezbjednosti Grupe za suzbijanje droga, dana 10.09.2014. godine u 16 i 45 časova, izvršili pretres optuženog R. N. i tom prilikom pronašli: u donjem vešu optuženog jedan veći zamotuljak od pvc kese sa sadržajem u istom svijetlo braon materije za koju se predpostavljalo da je opojna droga heroin, dok su u zadnjem džepu šorca pronašli manji zamotuljak od pvc kese sa sadržajem u istom tamno zelene biljne materije za koju su pretpostavljali da je opojna droga “marihuana”.  </span>
</p>
<p>&nbsp;</p>
<p>
<span class="span1">Iz sadržine dvije Potvrde o privremeno oduzetim predmetima Uprave policije CB Podgorica Ku. br. 743/14 od 10.09.2014. godine na ime optuženog R. N.,  proizilazi, da su ovlašćeni službenici Uprave policije CB Podgorica Grupe za suzbijanje droge, dana 10.09.2014. godine od optuženog R. N. privremeno oduzeli: jedan veći zamotuljak od pvc kese sa sadržajem u istom svijetlo braon materije za koju se predpostavljalo da je opojna droga “heroin”, jedan manji zamotuljak od pvc kese sa sadržajem u istom tamno zelene biljne materije za koju se pretpostavljalo da je </span><span class="span1">opojna droga “marihuana” i mobilni telefon “Samsung 1200R”, IMEI broja 357000/05/973108/6 sa Sim karticom “T mobil” IMSI broja 893820000130007267777.  </span>
</p>
<p>&nbsp;</p>
<p>
<span class="span1">Iz sadržine Izvještaja Forenzičkog centra u Danilovgradu broj 2538/14 o hemijskom vještačenju,  proizilazi da su tom centru na vještačenje dostavljeni: jedan ručno pravljeni zamotuljak od plastične kese, sa sadržajem suve biljne materije tamno zelene boje, karakterističnog opojnog mirisa, neto mase m=1,30 grama i plastična kesa, sa sadržajem praškaste supstance, svijetlo braon boje, neto mase m= 49,34 grama. Iz izvještaja nadalje proizilazi, da je dostavljena biljna materija karakteristične morfološke gradje sa prisustvom smole i bodlji u obliku medveđih kamdži, na osnovu čega je utvrdjeno, da ista potiče od biljke čiji je botanički naziv Cannabis Sativa-konoplja, dok je hemijskom analizom dostavljenog biljnog materijala konstatovano da isti u sebi sadrži  tetrahidrokanabiol (THC) u koncetraciji iznad 0,2%. Hemijskom analizom praškaste materije svjetlo-braon boje dokazano je prisustvo heroina, uz konstataciju vještaka, da su heroin i konoplja supstance koje djeluju na centralni nervni system, izazivaju stanje zavisnosti i nalaze se  u Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju droga, (Službeni list CG br. 56/12). Dostavljeni uzorci predstavljeni su u fotodokumentaciji koja čini sastavni dio izvještaja, a u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Sud je izvještaj o hemijskom vještačenju cijenio kao jasan, stručan, objektivan i zasnovan na pravilima struke i nauke, pa je isti u cjelosti prihvatio. </span>
</p>
<p>&nbsp;</p>
<p>
<span class="span1">Iz sadržine izvoda iz KE za optuženog R. N. Ministarstva pravde CG br. 0203/10144 od 29.10.2014. godine, utvrdjeno je da je optuženi R. N. osudjivan presudom Osnovnog suda u Podgorici K.br. 06/20 od 12.05.2009. godine zbog krivičnog djela nasilničko ponašanje iz čl. 399. st. 2. u vezi st. 1. Krivičnog zakonika, na kaznu zatvora u trajanju od 4 mjeseca, presudom Osnovnog suda u Kolašinu K.br. 145/09 od 15.06.2009. godine, zbog krivičnog djela ugrožavanje sigurnosti iz čl. 168. st. 1. Krivičnog zakonika, na kaznu zatvora u trajanju od 3 (tri) mjeseca zatvora uslovno na 1(jednu) godinu, presudom Osnovnog suda u Kolašinu  K.br. 124/08 od 23.03.2009. godine zbog krivičnog djela nasilničko ponašanje iz čl. 399. Krivičnog zakonika, na kaznu tatvora u trajanju od 6 (šest) mjeseci zatvora uslovno na 1 (jednu) godinu i presudom Osniovnog suda u Podgorici K.br. 334/10 od 15.11.2012. godine, zbog krivičnog djela nasilničko ponašanje iz čl. 399. Krivičnog zakonika u sticaju sa krivičnim djelom protivpravno lišenje slobode iz čl. 162. st. 1. Krivičnog zakonika, na jedinstvenu kaznu zatvora u trajanju od 7 (sedam) mjeseci.    </span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navode optužbe, odbrane optuženog, te sve provedene dokaze  kako pojedinačno, tako i u njihovoj medjusobnoj povezanosti, ovaj sud je našao, da je optuženi R. N. izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1. Krivičnog zakonika Crne, na način, mjesto i u vrijeme kako je to bliže predstavljeno u izeci presude. </span>
</p>
<p>&nbsp;</p>
<p>
<span class="span1">Naime u postupku je nesumnjivo utvrdjeno, da je optuženi R. N. dana 10.09.2014. godine, u Podgorici, radi dalje prodaje držao jedan veći pvc zamotuljak sa heroinom neto mase 49,34 grama, koji je optuženi držao sakriven u donjem vešu, koji heroin je </span><span class="span1">pronadjen istog dana kod optuženog njegovim ličnim pretresom, od strane ovlašćenih policijskih službenika u mjestu Komanski most, Opština Podgorica.</span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje, ovaj sud je nesumnjivo utvrdio, iz odbrane optuženog R. N. date u prethodnom postupku. Naime, optuženi je u odbrani u prethodnom postupku priznao da je opojnu drogu heroin koja je predmetnog dana pronadjena njegovim ličnim pretresom, njegovo vlasništvo, te da je istu kupio od jednog nepoznatog lica u Tuzima za iznos od 200 eura, a da mu je namjera bila da istu preproda i na taj način zaradi na razlici u cijeni.</span>
</p>
<p>&nbsp;</p>
<p>
<span class="span1">Ovakva odbrana optuženog potvrdjena je sadržinom materijalnih dokaza provedenih u postupku i to: zapisnika Uprave policije CB Podgorica Ku. br. 743/14 od 10.09.2014. godine, o pretresanju optuženog R. N. i potvrde o privremeno oduzetim predmetima Uprave policije CB Podgorica Ku. br. 743/14 od 10.09.2014. godine na ime optuženog R. N.,  iz kojih nesmnjivo proizilazi, da su ovlašćeni službenici CB Podgorica Grupe za suzbijanje droga, dana 10.09.2014. godine u 16 i 45 časova izvršili pretres optuženog R. N. i tom prilikom pronašli i uz potvrdu privremeno oduzeli jedan veći zamotuljak od pvc kese sa sadržajem u istom svijetlo braon materije za koju se predpostavljalo da je opojna droga heroin, koja je bila sakrivena u donjem vešu optuženog.</span>
</p>
<p>&nbsp;</p>
<p>
<span class="span1">Da se u konkretnom slučaju radilo o opojnoj drogi heroin u količini od 49,34  grama, koja opojna droga je pronadjena kod optuženog i privremeno oduzeta od njega, ovaj sud je nesumnjivo utvrdio, iz Izvještaja Forenzičkog centra u Danilovgradu broj 2538/14 o hemijskom vještačenju, iz kojeg nesumnjivo proizilazi, da je hemijskom analizom dostavljenog uzorka konstatovano prisustvo heroina, te da  je heroin supstanca koja djeluje na centralni nervni sistem, izaziva stanje zavisnosti i nalazi se u Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju droga, (Službeni list CG br. 56/12).</span>
</p>
<p>&nbsp;</p>
<p>
<span class="span1">Da je navedena opojna droga koja je pronadjena kod optuženog  bila namijenjena daljoj neovlašćenoj prodaji, sud je nesumnjivo zaključio, kako iz odbrane optuženog iz prethodnog postupka koji je naveo, da je imao namjeru da proda opojnu drogu heroin i na taj način zaradi u razlici u cijeni, tako i same količine opojne droge (49,34 grama), te  činjenice da je opojna droga držana na  skrivenom mjestu u donjem vešu optuženog.  </span>
</p>
<p>&nbsp;</p>
<p>
<span class="span1">Kod ovako utvrdjenog činjeničnog stanja, sud je odbranu optuženog datu na glavnom pretresu u kojoj je naveo, da je opojnu drogu heroin kupio za ličnu upotrebu, cijenio kao neosnovanu i sračunatu na izbjegavanje krivice. Ovo iz razloga, što je takva odbrana optuženog osim što je u suprotnosti sa njegovom odbranom datom u prethodnom postupku, u kojoj je optuženi priznao, da mu je namjera bila da predmetni heroin preproda i na taj način zaradi na razlici u cijeni i neuvjerljiva, jer je za sud sasvim nelogično i neživotno, da neko najprije sam sebe optuži, da je opojnu drogu imao namjeru da preproda, izlažući sasvim izvjesno sebe krivičnoj odgovornosti, a koja činjenica je optuženom svakako morala biti poznata. Osim toga, za sud su krajnje neuvjerljivi razlozi optuženog dati na glavnom pretresu, da mu je bilo neprijatno od porodice, da kaže da je konzument opojnih droga, te da je to isključivi razlog zašto je kod tužioca u istrazi rekao, da mu je namjera bila da heroin proda. Konačno, sama količina opojne droge heroin od oko 50 grama, ne predstavlja </span><span class="span1">uobičajenu količinu opojne droge koja se može pronaći kod uživalaca iste, kako je to optuženi htio da predstavi u svojoj odbrani na glavnom pretresu, a pogotovo kada se ima u vidu činjenica koja proizilazi iz odbrane optuženog sa glavnog pretresa, da je prije kritičnog dogadjaja samo 2-3 puta probao heroin. </span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi da su se u radnjama optuženog R. N. stekli svi bitni elementi bića krivičnog djela djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, obzirom da je u postupku nesumnjivo utvrdjeno, da je optuženi  dana 10.09.2014. godine u Podgorici neovlašćeno radi prodaje držao 49,34 grama opojne droge heroin – supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (“Sl. List CG” br. 56/12 od 09.11.2012. godine).</span>
</p>
<p>&nbsp;</p>
<p>
<span class="span1">Sve činjenice utvrdjene u postupku, okolnosti konkretnog slučaja, doveli su ovaj sud do nesumnjivog zaključka, da je optuženi predmetno krivično djelo izvršio sa direktnim umišljajem. Optuženi je bio u potpunosti svjestan da neovlašćeno radi dalje prodaje drži opojnu drogu heroin te da za to nema potebna ovlašćenja, a što predstavlja bitno obilježje predmetnog krivičnog djela, a koja okolnost je optuženom bila poznata, kako je to nesumnjivo utvrdjeno provedenim dokazima na glavnom pretresu, te navodima njegove odbrane iz prethodnog postupka,  iz čega nesumnjivo proizilazi da je optuženi bio svjestan svog djela i htio njegovo izvršenje. </span>
</p>
<p>&nbsp;</p>
<p>
<span class="span1">Krivično djelo iz čl. 300. Krivičnog zakonika Crne Gore, za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koje čine bitna obilježja krivičnog djela, a o kojima se sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela. Naime, Pravilnikom o utvrdjivanju spiska opojnih droga, psihotropnih supstanci i bilja koje se može koristiti za proizvodnju droga (Sl. list CG br. 56/2012 od 09.11.2012. godine), heroin je proglašen za opojnu drogu i nalazi se na spisku opojnih droga.</span>
</p>
<p>
<span class="span1">     </span>
</p>
<p>
<span class="span1">Sud je u izreci presude izostavio činjenične navode iz optužnice, da je optuženi kritičnom prilikom radi dalje prodaje držao i opojnu drogu marihuanu u količini od 1,30 grama, koja je pronadjena u zadnjem džepu šorca prilikom njegovog ličnog pretresa, obzirom, da nijednim provedenim dokazom na glavnom pretresu sud nije mogao na nesumnjiv način utvrditi činjenicu, da je predmetna droga bila namijenjena daljoj neovlašćenoj prodaji, niti je na to upućivala, količina opojne droge od 1,30 grama, čija vrijednost je pritom neznatna, a posebno kada se imaju u vidu navodi odbrane optuženog iz prethodnog postupka, u kojem je isti naveo, da je marihuana bila namijenjena isključivo za njegovu ličnu upotrebu, a heroin za dalju prodaju, pa kod te činjenice sud nije imao razloga da posumnja u taj dio odbrane optuženog, posebn imajući u vidu činjenicu, da je predmetna marihuana pronadjena u zadnjem džepu šorca optuženog, a heroin sakriven u donjem vešu, kako je to sud nesumnjivo utvrdio iz zapisnika o pretresanju.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće), pa je u nedostatku olakšavajućih okolnosti, kao otežavajuću okolnost na strani optuženog cijenio njegov raniji život tj. osudjivanost, a što je utvrdio iz </span><span class="span1">izvoda iz KE za optuženog, pa je sud cijeneći naprijed navedenu otežavajuću okolnost na strani optuženog, istog osudio na kaznu zatvora u trajanju od 2 (dvije) godine. </span>
</p>
<p>&nbsp;</p>
<p>
<span class="span1">Sud je mišljenja da su ovako odmjerena kazna srazmjerna stepenu krivice optuženog i težini počinjenog krivičnog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrše krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Shodno čl. 51. Krivičnog zakonika Crne Gore, sud je optuženom u izrečenu kaznu zatvora uračunao vrijeme provedeno u pritvoru  od 10.09.2014. godine od 18 časova do 27.11.2014. godine. </span>
</p>
<p>&nbsp;</p>
<p>
<span class="span1">Kako je optuženi oglašen krivim to ga je sud na osnovu čl. 226 i čl. 229. Zakonika o krivičnom postupku, obavezao na plaćanje troškova krivičnog postupka i to sudskog paušala u iznosu od 200 eura, koji paušal je odredjen srazmjerno složenosti postupka, dužini njegovog trajanja, te imovinskim prilikama optuženog, u roku od 15 dana po pravosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Na osnovu čl. 75. u vezi čl. 300. st. 7. Krivičnog zakonika Crne Gore, sud je optuženom R. N. izrekao mjeru bezbjednosti oduzimanje predmeta i to 49,34 grama opojne droge heroin, kao predmeta izvršenja krivičnog djela, koja opojna droga se ima uništiti nakon pravosnažnosti presude, kao i i 1,30 grama opojne droge marihuane, za koju zakon predvidja obavezno oduzimanje.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI  SUD  U  PODGORICI</span>
</p>
<p style="text-align:center;">
<span class="span1">Dana 27.11.2014. godine</span>
</p>
<p>&nbsp;</p>
<p>
<span class="span1">Zapisničar                                                                                       S  U  D  I  J  A</span>
</p>
<p>
<span class="span1">Novčić Slobodanka                                                                         Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak</span>
</p>
<p>
<span class="span1">           -VDT Podgorica,</span>
</p>
<p>
<span class="span1">           - Optuženom,</span>
</p>
<p>
<span class="span1">           - Braniocu optuženog,</span>
</p>
<p>
<span class="span1">           </span><span class="span1">- A/A.</span><span class="span1">    </span>
</p>
<p>
<span class="span1"> Postupljeno, dana_______godine </span>
</p>
<p>&nbsp;</p>
<p>&nbsp;</p>
<p>
<span class="span1">    </span>
</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>
<span class="span1">           </span>
</p>
<p>
<span class="span1">       </span>
</p>
</div>
</div>


</body>
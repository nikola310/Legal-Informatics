<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Calibri;font-size:11pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;margin-top:0.06944445in;margin-bottom:0.13819444in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;margin-top:0.06944445in;margin-bottom:0.13819444in;text-align:center;hyphenate:auto;font-family:Arial;font-size:12pt;}
.p10{text-indent:0.5in;margin-top:0.06944445in;margin-bottom:0.13819444in;text-align:start;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Arial;font-size:12pt;}
.p12{margin-top:0.06944445in;margin-bottom:0.13819444in;text-align:justify;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
.s1{text-transform:uppercase;}
.s2{color:black;}
.s3{background-color:white;}
.s4{text-transform:uppercase;color:black;}
</style>
<title>                                                                                           K</title>
<meta content="mitar.mirovic" name="author">
</head>
<body class="b1 b2">
<p class="p1">
<span>                                                                                           K.br.105/14</span>
</p>
<p class="p2"></p>
<p class="p3">
<!--Image link to '0.png' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p2"></p>
<p class="p5">
<span>OSNOVNI SUD U ULCINJU, kao prvostepeni krivični sudija mr Sanja Mirović, uz učešće zapisničara Mavrić Jasmine, u krivičnom postupku protiv optuženog B.A. iz Ulcinja, zbog krivičnog djela teška krađa iz čl. 240 st.1 tač. 1 Krivičnog zakonika Crne Gore, odlučujući po optužnici Osnovnog državnog tužilaštva Ulcinj Kt.br.153/14 od 21.08.2014.godine,koju je na glavnom pretresu zastupala rukovodilac Osnovnog državnog tužilaštva u Ulcinju Feriha Muratović, nakon održanog glavnog i javnog pretresa, u prisustvu zastupnika optužbe i optuženog,a u odsustvu predstavnika oštećenog, dana 02.10.2014.godine, donio je i javno objavio</span>
</p>
<p class="p5"></p>
<p class="p5"></p>
<p class="p6">
<span>                                                P R E S U D U</span>
</p>
<p class="p7"></p>
<p class="p5">
<span> </span>
</p>
<p class="p5">
<span>Optuženi </span><span class="s1">B.A.</span><span>, JMBG.............., od oca R. i majke K., rođene M., rođen...........godine, u B., sa prebivalištem u U. – T. bb, državljanina Crne Gore, radnik, oženjen, pismen, sa završenom osnovnom školom, lošeg imovnog stanja,neosuđivan</span>
</p>
<p class="p2"></p>
<p class="p2"></p>
<p class="p2">
<span>                                                              K r i v   j e</span>
</p>
<p class="p2"></p>
<p class="p5"></p>
<p class="p5">
<span>Zato što je dana 08.08.2014.godine oko 14,30 časova u Ulcinju, u džamiji "Brijeg"‚ provaljivanjem oduzeo tuđu pokretnu stvar u namjeri da sebi pribavi protivpravnu imovinsku korist u iznosu od preko 150 eura i to: 200 švajcarskih franaka vlasništvo Islamske vjerske zajednice Ulcinj, na način što je upotrebom podesnog sredstva-žice napravljene u obliku kuke kroz otvor zaključane kase u koju su vjernici ostavljali priloge provukao navedenu žicu, nakon čega je izvukao novčanicu u apoenu od 200 švajcarskih franaka, koju je potom stavio u svoj džep kako bi je odnio sa sobom, pri čemu je bio svjestan svoga djela čije izvršenje je htio, znajući da je njegovo djelo zabranjeno,</span>
</p>
<p class="p2"></p>
<p class="p5">
<span>-čime je izvršio krivično djelo teška krađa iz čl. 240 st.1 tač.1 Krivičnog zakonika Crne Gore</span>
</p>
<p class="p2"></p>
<p class="p2">
<span>	Pa mu sud, primjenom citiranog zakonskog propisa, te čl.4 st.2,13,15, 32, 36, 42, 45 st.1 tač.3, 46 st.1 tač.4, 52, 53 i 54 Krivičnog zakonika Crne Gore,te čl. 226,229 i 374 Zakonika o krivičnom postupku, izriče </span>
</p>
<p class="p4">
<span> </span>
</p>
<p class="p4">
<span>USLOVNU OSUDU</span>
</p>
<p class="p2"></p>
<p class="p8">
<span class="s2">kojom mu utvrđuje kaznu zatvora u trajanju od 8 (osam) mjeseci i istovremeno određuje da se ista neće izvršiti ukoliko optuženi u roku od 2 (dvije) godine od pravonažnosti presude ne izvrši novo krivično djelo.</span>
</p>
<p class="p2">
<span>	Dužan je optuženi, da ovom sudu, na ime troškova krivičnog postupka- paušala uplati iznos od 30,00 eura u roku od 15 dana od pravnosnažnosti presude. </span>
</p>
<p class="p9"></p>
<p class="p10">
<span>                                              O b r a z l o ž e n j e</span>
</p>
<p class="p2"></p>
<p class="p2">
<span>	Optužnicom Osnovnog državnog tužilaštva u Ulcinju Kt.br.158/14 od 21.08.2014.godine, stavljeno je na teret optuženom B.A., da je izvršio krivično dijelo teška krađa iz čl. 240 st.1 tač.1 Krivičnog Zakonika, na način, u vrijeme i na mjestu bliže opisanim u izreci presude. Zastupnik optužbe je u završnoj riječi ostao pri podignutoj optužnici, nalazeći da je tokom izviđaja kao i na glavnom pretresu nesumnjivo utvrđeno da je optuženi počinio krivično djelo koje mu se stavlja na teret, znajući pri tom da oduzima tuđu pokretnu stvar – novac iznosu od 200 švajcarskih franaka, pri čemu je bio svjestan svoga djela, čije je izvršenje i htio, znajući da je to djelo zabranjeno, pa je predložio sudu da ga osudi po zakonu, a da pri tom uzme u obzir sve otežavajuće i olakšavajuće okolnosti koje nađe na njegovoj strani.</span>
</p>
<p class="p2"></p>
<p class="p5">
<span class="s2">Optuženi  B.A. je u svojoj odbrani naveo da je dana 08.08.2014.godine, dok je bio u  "Ljamijinoj" džamiji u Novoj Mahali imam U. S. obavjestio vjernike da se prikupljaju novčana sredstva radi restauracije džamija i da svako može priložiti shodno svojim mogućnostima. Prolazeći pored ‚‚Brijegove" džamije koja se nalazi na putu prema njegovoj kući vidio  je parče žice, koju je uzeo, pa je odlučio da tom žicom, iz sefa u kojem se nalaze novčani prilozi izvuče nešto novca. Kako je džuma namaz klanjanja bio završen,znao je da u džamiji nema pristunih vjernika, tako da je ušao u džamiju i uputio se  prema sefu. Žicu je provlačio kroz otvor  i njome  izvukao 200 švajcarskih franaka. Novčanicu je držao u ruci jer je uzevši je osjetio grižu savjesti i zapitao se šta to ustvari radi. Nakon 2-3 minuta u džamiju je došao član Odbora islamske vjerske zajednice Ulcinj D.G., koji ga je upitao šta radi u džamiji, na šta mu je optuženi odgovorio da je dao novčani prilog od 1.50 eura. Ubrzo zatim  došao je imam M.M., koji se uputio prema sefu, kako bi ga otključao. Nakon  otvaranja sefa imam  i D.G. su se uvjerili da u sefu nedostaje novčanica od 200 švajcarskih franaka. Obojica su posumnjala da ju je on oduzeo i na njihovo pitanje gdje je novčanica  optuženi je istu predao. Navodi da je bio veoma postiđen svojim gestom, a posebno kada mu je D.G. dao 10 eura i kazao mu:"Nemoj više da kradeš jer je novac prilog džamiji od građana". Ne zna tačnu protivvrijednost 200 CH franaka ali pretpostavlja da se zbog činjenice da se radi o papirnoj novčanici sa dvije nule radi o nekom  većem izosu. Kaje se zbog izvršenog djela,te ističe da mu je žao jer je i on vjernik, te mu sve ovo teško pada. </span>
</p>
<p class="p11"></p>
<p class="p2">
<span class="s2">	Sud je u dokaznom postupku izveo sledeće dokaze: </span><span>pročitao zapisnik o uviđaju Uprave policije – Ispostave Ulcinj Ku.br.128/14 od 11.08.2014.godine, pročitao izvod iz kaznene evidencije izdat od Ministarstva pravde Crne Gore, broj 0203/7224 od 22.08.2014.A.T godine, neposredno saslušao vještaka finansijske struke N. V., te na saglasan predlog stranaka pročitao iskaz svjedoka M.M., dat na zapisniku kod Osnovnog državnog tužilaštva Kt.br. 153/14 od 21.08.2014.godine i iskaz predstavnika oštećene Islamske vjerske zajednice i svjedoka D.G.a od 19.08.2014.godine dat na zapisniku kod Osnovnog državnog tužilaštva Kt.153/14.</span>
</p>
<p class="p2"></p>
<p class="p2">
<span>	Iz iskaza svjedoka D.G. datog na zapisniku kod ODT-a Kt.br. 153/14 od 19.08.2014.godine. proizilazi da je isti predsjednik odbora Islamske vjerske zajednice Ulcinj. On i ostali članovi odbora su posumnjali da neko već neko vrijeme krade novac iz kase u koju prilažu građani. Dana 08.08.2014.godine, oko 14,30 h, nakon što su ispraznili kasu u džamiji u Novoj Mahali, on i imam M.M. su krenuli prema džamiji "Brijeg" kako bi takodje uzeli novac iz kase. U džamiju je prvo ušao on, jer je ranije stigao, a unutra je zatekao optuženog, koji je stajao ispred kase. Nakon dva minuta je došao imam M.M., koji se obratio optuženom govoreći mu da je danas jedan vjernik dao 200 švajcarskih franaka i da je je iste ubacio u kasu. Nakon što su otvorili kasu vidjeli su da nedostaje 200 svajcarskih franaka, pa se imam M. obratio optuženom kazavši mu da mora da vrati oduzetu novčanicu jer će u protivnom pozvati policiju. Optuženi je tada priznao da je uzeo novac iz kase, izvadio iz džepa novčanicu i položio je na  mjestu gdje se nalazio i ostali novac. Na pitanje kako je izvukao novčanicu, optuženi je odgovorio da je napravio metalnu žicu sa kukom, koju je ubacio u kasu - kroz prorez u koji se ubacuje novac i uz malo truda izvadio novac. Navodi da mu se optuženi izvinjavao, počeo je da plače i molio da slučaj ne prijave policiji. Odlukom Odbora Islamske zajednice je odlučeno da se pridruže krivičnom gonjenju protiv optuženog,dok imovinsko pravni zahtjev nisu postavili.</span>
</p>
<p class="p2"></p>
<p class="p2">
<span>	Iz iskaza svjedoka M.M. datog na zapisniku kod ODT-a Kt.br. 153/14 od 21.08.2014.godine, proizilazi da je dana 08.08.2014.godine, oko 14,00 h, nakon služenja "džuma namaza" u džamiji u Novoj Mahali, zajedno sa D.G., odlučio da ode u džamiju Brijeg i da iz kase koja se nalazi u džamiji izvade i izbroje novac koji je trebao da posluži za renoviranje džamije. Naveo je da mu je tog dana jedan građanin dao 200 svajcarskih franaka i da je iste ubacio u kasu, a da je o ovome obavjestio člana odbora D. U džamiji "Brijeg" je zatekao D. i optuženog, koji je pokušavao da iz iste izađe ali mu D.to nije dozvolio, kazavši mu da treba da sačeka imama. Nakon što su D.i M. otvorili kasu i nakon što su prebrojali novac, uvjerili su se da nedostaje 200 svajcarskih franaka, te su kazali optuženom da odmah vrati novac. Optuženi je  jedno vrijeme poricao da je izvrišio krivično djelo, da bi nakon kraćeg razgovora iz džepa izvadio novac i isti predao, govoreći da se kaje zbog učinjenog a molio ih je da slučaj ne prijave policiji i na kraju zaplakao. Rekao im je da je to uradio zbog loše materijalne situacije. Svjedok je istakao i da im je optuženi objasnio da je krivično  djelo izvršio uz pomoć jedne žice koja je bila savijena u obliku kuke i provlačenjem iste kroz otvor kase izvukao navedeni iznos.</span>
</p>
<p class="p2"></p>
<p class="p2">
<span>	Iz zaspisnika o uviđaju Uprave policije Ispostave Ulcinj Ku.br.128/14 od 11.08.2014.godine, koji je sačinjen od strane OPS D. R. i krim.tehničara M. G. proizilazi da je dana 08.08.2014.godine u vremenskom intervalu od 13,30 do 14,30 časova, iz sefa za prikupljanje dobrovoljnih priloga za restauraciju džamije "Namezija" u Ulcinju, koji je postavljen sa lijeve strane ulaznih vrata unutar džamije "Brijeg" u Ulcinju, oduzeta novčanica od 200 CH franaka koje se nalazila u sefu, na način što je NN lice ili više njih, koristeći posebne okolnosti odsustva imama i vjernika nakon ‚‚džuma – namaza‚‚ ušao u unutrašnjost džamije, prišao sefu i uz upotrebu podesnog sredstva a u cilju sticanja protivprave imovinske koristi, iz istog oduzeo novac u visini od 200 CH franaka, nakon čega se udaljio u NN pravcu. Kriminalističko - tehničkim pregledom lica mjesta, krim-tehničar nije pronašao tragove podesne za eventualnu identifikaciju počinilaca navedenog djela.</span>
</p>
<p class="p2"></p>
<p class="p2">
<span>	Vještak finansijske struke N. V. koji je saslušan neposredno na glavnom pretresu utvrdio je da je protivvrijednost 200 švajcafrskih franaka izražena u važećoj valuti na dan izvršenja krivičnog djela iznosila 161,98 eura.		</span>
</p>
<p class="p2"></p>
<p class="p2">
<span>	Iz izvoda iz kaznene evidencije izdatog od Ministarstva Pravde Crne Gore, br. 0203/7224 od 22.08.2014.A.T godine, proizilazi da isti ranije nije osudjivan.</span>
</p>
<p class="p5"></p>
<p class="p5">
<span class="s3">Ocjenom navoda optužbe, odbrane optuženog, kao i dokaza provedenih na glavnom pretresu, sud je na nesumnjiv način utvrdio da je optuženi B.A. izvršio krivično djelo iz izreke presude, na način,mjesto i u vrijeme kako je to predstavljeno u činjeničnom dijelu izreke presude.</span>
</p>
<p class="p5"></p>
<p class="p5">
<span>Naime,sud je nesumnjivo utvrdio da je optuženi B.A. izvršio krivično djelo koje mu se stavlja na teret na način što je dana 08.08.2014.godine oko 14,30 časova u Ulcinju, u džamiji "Brijeg" provaljivanjem oduzeo tuđu pokretnu stvar u namjeri da sebi pribavi protivpravnu imovinsku korist u iznosu od preko 150 eura i to: 200 švajcarskih franaka vlasništvo Islamske vjerske zajednice Ulcinj, na način što je upotrebom podesnog sredstava žice napravljene u obliku kuke  kroz otvor zaključane kase u koju su vjernici ostavljali prilog provukao navedenu žicu, nakon čega je izvukao novčanicu u apoenu od 200 švajcarskih franaka, koju je potom stavio u svoj džep kako bi je odnio sa sobom, pri čemu je bio svjestan svoga djela čije izvršenje je htio, znajući da je njegovo djelo zabranjeno.</span>
</p>
<p class="p5"></p>
<p class="p5">
<span>Prednje činjenično stanje sud je utvrdio iz odbrane optuženog koji je u bitnom priznao izvršenje krivičnog djela,opisujući detaljno način na koji je izvršio predmetno krivično djelo,navodeći da je znao da u kasi džamije ima novca koji je prikupljen od strane gradjana za restauraciju džamija,te na koji način je oduzeo pomenuti novac iz kase nakon čega je zatečen od strane svjedoka </span><span class="s2">M.M. i D.G. čije iskaze je sud prihvatio cijeneći ih kao detaljne, iskrene i uvjerljive. Nadalje i zapisnikom o uvidjaju potvrdjeno je da je u predmetno vrijeme i mjesto izvršeno krivično djelo na štetu Islamske vjerske zajednice mada navedeni dokaz ne ukazuje na činjenicu ko je izvršilac radnji ovog krivičnog djela ali kada se navedeni dokaz dovede u vezu sa odbranom optuženog i sa iskazima pomenutih svjedoka onda se nesumnjivo utvrdjuje da je upravo optuženi lice koje je izvršilo ovo krivično djelo.</span>
</p>
<p class="p5"></p>
<p class="p5">
<span>Radnja predmetnog krivičnog djela je postavljena alternativno i može se sastojati u obijanju, provaljivanju ili drugom savlađivanju većih prepreka. Provaljivanjem se smatra ulaženje ili otvaranje zatvorenih prostora bez fizičkog oštećenja uređaja za zatvaranje, odnosno djelova zatvorenog prostora. Nesporno je da se u ovakvom određenju radnja optuženog kvalifikuje kao provaljivanje, jer je optuženi upotrebom podesnog sredstva - žice napravljene u obliku kuke koju je provukao kroz otvor zaključane kase u koju su vjernici ostavljali priloge, izvukao novčanicu u apoenu od 200 švajcarskih franaka, koju je potom stavio u svoj džep kako bi je odnio sa sobom,te takvim svojim djelovanjem nije oštetio pomenutu kasu.</span>
</p>
<p class="p5"></p>
<p class="p5">
<span>Da je namjera optuženog bila da oduzme stvar veće vrijednosti sud je utvrdio iz nalaza vještaka finansijske struke koji se izjasnio da protivvrijednost 200 CH franaka iznosi 161,98 eura,a osim toga i sam optuženi se u svojoj odbrani izjasnio da nije znao niti zna kolika je bila protivvrijednost novčanice koju je oduzeo ali da je </span><span class="s2">zbog činjenice da se radi o papirnoj novčanici sa dvije nule pretpostavio da se radi o nekom većem izosu,a u konačnom optuženi je novac oduzeo iz zatvorene kase za koju nije znao koliko se novca u njoj nalazi, a uz pomoć kuke kojom je mogao zahvatiti samo papirne novčanice koje su veće vrijednosti, te je za sud jasno da je postupao u namjeri da iz kase oduzme novac veće vrijednosti a ne dobrovoljne priloge u sitnim metalnim apoenima. </span><span>Cijeneći subjektivni odnos optuženog prema učinjenom krivičnom djelu, sud nalazi da je optuženi bio svjestan svoga djela čije izvršenje je htio,iako je znao da je njegovo djelo zabranjeno,a postupao je u namjeri da sebi pribavi protivpravnu imovinsku korist pa se njegov odnos prema izvršenom krivičnom djelu manifestuje kao direktni umišljaj.</span>
</p>
<p class="p5"></p>
<p class="p5">
<span>Sud je prihvatio odbranu optuženog međutim za ukazati je da u istoj optuženi nije bio iskren i dosljedan kada je istakao da je novčanicu držao u ruci,da se u tom momentu pokajao i upitao sebe šta to radi jer su svjedoci M. i D.saglasno posvjedočili da je optuženi novčanicu stavio u džep, da je pokušavao da izađe iz džamije,te da je negirao da je oduzeo novčanicu pa se na priznanje da je ipak oduzeo odlučio kada mu je svjedok M. priprijetio da će pozvati policiju,nakon čega je zaplakao pa sud takvo njegovo ponašanje nije mogao cijeniti kao kajanje kako je to od suda zahtijevao optuženi,već kao pokušaj optuženog da ublaži svoj položaj u krivičnom postupku.  </span>
</p>
<p class="p5"></p>
<p class="p5">
<span>Prilikom odlučivanja o kazni sud je u smislu čl.42 Krivičnog zakonika, cijenio sve okolnosti od kojih zavisi da kazna bude manja ili veća u okviru zakonom propisanog minimuma i maksimuma za predmetno krivično djelo, pa je od olakšavajućih na strani optuženog cijenio priznanje krivičnog djela,loše imovno stanje kao pobudu iz koje je djelo učinjeno i </span><span class="s2">njegovu raniju neosuđivanost koju je sud utvrdio iz izvoda iz kaznene evidencije, dok otežavajućih okolnosti na njegovoj strani nije bilo. </span><span>Imajući u vidu naprijed navedene olakšavajuće okolnosti na strani optuženog, za koje je sud cijenio  da u svojoj sveukupnosti imaju karakter osobito olakšavajućih, sud je na osnovu čl.45 i čl.46 Krivičnog zakonika, izvršio ublažavanje zakonom propisane kazne u granici koja odgovara granici ublažavanja za predmetno krivično djelo, pa je optuženom izrekao kaznu zatvora u trajanju od osam mjeseci  i istovremeno odredio da se ista neće izvršiti ako optuženi u roku od dvije godine ne izvrši novo krivično djelo. Po ocjeni suda izrečena uslova osuda će u dovoljnoj mjeri uticati na optuženog da u buduće ne ponovi ovakva krivična djela, a istovremeno će uticati preventivno i na potencijalne izvršioce krivičnih djela, u smislu njihovog odvraćanja, pa će se time u potpunosto ostvariti svrha kažnjavanja iz čl. 32 Krivičnog zakonika, a u okviru opšte svrhe izricanja krivičnih sankcija iz čl.4 st.2 Krivičnog zakonika, te nije neophodno prema optuženom primjeniti efektivnu kaznu zatvora jer bi se istom na njega djelovalo isuviše represivno.</span>
</p>
<p class="p5"></p>
<p class="p12">
<span class="s2">	Kako je optuženi oglašen krivim, to ga je sud obavezao da, shodno čl. 226 i 229 Zakonika o krivičnom postupku, </span><span>plati na ime paušala 30,00 eura</span><span class="s2"> u roku od 15 dana, od dana pravnosnažnosti presude.</span>
</p>
<p class="p12">
<span class="s2">	Sa iznijetog odlučeno je kao u izreci presude.</span>
</p>
<p class="p12">
<span class="s2">               </span>
</p>
<p class="p4">
<span class="s2">OSNOVNI SUD U ULCINJU,</span>
</p>
<p class="p4">
<span class="s2">Dana  02.10.2014. godine</span>
</p>
<p class="p2">
<span class="s2"> </span>
</p>
<p class="p2"></p>
<p class="p2">
<span class="s2">	                                		</span><span class="s4">                                                   Sudija,</span>
</p>
<p class="p11">
<span class="s2">                      			                                            Mr Sanja Mirović</span>
</p>
<p class="p11"></p>
<p class="p11"></p>
<p class="p2"></p>
<p class="p12">
<span class="s2">	PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema prepisa iste, preko ovog suda.</span>
</p>
<p class="p12"></p>
<p class="p12"></p>
<p class="p12"></p>
<p class="p11"></p>
<p class="p13"></p>
<p class="p13"></p>


</body>
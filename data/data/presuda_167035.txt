<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K.br.294/12</span>
</p>
<p class="p2">
<!--Image link to '0.jpg' can be here-->
</p>
<p class="p3">
<span>                                                                                                                  										</span>
</p>
<p class="p4">
<span>U IME CRNE GORE</span>
</p>
<p class="p3"></p>
<p class="p5">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak zapisničara, u postupku po privatnoj krivičnoj tužbi, privatnog tužioca Č.R.a iz Bijelog Polja, od 10.09.2012 godine, protiv okrivljenog M.S.a iz Bijelog Polja, zbog krivičnog djela laka tjelesna povreda iz čl. 152 st.1 Krivičnog zakonika, nakon održanog usmenog, glavnog i javnog pretresa u prisustvu privatnog tužioca Č.R.a i okrivljenog M.S.a, dana 26. 11. 2012 godine, donio je i javno objavio:</span>
</p>
<p class="p5"></p>
<p class="p5"></p>
<p class="p5"></p>
<p class="p2">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	Okrivljeni M.S. JMBG ... od oca R. i majke Lj., rodjene P., rođen ... godine u Bijelom Polju sa prebivalištem u mjestu J. Bijelo Polje, oženjen, otac troje punoljetne djece, pismen, sa završenom osnovnom školom, lošeg imovnog stanja, nezaposlen, osuđivan i to: presudom Osnovnog suda u Bijelom Polju K.br.612/89 od 12.03.1990 godine, zbog krivičnog djela iz čl.166. st.1. u vezi čl. 24 st.1. KZ na novčanu kaznu od 2.000,00 dinara; presudom Osnovnog suda u Bijelom Polju K. br.538/96 od 13.07.1997 godine, zbog krivičnog djela iz čl. 164 st.1. KZ RCG, 30 (trideset) dana zatvora uslovno za 1 (jednu) godinu; presudom Osnovnog suda u Bijelom Polju K. br. 323/04 od 19.10.2004 godine, zbog krivičnog djela iz čl. 196. st.1. KZ RCG, na novčanu kaznu od 1.200,00 €; presudom Osnovnog suda u Bijelom Polju K. br. 402/05 od 01.03.2007 godine, zbog krivičnog djela iz čl. 39. KZ CG, na novčanu kaznu od 150,00 €, presudom Osnovnog suda u Bijelom Polju K.br.302/07 od 14.01.2008 godine, zbog krivičnog djela laka tjelesna povreda iz čl. 152. st.2. u vezi st. 1. KZ,  novčanom kaznom od 1.200,00 €, </span><span class="s1"> </span><span>presudom Višeg suda u Bijelom Polju Kž.br.738/10 od 15.09.2010 godine, zbog krivičnog djela iz čl. 195 st.1. KZ CG, na novčanu kaznu od 2.000,00 €, presudom Osnovnog suda u Bijelom Polju K.br.357/10 od 08.10.2010 godine, zbog krivičnog djela iz čl. 328. st.1. u vezi čl. 49. st.1. KZ CG, na novčanu kaznu od  800,00 €,  </span>
</p>
<p class="p5">
<span> </span>
</p>
<p class="p5"></p>
<p class="p2">
<span>K r i v    j e </span>
</p>
<p class="p2"></p>
<p class="p6">
<span>Što je:  dana 08.09.2012 godine, oko 8 h, u selu J., opština Bijelo Polje, na livadi privatnog tužioca, više puta izudarao privatnog tužioca Č.R.a, stisnutim pesnicama u predjelu glave i tijela i nanio mu lake tjelesne povrede u vidu preloma nosnih kostiju bez dislokacije, krvnog podliva i oguljotine na čelu veličine 2 x 2 cm, otoka lica i nosa sa lijeve strane i bolne osjetljivosti u predjelu iznad desnog uva, lijeve nadlaktice i grudnog koša,</span>
</p>
<p class="p6"></p>
<p class="p6">
<span>- čime je izvršio krivično djelo laka tjelesna povreda iz čl. 152 st.1   Krivičnog zakonika,</span>
</p>
<p class="p6"></p>
<p class="p5">
<span>	-  za koje ga sud primjenom citiranog zakonskog propisa te čl. 2, 4, 5, 13, 15, 32, 36 i 42 Krivičnog zakonika (Kz) i čl. 226, 229 239 i 374 Zakonika o krivičnom postupku (Zkp-a)</span>
</p>
<p class="p5"></p>
<p class="p5"></p>
<p class="p2">
<span>O S U D J U J E</span>
</p>
<p class="p5"></p>
<p class="p5">
<span>	Na kaznu zatvora od 3 ( tri) mjeseca </span>
</p>
<p class="p5"></p>
<p class="p6">
<span>Okrivljeni se obavezuje da ovom sudu na ime paušala plati iznos od 30,00 €, na žiro račun br. 832 - 151 - 35, depozita novčanih kazni, troškova   postupka i  paušala, a da privatnom tužiocu Č.R.u plati troškove u iznosu od 92,50 €, sve prednje u roku od 15 dana, od dana pravnosnažnosti presude pod prijetnjom prinudnog izvršenja.</span>
</p>
<p class="p5">
<span>		</span>
</p>
<p class="p6">
<span>Privatni tužilac Č.R.o, se u svojstvu oštećenog radi ostvarivanja imovinsko pravnog zahtjeva upućuje na parnični postupak.</span>
</p>
<p class="p5"></p>
<p class="p5"></p>
<p class="p2">
<span>O b r a z l o ž e nj e</span>
</p>
<p class="p5">
<span> </span>
</p>
<p class="p5">
<span>	Privatnom krivičnom tužbom od 10.09.2012 godine, privatni tužioc Č.R.o iz Bijelog Polja, optužio je M.S.a iz Bijelog Polja, da je na njegovu štetu izvršio krivično djelo laka tjelesna povreda iz čl. 152 st. 1 Krivičnog zakonika.  </span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu privatnog tužioca Č.R.a i okrivljenog M.S.a. </span>
</p>
<p class="p5"></p>
<p class="p5">
<span>	U završnoj riječi  privatni tužilac Č.R.o ostao je pri privatnoj krivičnoj tužbi i navodima iz svog iskaza, tražio je da sud okrivljenog osudi po zakonu i obaveže na plaćanje troškova postupka. </span>
</p>
<p class="p5">
<span>	</span>
</p>
<p class="p5">
<span>	Okrivljeni M.S.  u odbrani je istakao da je njegova porodica sa porodicom Č. nekada bila jedna kuća s tim što je jednom prilikom došlo do mimoilaženja između njihovih porodica. Prije nekih dva mjeseca, desila se saobraćajna nezgoda kojom prilikom se kamion u kom su bili P. i D. survao sa lokalnog puta u selo Okladi i tada je poginuo P. D.. Po saznanju za taj događaj, došao je na lice mjesta, pomogao oko smještaja pokojnika a potom je držao govor u kojem je pozvao P.e i D.e da se izmire, te je došlo do njihovog pomirenja u Crkvi u prisustvu sveštenika. Međutim Č.R.u nije odgovarao njegov govor, isti je očekivao da će se ove dvije porodice nakon saobraćajne nezgode gledati preko nišana, pa je povodom ovog govora po selu J. pričao '' u selu imamo govornika, izmiritelja i lelekača''. Kad je saznao za ovu Č.evu priču, istog je pozvao preko telefona i kazao mu ''zašto će ti ta priča, pala je mlada glava'' Č. ga je na ovo opsovao i on je Č.u na kraju odgovorio ''fala ti na obrazu kojeg ti nemaš''. Kritičnog jutra krenuo je na povratak jednom bratstveniku u Pisanu Jelu i jahao konja seoskim putem ispod imanja Č.a. Odjednom je na put ispred njega sa kolcem u ruci dužine metar i po iskočio Č.R.o sa kojim je bio njegov brat S., koji je posjedovao neku motku. R. je potom uhvatio konja za uzdu, konj je skočio i zamalo ga nije pregazio a udario ga je kopitom s tim što ne zna u koji dio tijela. Konj nije bio potkovan. Zatim ga je S. udario motkom po nadlaktici, on je i dalje bio na konju, R. je pošao sa kolcem put njega da ga udari i udario ga je u slepoočni dio glave sa lijeve strane, on je potom izvadio telefon da pozove policiju. R. ga je udario po šaci i telefon mu je pao na zemlju i dan danas je razbijen. On je zatim sjahao sa konja i krenuo da ga vodi za sobom, došao do komšije Đ.Z.a, gdje je sjeo a pošto je bio krvav, odustao je od puta na groblje u Pisanu Jelu. Na licu mjesta su ostala braća Č.i R. i S. koji nijesu kretali za njim. Kada je pošao vodeći konja na lice mjesta je dotrčala R.va žena, koja je na R.a galamila i govorila mu ''zašto napadaš ljude'' i oni su se posvađali. Kod Z.a Đ.a je boravio pola sata, od Đ.a je tražio telefon da pozove policiju a potom je kod kuće Đ.a došao T.J., radnik MUP-a, Č.ev komšija i donio telefon, koji je bio ostao na licu mjesta.</span><span class="s1"> </span><span>Zbog ovih povreda nije se obraćao ljekaru iz poštovanja prema pokojnom P.u. U predjelu slepoočnice bila mu je prsla koža i točala je krv, na nadlaktici mu je od kolca bio podliv, povrijeđen mu je i kažiprst desne ruke od udarca kolcem, mada mu tu nije točala krv i nije mu bila oštećena koža. Ovo nije prvi put da ga Č. napadne, prije 10 godina sa sahrane M.D., njega i njegovu majku su sačekali braća Č.i R. i S. i napali ih, govoreći im ''nej kobilo stara ovuda proć'', on ih je tada izbio i za to je osuđen. Sa porodicom Č. je u lošim odnosima, od prije 12 godina - vremena smrti njihovog oca koji je bio častan komšija. Kritičnog dana ničim nije udarao ni Č.R.a ni Č. S.a, jedino je R.a konj udario kopitom, mada on ne zna u koji dio tijela a to se desilo u momentu kada je R. uhvatio konja za uzdu, koji konj je bio mlad i plahovit, skočio na njega, oborio ga na zemlju i tom prilikom ga udario kopitom. Ne zna da li je R.u tom prilikom ispao kolac iz ruke, a zna da ga je R. udario kolcem. Dodao je da je kritičnog događaja Č.R.a izbila njegova žena.</span>
</p>
<p class="p5"></p>
<p class="p5">
<span>	U završnoj riječi okrivljeni M.S. istakao je da nije izvršio krivično djelo stavljeno mu na teret, ne osjeća se krivim, tog jutra je bio napadnut i on je trebao da bude tužilac ali to nije uradio zbog pokojnog P.a. Duša mu je čista i tražio je da ga sud oslobodi.</span>
</p>
<p class="p7"></p>
<p class="p6">
<span>Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao u svojstvu svjedoka privatnog tužioca Č.R.a i svjedoke V.M.a, J.T.a, Đ.Z.a i Č. LJ., izvršio uvid u medicinsku dokumentaciju na ime privatnog tužioca, saslušao vještaka medicinske struke dr. S.M.a, izvršio uvid u priloženih šest fotografija,te izvršio uvid u izvod iz KE za okrivljenog.</span>
</p>
<p class="p6"></p>
<p class="p6">
<span>Sud je odbio predlog okrivljenog  da se u dokaznom postupku u svojstvu svjedoka sasluša P.V.a jer je po ocjeni suda  činjenično stanje u dovoljnoj mjeri utvrđeno ostalim izvedenim dokazima, te bi njeno saslušanje vodilo odugovlačenju postupka i uvećanju troškova. </span>
</p>
<p class="p5">
<span>	 	</span>
</p>
<p class="p5">
<span>	Cijeneći odbranu okrivljenog dokaze pojedinačno i u medjusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret i da je za isto kriv. </span>
</p>
<p class="p5"></p>
<p class="p5">
<span>	Odbranu okrivljenog, sud je cijenio kao isključivo usmjerenu na izbjegavanje sopstvene krivice, te istu nije prihvatio, jer je ista obezvrijeđena izvedenim dokazima u toku postupka. </span>
</p>
<p class="p5"></p>
<p class="p5">
<span>	Naime, iz iskaza privatnog tužioca Č.R.a saslušanog u svojstvu svjedoka  proizilazi: da kritičnom događaju nije prisustvovao niko od svjedoka, to se desilo na njegovoj livadi kada je on čuvao krave, i tu su bili prisutni samo on i okrivljeni, s tim što je okrivljeni sa puta ušao na njegovu livadu prethodno otvorivši vratnicu. Tog dana M. je jahao golog konja, na konju je bila uzda, M. je jašući konja putem, prvo počeo da mu upućuje pogrdne riječi ''šta ti pričaš da sam ja postao govornik i nazivaš me govornikom'' na to mu je on odgovorio ''što ti smeta kad si držao govor D.u P.u'', na ovo mu je M. rekao ''dođi ovamo da ti jebem i oca i majku''. On je čuvao svoje dvije krave i za to vrijeme se nije pomjerao s mesta, a M. je u tom razgovoru jašući konja, stigao do vratnice, sjahao s konja i svezao ga za kolac od vratnice, a zatim otvarajući vratnicu kazao ''ja ću doći kod tebe, da ti ja pokažem boga tvoga, i koga ti nazivaš govornikom i što po selu pričaš da ja držim govor''. Po otvaranju vratnice M. je uletio bržim koracima i bez riječi stigao do njega, stavio desnu ruku na desni bok kao da ima pištolj, on ga je u tom momentu pomislivši da ima pištolj upozorio ''ne čini ludost M.u'' M. je odgovorio ''ja ću tebi pokazati kako se bije'' i potom ga pesnicom koju je prethodno držao na desnom boku, udario u predjelu nosa od kog udarca je on sekundarno izgubio svijest i malo poklekao na koljena, M. je nastavio da ga udara pesnicama, gdje je stizao po tijelu, on je počeo da se brani, rukama stisnutim u pesnice, ne zna kuda je udarao M.a, rvali su se, on se morao braniti, M. ga je dva tri puta obalio, on je na kraju iznemogao a M. ga je objahao i dok je bio u ležećem položaju udarao ga pesnicama i to sve do momenta dok se nijesu pojavili njegova supruga, sin i brat, koji su događaj vidjeli od kuće.Kada je njegova supruga sa jednog brijega počela da viče ''šta to radiš M.u od boga platio'', okrivljeni je ustao sa njega i pobjegao do vratnice, okrenuo se i kazao ''kad mi god bude milo tući ću te''. On je i dalje ležao na zemlji, M. je pojahao konja i udaljio se niz J. pored škole. Zadnjih dvanaest godina sa M.S.om njegova porodica nije govorila, to je bilo nešto zbog puteva u selu i za to vrijeme, nije ga napadao, niti su jedan drugom šta govorili.  M. je jašući konja, otišao sa mjesta događaja, pa je po pozivu njegove supruge na lice mjesta došao je V.M.o izvanji mu brat od tetke koji posjeduje auto i koji je slikao kako mobilni telefon okrivljenog koji je on izgubio na licu mjesta i koji je posle događaja predat SUP-u, tako i mjesto događaja. Kada je M. prišao do njega i napao ga u rukama nije imao kolac, jer da je imao kolac M. ne bi ostao živ, nije se nadao njegovom napadu, pa je bio goloruki čobanin koji čuva dvije krave. Iskaz ovog svjedoka sud je u potpunosti prihvatio kao jasan logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a u potpunosti potvrđen navodima iz iskaza svjedoka V.M.a, Č. LJ., medicinskom dokumentacijom izdatom na ime oštećenog Č.a i s njom u vezi nalazom i mišljenjem vještaka medicinske struke dr S.M.a.</span>
</p>
<p class="p5"></p>
<p class="p5">
<span>	Iz iskaza svjedoka V.M.a proizilazi da ga je kritičnog dana oko9,20 h, preko telefona pozvala snaha Č. LJ.a, udata za Č.R.a i tražila da hitno dođe kolima da bi prebacio R.a za bolnicu jer ga je povrijedio S. M.. Od mjesta kritičnog događaja bio je udaljen nekih 150 metara, pa je potom vozilom došao do livade Č.a, gdje je zatekao R.a Č.a pored kojeg je bila njegova žena a isti je ležao na livadi. R.a koji je bio sav u krvi, ubacio je u auto i isti mu je ispričao da ga je M.S. izudarao. R.a je prevezao do Hitne službe u Bolnicu gdje mu je ukazana ljekarska pomoć a iz Hitne službe povezao ga je do SUP-a i potom se vratio kući. Na livadi pored R.a primijetio je jedan telefon za koji mu je kazano da je telefon M.S.a, taj telefon je uzeo sa lica mjesta i nakon što je R.a dovezao do SUP-a, taj telefon je predao policiji. Kada je došao na livadu, slikao je mjesto gdje je telefon, a pored telefona bilo je i krvi. R. je bio krvav po licu, i nije primijetio da je negdje drugo imao krvi. M.S.a poznaje od ranije, komšije su i zajedno su porasli u Jabučnu. Pored R.a na livadi nije zatekao nikakav predmet, pa ni kolac ili nešto slično. A zatekao je njegovu ženu, koja je stajala pored njega kod koje nije primijetio nikakvih tragova krvi na rukama. Iskaz ovog svjedoka sud je </span><span class="s1"> </span><span>u potpunosti</span><span class="s1"> </span><span>prihvatio kao jasan logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a u potpunosti potvrđen navodima iz iskaza svjedoka V.M.a, Č. LJ., medicinskom dokumentacijom izdatom na ime oštećenog Č.a i s njom u vezi nalazom i mišljenjem vještaka medicinske struke dr S.M.a.</span>
</p>
<p class="p5"></p>
<p class="p5">
<span>	Iz iskaza svjedoka J.T.a proizilazi da njemu u vezi kritičnog događaja nije ništa poznato, o događaju mu nijesu pričali ni privatni tužilac ni okrivljeni, a kasnije iz seoskih priča čuo da je bilo problema između Č.a i M.a. Kritičnog dana bio je na selu, potom je došao u grad jer je njegov sin imao neku utakmicu, misli da je to bilo negdje oko podne tada ga je zvao okrivljeni da mu od kolege S.a donese mobilni telefon. Potom se čuo sa S.em, od koga je uzeo telefon, i isti ponio M.u. Iskaz ovog svjedoka sud je</span><span class="s1"> </span><span>u potpunosti prihvatio kao jasan logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a u potpunosti potvrđen navodima iz iskaza svjedoka V.M.a, Č. LJ., medicinskom dokumentacijom izdatom na ime oštećenog Č.a i s njom u vezi nalazom i mišljenjem vještaka medicinske struke dr S.M.a.</span>
</p>
<p class="p5"></p>
<p class="p5">
<span>	Iz iskaza svjedoka Đ.Z.a proizilazi da on nije bio očevidac kritičnog događaja, šta se tamo dešavalo on ne zna, a njegova kuća od kritičnog mjesta je udaljena nekih kilometar vazdušne linije. Tog jutra negdje oko pola devet, M. je došao kod njega kući, bio je usplahiran i imao je na lijevoj strani lica od lijevog oka u pravcu uha crvenilo, kao i modricu na lijevoj ruci. M. mu je ispričao da je pošao u Pisanu Jelu na groblje ali su ga ''oni sačekali'' i pomenuo je tom prilikom samo Č.R.a. Č.a i M.a on je poznavao od ranije. M. se žalio da su mu   uzeli mobilni telefon a kod njega je svratio s namjerom da sa njegovog telefona pozove policiju. Pošto je i on žurio na groblje u Pape, M. je kod njega boravio nekih desetak minuta i ne zna kuda je isti otišao od njegove kuće. M. mu nije detaljno pričao o kritičnom događaju, niti ga je on nešto pitao i nijesu pričali o njegovim povredama, mada su one bile vidljive na njegovom tijelu. Ne sjeća se a moguće je da mu je M. kazao ''po meni je kolje pucalo'', tog jutra M. je kod njega došao jašući crnog konja. Iskaz ovog svjedoka sud je u potpunosti prihvatio kao jasan logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a u potpunosti potvrđen navodima iz iskaza svjedoka V.M.a, Č. LJ., medicinskom dokumentacijom izdatom na ime oštećenog Č.a i s njom u vezi nalazom i mišljenjem vještaka medicinske struke dr S.M.a.</span>
</p>
<p class="p5"></p>
<p class="p5">
<span>	Iz iskaza svjedokinje Č. LJ. proizilazi da je kritičnog jutra bila u svojoj kući, njen suprug je čuvao dvije krave na njihovoj livadi ispod kuće a u kući osim nje bio je njihov sin koji je spavao. U jednom momentu izašla je na terasu i na livadi vidjela gungulu, pa je potom sa terase strčala niz stepenice i sa vrata od sobe zvala sina govoreći ''sine nešto se dešava s tvojim ocem, neko ga je napao''. Potom je otrčala u čarapama put livade gdje su se nalazili njen muž i S. M.. Kada se pomolila na brdašce udaljeno nekih 150 metara od muža i M.a, pozvala je komšije P.e govoreći ''upomoć'' i u jednom momentu prepoznala je da se radi o M.S.u, kome se obratila riječima ''šta radiš od boga platio''. U tom momentu njen suprug je ležao na leđima a M. je bio na njemu i tukao ga je pesnicama u predjelu prsa i glave i kada se ona primakla na 50 metara, M. je skočio sa njenog supruga, pojahao konja i pobjegao. Njen suprug nije uzvraćao udarce M.u. Ona je potom uspravila supruga u sjedeći položaj, njemu je tekla krv iz usta i iz nosa a zatim su tu stigli njena komšinica P.V.a njen sin i đever. Muž joj je bio u polunesvjesnom stanju, sin se vratio i donio vodu kojom su ga poprskali a zatim su zvali policiju. Njen đever M.V.brat od tetke njenog supruga potom je istog ovezao do Bolnice. M. je otišao niz put u pravcu donjeg Jabučna. Naknadno joj je muž pričao da je njega iz čista mira napao M. na imanju, ona ne zna zašto je to M. uradio a s njim ne govore već deset godina. Na livadi pored njenog muža bio je i mobilni telefon S.a M.a koji su osim nje vidjeli V.a P.  i M.V.a ovaj telefon je uzeo V. i predao policiji. Na livadi pored njenog muža nije bilo nikakvih motki, pritki, kolja, niti bilo kakvih drvenih predmeta a muž je bio na njihovoj livadi udaljen 25 do 30 metara od puta i to pored njive. Iskaz ove svjedokinje sud je</span><span class="s1"> </span><span>u potpunosti prihvatio kao jasan logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a u potpunosti potvrđen navodima iz iskaza svjedoka V.M.a, Č. LJ., medicinskom dokumentacijom izdatom na ime oštećenog Č.a i s njom u vezi nalazom i mišljenjem vještaka medicinske struke dr S.M.a te prezentiranim fotografijama.</span>
</p>
<p class="p5"></p>
<p class="p5">
<span>	Iz nalaza i mišljenja vještaka medicinske struke dr S.M.a proizilazi da je od medicinske dokumentacije za Č.R.a priložen ljekarski izvještaj HMP Bijelo Polje od 08.09.2012 godine, i još tri izvještaja ljekara specijaliste sa kontrolnih pregleda. U ljekarskom izvještaju od 08.09.2012 godine, navodi se  da se pacijent javlja na pregled zbog povreda zadobijenih u tuči, a od tegoba na pregledu navodi da ima glavobolju i vrtoglavicu. Klinički i objektivno je bio vidljiv krvni podliv i oguljotina kože dimenzija 2 x 2 cm, otok u predjelu lica i nosa sa lijeve strane sa tragovima krvi u lijevoj nozdrvi, a takodje je postojala i bolna osjetljivost iznad desnog uha, u predjelu lijeve nadlaktice i grudnog koša. Povrijeđenom je uradjen RTG snimak nosa koji je ukazao da kod povrijedjenog postoji prelom nosne kosti bez pomjeranja koštanih fragmenata. Nakon uradjene imobilizacije nosne kosti flasterom i prepisane terapije povrijeđeni je vraćen na kućno liječenje. Po vještaku opisane povrede kako pojedinačno tako i zbirno spadaju u laku tjelesnu povredu a što se tiče mehanizma njihovog nastanka povrede su najvjerovatnije nastale od udarca tupo tvrdom mehaničkom silom u pedio lica i mogle su nastati od udarca pesnicama na način kako je to opisao privatni tužilac. Da su povrede nanijete na način kako je to opisao okrivljeni - udarcem kopitom od konja iste bi bile više i jače izražene, bile bi u obliku kopita a bile bi praćenjem narušavanjem koštanih struktura u djelovima lica koje je kontaktiralo s kopitom odnosno povrede bi bile mnogo veće i bio bi veći krvni podliv, pošto se radi o tkivima gdje je koža tanka i koja su osjetljiva i mnogo je veća vjerovatnoća da su povrede nastale kako je to predstavio privatni tužilac nego na način kako to tvrdi okrivljeni. Po vještaku opisane povrede nijesu mogle nastati od pada na put koji je nasut šoderom i udara licem od šoder jer bi u tom slučaju povrede na površini lica bile značajnije i na mnogo većoj površini pogotovo što se radi o podlozi u vidu šodera a povrede bi bile na različitim djelovima lica i to isturenijim u predjelu jagodica, čela,  brade a ne bi postojala samo jedna povreda u predjelu nosa. Povrede oštećenom nijesu mogle biti nanijete od udara drveta dužine 1,5 prečnika 5 cm, jer bi u tom slučaju povrede bile značajnije, bile bi u obliku sredstva i to znatno šire i značajnije. Nalaz i mišljenje vještaka, sud je u potpunosti prihvatio kao realan i objektivan, dat po osnovu činjenica konstatovanih u medicinskoj dokumentaciji izdatoj na ime oštećenog, kao objektivnog pokazatelja povreda kod oštećenih po pravilima struke i nauke, a u potpunosti potvrđen navodima iz iskaza oštećenih.</span>
</p>
<p class="p5"></p>
<p class="p5">
<span>	Okrivljeni se branio  da je on kritičnog događaja napadnut od strane oštećenog i to na seoskom putu koji prolazi kroz selo J. pored imanja Č.a koja odbrana okrivljenog nije potvrđena ni jednim izvedenim dokazom. </span>
</p>
<p class="p5">
<span>	</span>
</p>
<p class="p5">
<span>	Naime, iz iskaza privatnog tužioca Č.R.a saslušanog u svojstvu svjedoka proizilazi ''da se kritični događaj desio na njegovoj livadi i da ga je okrivljeni napao u momentu kada je on čuvao krave'' što je u potpunosti potvrđeno navodima iz iskaza svjedokinje Č. LJ. koja je istakla ''na livadi je vidjela gungulu, potom je otrčala u čarapama u tom pravcu gdje je primijetila njenog muža i S.a M.a, a kada mu je prišla njen muž je ležao na njihovoj livadi udaljen 25 do 30 metara od puta i V.M.a iz čijeg iskaza proizilazi da je ''Č.R.a zatekao na njegovoj livadi pored R.a je bila njegova žena kao i jedan telefon za koji su mu kazali da je vlasništvo M.S.a, slikao je mjesto gdje je telefon a pored telefona bilo je i krvi'' prednji navodi su potvrđeni i priloženim fotografijama.</span>
</p>
<p class="p5"></p>
<p class="p5">
<span>	Okrivljeni se prvo branio da je privatni tužilac Č. povrede zadobio u momentu kada ga je njegov konj udario kopitom. Ovakav mehanizam nastanka povreda kod privatnog tužioca Č.a isključio je vještak medicinske struke koji je bio decidan i jasan da privatni tužilac Č. opisane povrede nije mogao zadobiti od udarca kopitom konja. Okrivljeni se dalje branio da je privatniom tužiocu Č.u povrede nanijela njegova supruga u kom pravcu okrivljeni nije pružio ni jedan dokaz niti je pojasnio na koji način i kojim sredstvom, pa je sud prihvatajući u potpunosti iskaz privatnog tužioca Č.a i s njim u vezi medicinsku dokumentaciju izdatu na njegovo ime, nalaz i mišljenje vještaka medicinske struke, kao i navode iz iskaza svjedoka V.a i Č. LJ., ovakvu neuvjerljivu odbranu okrivljenog cijenio kao isključivo usmjerenu u cilju izbjegavanja sopstvene krivice. </span>
</p>
<p class="p5"></p>
<p class="p5">
<span>	Okrivljeni se branio da je on kritičnog događaja bio napadnut kako od strane privatnog tužioca Č.R.a tako i njegovog brata S.a i da je postupao u nužnoj odbrani, što sud nije prihvatio, imajući u vidu da okrivljeni u tom pravcu nije pružio ni jedan relevantan dokaz. Nesporno je da je kod okrivljenog svjedok Đ. primijetio ''crvenilo na lijevoj strani lica od lijevog oka u pravcu uha i modricu na lijevoj ruci''  pola sata nakon kritičnog događaja, dok kod  istog nije primijetio krv. Međutim okrivljeni povodom tih povreda koje je on predstavio ''u predjelu slepoočnice, bila mu je prsla koža i točala je krv, a na nadlaktici mu je od kolca bio podliv, a bio mu je i povrijeđen kažiprst desne ruke'' nije tražio ljekarsku pomoć, neuvjerljivo obrazlažući da to nije uradio iz poštovanja prema pokojnom P.u. Privatni tužilac Č. nije sporio da se kritičnog događaja branio od napada okrivljenog rukama stisnutim u pesnice s tim što ne zna kuda je udarao M.a, i rvali su se. </span>
</p>
<p class="p5"></p>
<p class="p5">
<span>	Sa navedenih razloga prihvatajući u potpunosti iskaz privatnog tužioca Č.a, a imajući u vidu protivrječnosti u kazivanju između svjedoka Đ.a i okrivljenog u pogledu povreda koje su postojale kod okrivljenog nakon kritičnog događaja, činjenicu da se okrivljeni povodom navedenih povreda nije obraćao ljekaru, okolnost da se kritični događaj desio na livadi privatnog tužioca, da su privatni tužilac i okrivljeni prije ovog događaja duže godina bili u negovoru, sud je uvjerenja da je kritičnog događaja kao napadač postupao okrivljeni M.S. i da se isti sa uspjehom ne može pozivati na nužnu odbranu i da mu je povrede koje je neutralni svjedok Đ. opisao kao ''crvenilo na lijevoj strani lica od lijevog oka u pravcu uha i modricu na lijevoj ruci'', privatni tužilac Č. nanio kada se branio od napada okrivljenog.</span>
</p>
<p class="p5"></p>
<p class="p5">
<span>	Ni jedan izvedeni dokaz ne upućuje na zaključak da je kritičnog događaja na licu mjesta bio prisutan brat privatnog tužioca Č. S..</span>
</p>
<p class="p5"></p>
<p class="p5">
<span>	Okrivljeni je predstavio da je povodom njegovog govora na sahrani P. D.a privatni tužilac Č. po selu J. pričao ''u selu imamo govornika, izmiritelja i lelekača'' i da je on tim povodom zvao preko telefona Č.a a privatni tužilac Č. je istakao da je kritičnog dana M. jašući konja putem rekao mu ''šta ti pričaš, da sam ja postao govornik i nazivaš me govornikom'' našta mu je on odgovorio ''što ti smeta kad si držao govor D.u P.u'', pa kod takvog stanja stvari, sud je uvjerenja da je zbog Č.eve priče po selu J. o M.evom govoru na sahrani pokojnog P. D.a, na strani okrivljenog M.a postojao motiv za napad na privatnog tužioca Č.a, koji napad je okrivljeni u konačnom kritičnog dana i na kritičnom mjestu i preduzeo prema privatnom tužiocu Č.R.u.</span>
</p>
<p class="p5">
<span> </span>
</p>
<p class="p6">
<span>Iz izvedenih dokaza: iskaza privatnog tužioca Č.R.a u potpunosti potvrđenog navodima iz iskaza svjedoka Č. LJ., V.M.a, medicinske dokumentacije izdate na ime oštećenog i s njom u vezi nalazom i mišljenjem vještaka medicinske struke, te prezentiranim fotografijama, sud je utvrdio činjenično stanje da je okrivljeni M.S.: dana  08.09.2012 godine, oko 8 h, u selu J., opština Bijelo Polje na livadi privatnog tužioca, više puta izudarao privatnog tužioca Č.R.a, stisnutim pesnicama u predjelu glave i tijela i nanio mu lake tjelesne povrede u vidu preloma nosnih kostiju bez dislokacije, krvni podliv i oguljotinu na čelu veličine 2 x 2 cm, otok lica i nosa sa lijeve strane i bolnu osjetljivost u predjelu iznad desnog uva, lijeve nadlaktice i grudnog koša.</span>
</p>
<p class="p6"></p>
<p class="p6">
<span>Postupajući na opisani način prema privatnom tužiocu Č.R.u udarajući ga stisnutim pesnicama u predjelu glave i tijela  i nanijevši mu povrede bliže opisane u izreci presude, okrivljeni je ovakvim svojim ponašanjem ostvario obilježja krivičnog djela laka tjelesna povreda iz čl. 152 st. 1 Krivičnog zakonika, pri čemu je okrivljeni bio svjestan da  udarajući pesnicama oštećenog u predio glave i tijela istom može nanijeti lake tjelesne povrede ali je na mogućnost nastupanja takvih posledica pristao te je krivično djelo izvršio s umišljajem i za isto je kriv.</span>
</p>
<p class="p5"></p>
<p class="p5">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog M.S.a od olakšavajućih okolnosti našao da se radi o porodičnom čovjeku, ocu troje djece  a od otežavajućih okolnosti sud je cijenio njegovu raniju osuđivanost  pri čemu je imao u vidu da je okrivljeni osuđivan za srodno krivično djelo pa cijeneći sve olakšavajuće i otežavajuće okolnosti sud je istog osudio na kaznu zatvora od 3 (tri) mjeseca, smatrajući se da će se istom kaznom dovoljno uticati na okrivljenog da ubuduće ne vrši krivična djela da će se ostvariti svrha kažnjavanja iz čl. 32 Krivičnog zakonika, u pogledu specijalne prevencije, i da će izrečena zatvorska kazna uticati na ostale potencijalne izvršioce  da ne vrše ova i slična krivična djela, i da će se na taj način ostvariti ciljevi generalne prevencije. </span>
</p>
<p class="p5"></p>
<p class="p5">
<span>	Shodno čl. 226 Zakonika o kivičnom postupku, odlučeno je da okrivljeni plati sudu na ime paušala iznose od 30,00 €, imajući u vidu složenost i trajanje krivičnog postupka, te imovinske prilike okrivljenog, u odnosu na ostale troškove postupka sud je  shodno čl. 229 st.1. Zakonika o krivičnom postupku okrivljenog obavezao da plati troškove privatnog tužioca u iznosu od 92,50 €, a koji troškovi se odnose na troškove takse za privatnu krivičnu tužbu i odluku suda od 37,50 €, kao i troškove vještačenja po vještaku medicinske struke dr. S.M.u u iznos od 55,00  €.</span>
</p>
<p class="p6"></p>
<p class="p6">
<span>U smislu čl. 239 ZKP-a privatni tužilac u svojstvu oštećenog  upućen je na parnični postupak.</span>
</p>
<p class="p5"></p>
<p class="p5">
<span>	Iz iznijetih razloga shodno čl. 374 Zakonika o Krivičnom postupku, odlučeno je kao u izreci presude.</span>
</p>
<p class="p5"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  26. 11.  2012 . godine</span>
</p>
<p class="p3"></p>
<p class="p5">
<span>ZAPISNIČAR,							    S U D I J A</span>
</p>
<p class="p5">
<span>Koviljka Lješnjak 				          		               Dragan Mrdak </span>
</p>
<p class="p5">
<span>	</span>
</p>
<p class="p3"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p3"></p>
<p class="p3"></p>
<p class="p8"></p>


</body>
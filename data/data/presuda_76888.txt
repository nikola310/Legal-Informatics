<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.span3{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 830/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE </span>
</p>
<p>&nbsp;</p>
<p>
<span class="span1"></span><span class="span1">OSNOVNI SUD U PODGORICI, kao prvostepeni krivični, po sudiji Jovović Željki, uz učešće Rajković Danijele  kao zapisničara, u krivičnom predmetu protiv okrivljenog R</span><span class="span1">.</span><span class="span1"> Lj</span><span class="span1">.</span><span class="span1">, iz Podgorice, zbog tri krivična djela nedavanje izdržavanja iz čl. 221 st.1 Krivičnog zakonika, odlučujući po optužnom predlogu ODT Podgorica Kt. br. 1714/12 od 16. 10. 2012. godine, nakon glavnog i javnog pretresa, održanog dana 14. 03. 2014. godine u prisustvu zastupnika optužbe Ivanović Danijele i okrivljenog, donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span2"></span><span class="span1">Okrivljeni: </span>
</p>
<p>
<span class="span1">R</span><span class="span1">.</span><span class="span1"> LJ</span><span class="span1">.</span><span class="span1">, od oca B</span><span class="span1">.</span><span class="span1"> i majke V</span><span class="span1">.</span><span class="span1"> rođenje Ć</span><span class="span1">.</span><span class="span1"> rođen </span><span class="span1">xx</span><span class="span1">. </span><span class="span1">xx</span><span class="span1">. 19</span><span class="span1">xx</span><span class="span1">. godine u Plavu, sa prebivalištem u Podgorici ul. Nikšićki put br.</span><span class="span1">xx</span><span class="span1">, državljanin Crne Gore, završio srednju školu, po zanimanju saobraćajni tehničar, razveden, otac troje djece, lošeg imovnog stanja, radi kao vozač kamiona po angažovanju, osuđivan presudama Osnovnog suda u Podgorici K. br. 07/104 od 20. 06. 2007. godine, za krivično djelo iz čl. 221 stav 1 KZ CG -šest mjeseci zatvora uslovno na jednu godinu, K. br. 06/989 od 25. 03. 2008. godine, za krivično djelo iz čl. 220 stav 1 KZ CG - kazna zatvora u trajanju od dva mjeseca, koju je izdržao u vremenu od 08. 10. 2008. godine do 10. 11. 2008. godine, Otpusni list zatvora Podgorica br. 09-1/910 od 07. 11. 2008. godine i  K.br.08/425 od 12. 11. 2008. godine za krivično djelo iz čl. 220 stav 1 u vezi čl. 49 KZ CG - jedan mjesec zatvora uslovno na jednu godinu,</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p style="text-align:center;">
<span class="span1"> </span>
</p>
<p>
<span class="span1"></span><span class="span1">Što je:</span>
</p>
<p>
<span class="span1">Za mjesece jul 2011. godine, avgust, oktobar i novembar 2012. godine, u Podgorici, svjestan svojih djela čije izvršenje je htio, i znajući da su njegova djela zabranjena, ne daje izdržavanje za svoju maloljetnu djecu, R</span><span class="span1">.</span><span class="span1"> J</span><span class="span1">.</span><span class="span1">, D</span><span class="span1">. i M.</span><span class="span1">, koje je po zakonu dužan da izdržava, na način kako je to utvrđeno pravosnažnom i izvršnom sudskom odlukom - presudom Osnovnog suda u Podgorici P. br. 1702/04 od 27. 10. 2004. godine, da svakomjesečno doprinosi izdržavanju djece u iznosu od 150,00 eura, najkasnije do 5-og u mjesecu uplatom na ruke zakonske zastupnice maloljetne djece,        </span>
</p>
<p>
<span class="span1">- čime je izvršio tri krivična djela nedavanje izdržavanja iz čl. 221 st.1 Krivičnog zakonika</span>
</p>
<p>&nbsp;</p>
<p>
<span class="span1">- pa mu Sud prethodno shodno čl. 48 st. 1 Krivičnog zakonika utvrdjuje </span>
</p>
<p>&nbsp;</p>
<p>
<span class="span1"></span><span class="span1">za krivično djelo, nedavanje izdržavanja iz čl. 221 st. 1 Krivičnog zakonika učinjeno na štetu ošt.R</span><span class="span1">.</span><span class="span1"> J</span><span class="span1">.</span><span class="span1"> kaznu rad u javnom interesu u trajanju od 80 časova </span>
</p>
<p>
<span class="span1">za krivično djelo, nedavanje izdržavanja iz čl. 221 st. 1 Krivičnog zakonika učinjeno na štetu oštećene R</span><span class="span1">.</span><span class="span1"> D</span><span class="span1">.</span><span class="span1"> kaznu rad u javnom interesu u trajanju od 80 časova </span>
</p>
<p>
<span class="span1">za krivično djelo, nedavanje izdržavanja iz čl. 221 st. 1 Krivičnog zakonika učinjeno na štetu oštećenog R</span><span class="span1">.</span><span class="span1"> M</span><span class="span1">. </span><span class="span1">kaznu rad u javnom interesu u trajanju od 80 časova </span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Pa sud okrivljenog R</span><span class="span1">. </span><span class="span1">Lj</span><span class="span1">.</span><span class="span1"> primjenom citiranih zakonskih propisa, te članova 4, 5,13, 15, 41, 42, 48 st. 2 tač.  5 i čl. 226, 229 i 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na jedinstvenu kaznu rad u javnom inetresu, u trajanju od 240 (dvije stotine četrdeset) časova, a koja kazna će se izvršiti za vrijeme od 6 (šest) mjeseci, s tim, što ne može biti duža od 60 (šezdeset) časova u toku 1 (jednog) mjeseca. </span>
</p>
<p>&nbsp;</p>
<p>
<span class="span1"></span><span class="span1">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se za svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati iznos od 85,00 eura, sve u  roku od 15 dana po pravosnažnosti presude pod prijetnjim prinudne naplate. </span>
</p>
<p>&nbsp;</p>
<p style="text-align:center;">
<span class="span1">Ob r a z l o ž e nj e</span>
</p>
<p>&nbsp;</p>
<p>
<span class="span1"></span><span class="span1">Optužnim predlogom ODT-a Podgorica Kt. br. 1714/12 od 16. 10. 2013. godine stavljeno je na teret okrivljenom R</span><span class="span1">.</span><span class="span1"> Lj</span><span class="span1">.</span><span class="span1">, iz Podgorice, da je izvršio tri krivična djela nedavanje izdržavanja iz čl. 221 st. 1 Krivičnog zakonika,</span>
</p>
<p>
<span class="span1">Zastupnik optužbe je prije davanja završnih riječi, precizirao činjenični opis dispozitiva optužnog akta, na način određen u izreci ove presude ne mijenjajući pri tom pravnu kvalifikaciju djela i pri tako preciziranom činjeničnom opisu ostao do kraja glavnog pretresa, pa je u završnoj riječi predložio da sud okrivljenog oglasi krivim i osudi po zakonu. </span>
</p>
<p>
<span class="span1">Okrivljeni R</span><span class="span1">.</span><span class="span1"> Lj</span><span class="span1">.</span><span class="span1"> je u svojoj odbrani u predhodnom postupku na zapisniku o saslušanju osumnjičenog Kt. br. 1714/12 od 02. avgusta 2013. godine pred ODT-om Podgorica naveo da se sa suprugom R</span><span class="span1">.</span><span class="span1"> S</span><span class="span1">.</span><span class="span1"> razveo 2004. godine, iz kojeg braka imaju troje djece i to J</span><span class="span1">.</span><span class="span1">, D</span><span class="span1">.</span><span class="span1"> i M</span><span class="span1">.</span><span class="span1">. Kada su se razveli, obavezan je da plaća alementacije za izdržavanje svoje djece u iznosu od 50,00 eura po djetetu, što ukupno iznosi 150,00 eura i tu svoju obavezu je redovno izvršavao. Nakon toga njegova bivša supruga je bez njegovog znanja i bez njegovog učešća pred sudom promijenila visinu naknade na ime izdržavanja, tako da je sud donio presudu kojom je obavezan da plaća po 100,00 eura mjesečno za svako dijete. Objasnio je da tu presudu nikada nije zvanično dobio od strane Osnovnog suda u Podgorici, niti je imao mogućnosti da aktivno učestvuje u donošenju iste. Presudu je dobio negdje početkom januara 2013. godine i do tada uplaćivanje nije vršio po toj presudi, a nakon toga je uplaćivao koliko je mogao. U međuvremenu je tražio ponavljanje postupka, po presudi kojom je </span><span class="span1">njegova obaveza izmijenjena, i njegov zahtjev je od strane Osnovnog suda odbijen, ali je Viši sud ukinuo rješenje kojim je zahtjev odbijen i dozvoljeno je ponavljanje postupka. Na glavnom pretresu održanom dana 06. 12. 2013. godine je dodao da je uplatio cjelokupni iznos na ime izdržavanja za svoju djecu po presudi P. br. 1702/04 i o tome je sudu priložio kopiju uplatnica. U završnoj riječi je naveo da mu je žao što nije plaćao izdržavanje na način i vrijeme kako je to predviđeno presudom ali je naknadno uplatio sve što je dugovao i trudiće se da ubuduće uredno plaća izdržavanje. Saglasan je da mu sud izrekne kaznu rad u javnom interesu.</span>
</p>
<p>
<span class="span1">Sud je u dokaznom postupku saslušao zakonskog zastunika oštećenih, svjedoka R</span><span class="span1">.</span><span class="span1"> S</span><span class="span1">.</span><span class="span1">, izvršio uvid u karticu prometa po partiji tekućeg računa kao i priznanice o izvršenim uplatama na ime R</span><span class="span1">.</span><span class="span1"> S</span><span class="span1">.</span><span class="span1">, na saglasan predlog stranaka pročitao nalaz i mišljenje vještaka ekonomsko-finansijske struke B</span><span class="span1">.</span><span class="span1"> S</span><span class="span1">.</span><span class="span1"> od 03. 03. 2014. godine koja je i saslušana na pretresu, pročitao presudu Osnovnog suda u Podgorici P. br. 1702/04 od 27. 10. 2004. godine, izvod iz matične knjige rođenih za mldb. R</span><span class="span1">.</span><span class="span1"> J</span><span class="span1">.</span><span class="span1">, R</span><span class="span1">.</span><span class="span1"> D</span><span class="span1">.</span><span class="span1"> i R</span><span class="span1">.</span><span class="span1"> M</span><span class="span1">.</span><span class="span1">, i pročitao izvještaj Uprave policije ispostave Plav iz kaznene evidencije na ime okrivljenog od 31. 10. 2013. godine.</span>
</p>
<p>
<span class="span1">Svjedok R</span><span class="span1">.</span><span class="span1"> S</span><span class="span1">.</span><span class="span1"> je u predhodnom postupku na zapisniku o saslušanju svjedoka Kt. br. 1714/12 od 02. avgusta 2013. godine pred ODT-om Podgorica navela, da su ona i R</span><span class="span1">. Lj.</span><span class="span1"> razvedeni 2004. godine pred Osnovnom sudom u Podgorici. Kada su se razveli Lj</span><span class="span1">.</span><span class="span1"> je bio obavezan na osnovu presude da uplaćuje po 50,00 eura na ime izdržavanja njihove mldb. djece i to J</span><span class="span1">.</span><span class="span1">, D</span><span class="span1">.</span><span class="span1"> i M</span><span class="span1">.</span><span class="span1">, koji su pripali njoj na starateljstvo. Istakla je da Lj</span><span class="span1">.</span><span class="span1">po toj presudi nije postupao i nije izmirivao svoje obaveze iz kojih razloga je podnosila krivične prijave i Lj</span><span class="span1">.</span><span class="span1"> je po istima bio osuđivan. Dana 24. 02. 2012. godine Osnovni sud u Podgorici je donio presudu kojom se mijenja obaveza njenog bivšeg supruga Lj</span><span class="span1">.</span><span class="span1"> na način, što je od tada Lj</span><span class="span1">.</span><span class="span1"> obavezan da uplaćuje po 100,00 eura na ime izdržavanja svakog djeteta, po kojoj presudi Lj</span><span class="span1">.</span><span class="span1"> uopšte nije postupao. Na glavnom pretresu održanom dana 05. 02. 2014. godine je dodala da ne može da opredijeli za koje mjesece njen bivši suprug nije davao izdržavanje a novac na ime izdržavanja je uplaćivan isključivo preko NLB Montenegro banke. U krivičnoj prijavi koju je podnijela nije precizirala mjesece za koje duguje izdržavanje, već iznos koji duguje iz razloga što njen bivši suprug na uplatnicama nije navodio za koji mjesec daje izdržavanje, već samo iznos novca.</span><span class="span1"> </span><span class="span1">Kao zakonski zastupnik oštećenih R</span><span class="span1">.</span><span class="span1"> S</span><span class="span1">.</span><span class="span1"> je u završnoj riječi navela da je okrivljeni sa zakašnjenjem platio izdržavanje za mjesece koji su mu stavljeni na teret, sa kojih razloga se ne pridružuje krivičnom gonjenju i ne postavlja imovinsko-pravni zahtjev. </span>
</p>
<p>
<span class="span1">Iz nalaza i mišljenja vještaka ekonomsko-finansijske struke B</span><span class="span1">.</span><span class="span1"> S</span><span class="span1">.</span><span class="span1"> od 03. 03. 2014. godine, koji je vještak dala nakon izvršenog uvida u karticu prometa po partiji tekućeg računa kao i priznanice o izvršenim uplatama na ime R</span><span class="span1">.</span><span class="span1"> S</span><span class="span1">.</span><span class="span1">, za period 01. 06. 2011. godine do 16. 10. 2013. godine proizilazi da u julu mjesecu 2011., avgustu, oktobru i novembru mjesecu 2012. godine nije bilo uplata, s tim što je vještak dala mišljenje, da obzirom da na uplatnicama koje su dostavljene od strane NLB Montenegro banke u prilogu kartice prometa po partiji tekućeg računa na ime R</span><span class="span1">.</span><span class="span1"> S</span><span class="span1">.</span><span class="span1">, nije evindentirano na koje se mjesece odnose plaćeni iznosi alementacije, pa nije u mogućnosti da se izjasni  na koje se mjesece odnose uplaćene alimentacije, dakle, nije u mogućnosti da se izjasni na zadatak suda da li je okrivljeni R</span><span class="span1">.</span><span class="span1"> Lj</span><span class="span1">.</span><span class="span1"> davao izdržavanje za mjesece: jul 2011. godine, avgust, oktobar i novembar 2012. godine. </span><span class="span1">Vještak je neposredno na glavnom pretresu održanom dana 14. 03. 2014. godine objasnila, da se nije izjasnila konačno i dala mišljenje da li je okrivljeni R</span><span class="span1">.</span><span class="span1"> Lj</span><span class="span1">.</span><span class="span1">, davao izdržavanje za mjesece jul 2011. godine avgust, oktobar, novembar 2012. godine iz razloga što u uplatnicama koje su joj dostavljene na uvid nije bilo naznačeno na koji se mjesec alimentacija odnosi, odnosno za koje mjesece je alimentacija plaćena, ali se vidi da je alimentacija plaćena, s tim što su uplate vršene sa zakašnjenjem, pa tako za januar i februar 2013. godine je uplaćeno u dva navrata. </span>
</p>
<p>
<span class="span1">Uvidom u presudu Osnovnog suda u Podgorici P. br. 1702/04 od 27. 10. 2004. godine, utvrđuje se, da je istom brak predlagača R</span><span class="span1">.</span><span class="span1"> Lj</span><span class="span1">.</span><span class="span1"> i R</span><span class="span1">.</span><span class="span1"> rođ. Z</span><span class="span1">.</span><span class="span1"> S</span><span class="span1">.</span><span class="span1">, zaključen dana 20. 01. 1996. godine pred nadležnim organom Opštine Podgorica, razveden po sporazumu bračnih drugova. Malodobna djeca stranaka J</span><span class="span1">.</span><span class="span1">, D</span><span class="span1">.</span><span class="span1"> i M</span><span class="span1">.</span><span class="span1">, povjerena se predlagaču I reda - majci na dalje čuvanje i vaspitanje, uz obavezu predlagača II reda - oca da doprinosi njihovom izdržavanju svakomjesečnim iznosom od po 50,00 eura, odnosno ukupno 150,00 eura, počev od presuđenja pa ubuduće, dok za to budu postojali zakonski razlozi, na ruke zakonske zastupnice - majke najkasnije do 5-og u mjesecu za predhodni mjesec.    </span>
</p>
<p>
<span class="span1">Uvidom u izvode iz matičnih knjiga rođenih za maloljetne R</span><span class="span1">.</span><span class="span1"> J</span><span class="span1">.</span><span class="span1">, R</span><span class="span1">.</span><span class="span1"> D</span><span class="span1">.</span><span class="span1"> i R</span><span class="span1">.</span><span class="span1"> M</span><span class="span1">.</span><span class="span1">, utvrđeno je da je R</span><span class="span1">.</span><span class="span1"> J</span><span class="span1">. rođena xx. xx. 19xx. godine, R.</span><span class="span1"> D</span><span class="span1">.</span><span class="span1">, rođena </span><span class="span1">xx</span><span class="span1">. </span><span class="span1">xx</span><span class="span1">. 19</span><span class="span1">xx</span><span class="span1">. godine i R</span><span class="span1">.</span><span class="span1"> M</span><span class="span1">.</span><span class="span1"> rođen </span><span class="span1">xx</span><span class="span1">. </span><span class="span1">xx</span><span class="span1">. 20</span><span class="span1">xx</span><span class="span1">. godine.</span>
</p>
<p>
<span class="span1"> </span><span class="span1">Ocjenom  navoda optužbe, odbrane, kao i svih  provedenih  dokaza kako pojedinačno tako i u njihovoj međusobnoj povezanosti sud je nesumnjivo utvrdio da je okrivljeni počinio krivična djela stavljena mu na teret na način, vrijeme i na mjestu kako je to bliže predstavljeno izrekom ove presude.</span>
</p>
<p>
<span class="span1">Naime, iz svih provedenih dokaza sud je na nesumnjiv način utvrdio da okrivljeni za mjesece jul 2011. godine, avgust, oktobar i novembar 2012. godine, u Podgorici, svjestan svojih djela čije izvršenje je htio i znajući da su njegova djela zabranjena, nije davao izdržavanje za svoju maloljetnu djecu R</span><span class="span1">.</span><span class="span1"> J</span><span class="span1">.</span><span class="span1">, D</span><span class="span1">.</span><span class="span1"> i M</span><span class="span1">.</span><span class="span1">, koje je po zakonu dužan da izdržava, na način kako je to utvrđeno pravosnažnom i izvršnom sudskom odlukom - presudom Osnovnog suda u Podgorici P. br. 1702/04 od 27. 10. 2004. godine, da svakomjesečno doprinosi izdržavanju djece u iznosu od 150,00 eura, najkasnije do 5-og u mjesecu uplatom na ruke zakonske zastupnice maloljetne djece. Iz iskaza svjedoka R</span><span class="span1">.</span><span class="span1"> S</span><span class="span1">.</span><span class="span1">, iz predhodnog postupka proizilazi da je presudom Osnovnog suda u Podgorici o razvodu braka iz 2004. godine, njen bivši suprug obavezan da na ime izdržavanja njihove zajedničke mldb. djece i to R</span><span class="span1">.</span><span class="span1"> J</span><span class="span1">.</span><span class="span1"> D</span><span class="span1">.</span><span class="span1"> i M</span><span class="span1">.</span><span class="span1"> uplaćuje iznos od po 50,00 eura, da njen suprug po toj presudi nije postupao, dok je na glavnom pretresu kazala da se ne može izjasniti za koje mjesece njen bivši suprug nije davao izdržavanje, da je novac uplaćivao isključivo preko LNB Montenegro banke, da na uplatnicama nije navodio za koji mjesec daje izdržavanje već samo iznos novca, a iz kartice prometa po partiji tekućeg računa kao i priznanica o izvršenim uplatama na ime R</span><span class="span1">.</span><span class="span1"> S</span><span class="span1">.</span><span class="span1"> se vidi da nije bilo uplate u julu 2011., avgustu, oktobru  i novembru 2012. godine, dok iz nalaza i mišljenja vještaka finansijske struke proizilazi, da su alimentacije plaćane, ali na uplatnicama koje su dostavljene na uvid nije bilo naznačeno na koji se mjesec alimentacija odnosi, ali se vidi da su uplate vršene sa zakašnjenjem. Konačno ni sam okrivljeni nije sporio da je naknadno uplatio sve što je dugovao. </span>
</p>
<p>
<span class="span1">Cijeneći naprijed utvrđeno činjenično stanje ovaj sud nalazi, da su se u radnjama okrivljenog stekli svi bitni objektivni i subjektivni elementi bića krivičnih djela nedavanje izdržavanja iz čl. 221 st. 1 Krivičnog zakonka. Naime, okrivljeni za  mjesece jul 2011. godine, avgust, oktobar i novembar 2012. godine nije davao izdržavanje za lica koja je  po zakonu bio dužan da izdržava, maloljetnu djecu R</span><span class="span1">.</span><span class="span1"> J</span><span class="span1">.</span><span class="span1">, D</span><span class="span1">.</span><span class="span1"> i M</span><span class="span1">.</span><span class="span1">, na način kako je to utvrđeno pravosnažnom i izvršnom sudskom odlukom u iznosu i na način  kako je to presudom određeno a što dalje znači, da je okrivljeni postupajući na naprijed opisani način izvršio tri krivična djela nedavanje izdržavanja pri čemu je po nalaženju ovoga suda bio svjestan da takvim postupanjem čini krivična djela, što je i htio, pa se njegov psihički odnos prema  izvršenim krivičnim djelima manisfestuje kao direktni umišljaj.</span>
</p>
<p>
<span class="span1">Sud je cijenio navode odbrane okrivljenog date u predhodnom postupku da je nakon razvoda sa svojom bivšom suprugom R</span><span class="span1">.</span><span class="span1"> S</span><span class="span1">.</span><span class="span1"> 2004. godine, sve obaveze oko izdržavanje svoje malodobne djece  redovno izvršavao, koja odbrana je po nalaženju ovoga suda data u cilju izbjegavanja i eventualnog umanjenja krivice, obzirom da je ista opovrgnuta svim provedenim dokazima na glavnom pretresu, prije svega iskazom svjedoka R</span><span class="span1">.</span><span class="span1">S</span><span class="span1">.</span><span class="span1">, koja je potvrdila u predhodnom postupku da Lj</span><span class="span1">.</span><span class="span1"> po presudi nije postupao i nije izmirivao svoje obaveze iz kojih razloga je podnosila krivične prijave i Lj</span><span class="span1">.</span><span class="span1"> je po istima bio osuđivan, zbog čega je odbranu okrivljenog u tom dijelu odbacio kao neosnovanu. Ovo tim prije što je okrivljeni na glavnom pretresu priznao da je uplatio cjelokupni iznos na ime izdržavanja za svoju djecu, po presudi P. br. 1702/04, da mu je žao što nije plaćao izdržavanje na način i vrijeme kako je to predviđeno presudom, ali je naknadno uplatio sve što je dugovao i trudiće se da ubuduće uredno plaća izdržavanje, a što okrivljenog ne oslobađa krivice, obzirom da je radnja izvršenja predmetnog krivičnog djela, nedavanje izdržavanja,tj. propuštanje da se licu prema kome postoji obaveza izdržavanja ono daje, a radnja izvršenja je ostvarena i u slučaju da se ne daje izdržavanje u punom iznosu kako je to sudskom odlukom određeno, odnosno ako se ne poštuju rokovi određeni tom odlukom, a što je u konkretnom slučaj. Dakle, djelo je dovršeno samim propuštanjem da se da izdržavanje na način kako je to presudom utvrđeno.       </span>
</p>
<p>
<span class="span1">Odlučujući o kazni za okrivljenog, sud je najprije cijenio okolnosti iz čl. 42 Krivičnog zakonika od kojih zavisi da li će kazna biti manja ili veća (olakšavajuću i otežavajuće okolnosti), pa je od olakšavajućih okolnosti na strani okrivljenog cijenio, porodične prilike, da je razveden,otac troje mldb. djece, iskreno žaljenje  za izvršena krivična djela, loše imovno stanje te činjenicu da je do presuđenja platio alimentacije zbog čega se zakonska zastupnica oštećenih nije pridružila krivičnom gonjenju, dok je od otežavajućih okolnosti cijenio njegovu raniju osuđivanost, što je sud utvrdio iz izvoda iz kaznene evidencije na ime okrivljenog, pa je okrivljenom prethodno vodeći računa o vrsti učinjenog krivičnog djela i ličnosti učinioca, shodno čl. 48 st. 1 Krivičnog zakonika utvrdio za krivično djelo, nedavanje izdržavanja iz čl. 221 st. 1 Krivičnog zakonika učinjeno na štetu ošt. R</span><span class="span1">.</span><span class="span1"> J</span><span class="span1">.</span><span class="span1"> kaznu rad u javnom interesu u trajanju od 80 časova, za krivično djelo nedavanje izdržavanja iz čl. 221 st. 1 Krivičnog zakonika učinjeno na štetu ošt. R</span><span class="span1">.</span><span class="span1"> D</span><span class="span1">.</span><span class="span1"> kaznu rad u javnom interesu u trajanju od 80 časova, za krivično djelo nedavanje izdržavanja iz čl. 221 st. 1 Krivičnog zakonika učinjeno na štetu ošt. Rajković Milorada kaznu rad u javnom interesu u trajanju od 80 časova, pa je istog shodno čl. 48 st. 2 tač. 5 Krivičnog zakonika, osudio na jedinstvenu kaznu rad u javnom interesu u </span><span class="span1">trajanju od 240 časova (dvije stotine četrdeset časova), pri tome imajući u vidu da je okrivljeni pristao na izricanje kazne rad u javnom interesu, na osnovu čl. 41 Krivičnog zakonika, a rad u javnom interesu je svaki onaj društveno koristan rad kojim se ne vrijeđa ljudsko dostojanstvo i ne vrši se u cilju sticanja dobiti, a koji se ima obaviti za vrijeme koje ne smije biti duže od 6 (šest) mjeseci, s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz čl. 32 Krivičnog zakonika, i na taj način dovoljno uticati na okrivljenog  da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. Ukoliko okrivljeni ne bude vršio rad u javnom interesu, na osnovu čl. 41 st. 6 Krivičnog zakonika ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p>
<span class="span1">Shodno čl. 226 i 229 Zakonika o krivičnom postupku sud je obavezao okrivljenog da na ime troškova krivičnog postupka uplati iznos od 55,00 eura na ime vještačenja po vještaku finansijske struke, te iznos od 30,00 eura na ime paušala koji je određen shodno složenosti predmeta, dužini trajanja postupka i imovinskim prilikama okrivljenog.</span>
</p>
<p>
<span class="span1">Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana 14. 03. 2014. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span2">                 ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span2">S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span2">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span2">Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;text-align:right;vertical-align:top">
<div style="text-align:right">
<span class="span2">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span2">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span2">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">  ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S U D I J A</span>
</p>
<p>
<span class="span1">Rajković Danijela</span><span class="span1"></span><span class="span1"></span><span class="span1"></span><span class="span1"></span><span class="span1">                            Jovović Željka</span>
</p>
<p>&nbsp;</p>
<p>
<span class="span1">D/na: </span><span class="span1">Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom,</span>
</p>
<p>
<span class="span3">- A/a.</span>
</p>
<p>
<span class="span1">Postupljeno dana ____________ </span>
</p>
<p>
<span class="span1">Namještenik     ______________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
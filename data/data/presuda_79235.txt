<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;font-weight:bold;}
.s3{font-family:Times New Roman;color:black;}
.s4{font-weight:bold;color:black;}
.s5{color:black;}
.s6{font-family:Times New Roman;}
.p1{margin-left:5.0in;margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Times;font-size:13pt;}
.p2{text-indent:0.5in;margin-left:4.5in;text-align:start;hyphenate:auto;font-family:Times;font-size:13pt;}
.p3{text-align:center;hyphenate:auto;font-family:Times;font-size:13pt;}
.p4{text-indent:0.5in;text-align:justify;hyphenate:auto;font-family:Times;font-size:13pt;}
.p5{text-align:start;hyphenate:auto;font-family:Times;font-size:13pt;}
.p6{text-align:justify;hyphenate:auto;font-family:Times;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{text-indent:0.5in;text-align:start;hyphenate:auto;font-family:Times;font-size:13pt;}
.p11{margin-bottom:0.083333336in;text-align:start;hyphenate:auto;font-family:Times;font-size:13pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">  K. br. 311/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N. i P. M., kao članova vijeća, sa zapisničarom M. M. u krivičnom predmetu optuženog </span><span class="s1">G. E.</span><span>, zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, po optužnici Osnovnog državnog tužilaštva u Baru, Kt.br. 288/10 od 06.07.2010. godine, nakon održanog glavnog javnog pretresa u prisustvu zastupnika optužbe Osnovnog državnog tužioca M. M., optuženog i njegovog branioca G.S., advokata iz U., dana 21.07.2010. godine donio je i javno objavio</span>
</p>
<p class="p5"></p>
<p class="p3">
<span class="s1">PRESUDU</span>
</p>
<p class="p5"></p>
<p class="p6">
<span>	Optuženi </span><span class="s2">G. E. </span><span class="s3">od oca M. i majke H., rođene K., rođen ... godine u K., K., sa prebivalištem u K., u mjestu S., mehaničar, neoženjen, završio srednju školu, srednjeg imovnog stanja,   </span>
</p>
<p class="p6"></p>
<p class="p3">
<span class="s4">K r i v  j e :</span>
</p>
<p class="p6"></p>
<p class="p6"></p>
<p class="p4">
<span class="s5">Što je:</span>
</p>
<p class="p6"></p>
<p class="p7">
<span class="s5">Dana 13.06.2010. godine, oko 20,15 časova, na graničnom prelazu Gat V Luke Bar u Baru, prilikom ukrcaja na brod „Sveti Stefan“ koji saobraća na liniji Bar-Bari upotrijebio kao pravu lažnu javnu ispravu - boravišnu dozvolu navodno izdatu od nadležnih organa Republike Slovenije br. SVN0594976 koja glasi na njegovi ime koja se nalazila na str, br. 7 putene isprave izdate na njegovo ime br. pasoša K00129936 izdat od nadležnih organa Kosova, u kojoj je prepravljen datum važenja boravišne dozvole i umjesto postojećeg upisan datum važenja 11.11.2010. godine na način što je istu pokazao policiji radi identifikacije,</span>
</p>
<p class="p7"></p>
<p class="p4">
<span class="s5">- čime je učinio krivično djelo - </span><span class="s4">falsifikovanje isprave iz čl. 412 st. 2. u vezi st. 1. Krivičnog zakonika</span>
</p>
<p class="p5"></p>
<p class="p8">
<span>            pa ga sud primjenom čl. 4, 32, 36, 42, 45 i 46 Krivičnog zakonika i čl. 359, 360 i 364  ZKP-a</span>
</p>
<p class="p8"></p>
<p class="p9"></p>
<p class="p9">
<span class="s1">OSUĐUJE</span>
</p>
<p class="p9"></p>
<p class="p7">
<span>Na kaznu zatvora u trajanju od 38 (trideset osam) dana u koju kaznu se uračunava vrijeme provedeno u pritvoru od 13.06.2010. godine do 21.07.2010. godine. </span>
</p>
<p class="p7"></p>
<p class="p7">
<span>Prema okrivljenom na osnovu čl. 75 st.1  Krivičnog zakonika izriče se</span>
</p>
<p class="p7"></p>
<p class="p9">
<span class="s1">MJERA BEZBJEDNOSTI</span>
</p>
<p class="p9"></p>
<p class="p7">
<span>Kojom se od okrivljenog oduzima putna isprava Kosova </span><span class="s5">br. K00129936 u kojoj se na strani broj 7 nalazi lažna boravišna dozvola Slovenije br. SVN0594976.</span>
</p>
<p class="p7"></p>
<p class="p7">
<span>Okrivljeni je dužan da plati troškove krivičnog postupka u iznosu od 280</span><span class="s1"> </span><span>€ u roku od 15 dana od dana pravosnažnosti, pod prijetnjom izvršenja.</span>
</p>
<p class="p3"></p>
<p class="p3">
<span class="s1">O b r a z l o ž e n j e</span>
</p>
<p class="p6"></p>
<p class="p4">
<span>Optužnicom Osnovnog državnog tužilaštva u Baru, Kt.br. 288/10 od 06.07.2010. godine stavljeno je na teret optuženom izvršenje krivičnog djela bliže opisanog u izreci presude. </span>
</p>
<p class="p4"></p>
<p class="p4">
<span class="s5">Optuženi je u svojoj odbrani izjavio da je s</span><span class="s3">lovenačka viza koja se nalazi u njegovom pasošu originalna. On je 2008. godine nabavio direktno u Ambasadi u Skoplju tu Slovenačku vizu. Ta viza mu je tada važila 2 mjeseca. Platio je osiguranje za 6 mjeseci. Kada mu je istekla viza Z. R. mu je rekao da ima firmu, i da on radi u Ambasadi na izdavanju viza u Makedoniji i pitao ga hoće li da mu produži vizu zato što je platio osiguranje za 6 mjeseci a da će on sve to da završi preko svoje firme. Z. mu je tražio 600 € da ih on uplaćuje valjda za njega da on mjesečno uplaćuje po 100 €. Takođe je mu dao i pasoš i za 10 dana mu je vratio pasoš i na toj istoj vizi koju je on već imao u pasošu, on je produžio datum važenja i rekao da je to sve regularno. On se zadužio, kupio je kartu, došao u Bar na granični prelaz i pograničnim policajcima pokazao pasoš, međutim policajci mu nisu dozvolili ukrcaj i rekli mu da je viza falsifikovana. On je htio preko Italije da pođe u Sloveniju, jer mu je tako jeftinija karta nego da direktno ide sa Kosova za Sloveniju gdje je imao namjeru da radi. Da je znao da je viza falš on nikada ne bih krenuo na put, mislio je da je sve regularno i u redu.</span>
</p>
<p class="p4"></p>
<p class="p6">
<span>	U dokaznom postupku na saglasan predlog stranaka pročitan je iskaz svjedoka </span><span class="s3">B. S. iz prethodnog postupka, pročitana je potvrda o privremeno oduzetim predmetima PJ Bar od 13.06.2010. godine na ime optuženog, nalaz i mišljenje vještaka grafološke struke J.Z. br. 107/10 od 30.06.2010. godine, izvršen je uvid u putnu ispravu Kosova br. K00129936 na ime optuženog i boravišnu dozvolu Slovenije br. SVN0594976. </span>
</p>
<p class="p6"></p>
<p class="p4">
<span>Svjedok </span><span class="s1">B. S. </span><span>je izjavila da </span><span class="s3">je ovlašćeni službenik UP GP Bar. Predmetnog dana 13.06.2010. godine sa svojim kolegom Š. G. obavljala je pasošku kontrolu putnika. Oko 20,15 časova na graničnom prelazu Luka Bar gat 5 počeo je ukrcaj putnika na brod „Sveti Stefan“ i tom prilikom pasoškoj kontroli je pristupio putnik G. E. Imenovani je tom prilikom prezentovao putnu ispravu R. Kosova br. K00129936 u kojoj se na stranici br. 7 nalazila slovenačka viza br. SVN0594976 na kojoj je uočena ispravka datuma važenja vize. Kontrolom putem UV aparata primijetili su da je vidno izvršena ispravka na godinu važenja vize, što nani je govorilo da se radi o falsifikatu. U razgovoru sa ovim putnikom saznali su da je svoju putnu ispravu dao izvjesnom gazdi koji se zove Z., da mu izvrši izdavanje nove vize u Ambasadi R. Slovenije u Skoplju, te da mu je za tu uslugu trebao platiti sumu od 500,00 €. Ovo lice su po ustanovljenim nepravilnostima priveli službenim licima UP PJ Bar na dalji postupak i od istog oduzeli putnu ispravu R. Kosova, o čemu su izdali potvrdu.</span>
</p>
<p class="p4"></p>
<p class="p7">
<span class="s5">Iz potvrde o privremeno oduzetim predmetima PJ Bar od 13.06.2010. godine utvrđeno je da je od optuženog oduzeta putna isprava Kosova br. K00129936.</span>
</p>
<p class="p7"></p>
<p class="p8">
<span class="s5">Iz nalaza i mišljenja vještaka grafološke struke J.Z. br. 108/10 od  30.06.2010. godine utvrđeno je da obrazac sporne boravišne dozvole R. Slovenije serijskog broja </span><span>SVN0594976</span><span class="s5"> koja glasi na ime G. E., nije autentičan obrazac za isto. Na boravišnoj dozvoli izvršeno je djelimično prepravljanje prvobitno upisanog podatka kojim se konstatuje mjesec u datumu isteka važeća iste (rubrika: „Velja do“) u sada postojeći 11.11.2010. godine. Prema  tome,   sporna   boravišna   dozvola   se ne može smatrati autentičnim dokumentom.</span>
</p>
<p class="p7"></p>
<p class="p7">
<span class="s5">Uvidom u putnu ispravu Kosova br. K00129936 i boravišnu dozvolu Slovenije br. SVN0594976 utvrđeno je da ste glase na ime optuženog. Na mjestima predviđenim za fotografiju nalaze se fotografije optuženog.</span>
</p>
<p class="p7">
<span class="s5">	</span>
</p>
<p class="p7">
<span class="s5">Kako je ocijenjeno da je činjenično stanje utvrđeno donijeto je rješenje da se u dokaznom postupku neće saslušati svjedok Š. G., a kako je optuženi rođen na Kosovu i kako bi pribavljanje izvoda iz kaznene evidencije vodilo odugovlačenju krivičnog postupka donijeto je rješenje da se navedeni dokaz neće izvesti u dokaznom postupku. </span>
</p>
<p class="p7"></p>
<p class="p4">
<span>Ocjenom izvedenih dokaza utvrđeno je da je optuženi učinio krivično djelo koje mu je stavljeno na teret. Optuženi u svojoj odbrani ne priznaje da je učinio krivično djelo.</span><span class="s5"> Odbranu optuženog sud je cijenio kao neosnovanu i kao pokušaj izbjegavanja krivice. Optuženi je </span><span class="s3">13.06.2010. godine, oko 20,15 časova stupio na granični prelaz Gat V Luke Bar u Baru, sa namjerom da se ukrca na brod „Sveti Stefan“. Prilikom pasoške kontrole optuženi je pokazao putnu ispravu Kosova serijski broj K00129936, u kojoj je na strani sedam bila postavljena slovenačka boravišna dozvola ser broj SVN0594976, na ime G. E. </span><span class="s5">Iz nalaza i mišljenja vještaka grafološke struke J. Z. </span><span class="s3">utvrđeno je da je predmetna viza lažna javna isprava jer nije obrazac boravišne dozvole nije autentičan, odnosno izdat od strane državnih organa Slovenije, a kako nije izdata od strane subjekta koji je označen kao izdavalac ista je lažna javna isprava. Pored toga, na boravišnoj dozvoli preinačen je datum važenja koji sada glasi 11.11.2010. godine. </span><span>Sud je kao jasan i objektivan prihvatio iskaz svjedoka B. S., zbog čega mu je poklonio punu vjeru. Postupajući na način predstavljen u izreci presude optuženi je ostvario sva objektivna obilježja krivičnog djela falsifikovanje isprave iz čl. 412 st.2 u vezi st. 1 Krivičnog zakonika. Sud je prihvatio pravnu kvalifikaciju iz optužnice. </span>
</p>
<p class="p4"></p>
<p class="p4">
<span>Utvrđeno je da je optuženi krivično djelo učinio sa direktnim umišljajem, da je bio svjestan da posjeduje lažnu javnu ispravu-boravišnu dozvolu, a utvrđena je i njegova namjera da tu ispravu upotrijebi kao pravu. Optuženi je u svojoj odbrani izjavio da je dozvolu pribavio u Ambasadi Slovenije. Činjenica da obrazac dozvole nije autentičan ukazuje da optuženi dozvolu nije pribavio od nadležnog organa, da je optuženi znao da je predmetna dozvola lažna javna isprava, zbog čega je krivično djelo učinio sa direktnim umišljajem.</span>
</p>
<p class="p4"></p>
<p class="p4">
<span>Sud je precizirao optužnicu navodeći da je krivično djelo učinjeno oko 20,15 časova, a ne 22,30 časova, koja činjenica je utvrđena iz iskaza svjedoka B.S. Utvrđeno je dase navedenim preciziranjem ne narušava identitet optužnice i presude. </span>
</p>
<p class="p4"></p>
<p class="p4">
<span>Sud je optuženog osudio na kaznu zatvora u trajanju od 38 dana. Za krivično djelo</span><span class="s5"> falsifikovanje isprave iz čl. 412 st. 2 u vezi st. 1 </span><span>Krivičnog zakonika propisana je kazna zatvora u trajanju od 3 mjeseca do 5 godina. Na strani optuženog cijenjene su sve olakšavajuće i otežavajuće okolnosti iz čl. 42. Krivičnog zakonika. Od olakšavajućih okolnosti sud je cijenio lične prilike jer je optuženi mlad čovjek, kao i da je njegov pokušaj da otputuje u inostranstvo bio motivisan ekonomskim razlozima. Otežavajućih okolnosti na strani optuženog nije bilo. </span><span class="s6">Imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, a u nedostatku otežavajućih okolnosti, ocijenjeno je da će se i sa kaznom zatvora ispod zakonskog minimuma postići svrha kažnjavanja, zbog čega je okrivljenom primjenom čl. 45 i 46 Krivičnog zakonika ublažena kazna. Izrečena kazna zatvora po ocjeni suda odgovara težini učinjenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p4"></p>
<p class="p4">
<span>Na osnovu čl. 51 Krivičnog zakonika u kaznu zatvora optuženom je uračunato vrijeme provedeno u pritvoru </span><span class="s5">od</span><span class="s6"> 13.06.2010. godine do 21.07.2010. godine.</span>
</p>
<p class="p4"></p>
<p class="p4">
<span>Na osnovu čl. 75 st.1 Krivičnog zakonika optuženom je izrečena mjera bezbjednosti oduzimanja </span><span class="s6">putne isprave Kosova </span><span class="s3">br. K00129936 u kojoj se na strani broj 7 nalazi lažna boravišna dozvola Slovenije br. SVN0594976, </span><span>kao predmeta koji je upotrijebljen za izvršenje krivičnog djela.</span>
</p>
<p class="p6"></p>
<p class="p4">
<span>Odluka o troškovima zasniva se na odredbi čl. 202 ZKP-a a ista se odnosi na troškove branioca po službenoj dužnosti S. K. u iznosu od 125 €, troškove grafološkog vještačenja u iznosu od 88 € i troškove za rad suda, koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p4"></p>
<p class="p10">
<span>Na osnovu izloženog odlučeno je kao u izreci presude.</span>
</p>
<p class="p10"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 21.07.2010. godine</span>
</p>
<p class="p5"></p>
<p class="p5"></p>
<p class="p11">
<span class="s1"> ZAPISNIČAR,				     PREDSJEDNIK VIJEĆA-SUDIJA</span>
</p>
<p class="p5">
<span class="s1">        M. M.	                                                                                       G. Š.				               Goran Šćepanović</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p5">
<span>Višem sudu u Podgorici u roku od 15 dana od dana prijema</span>
</p>
<p class="p5">
<span>pismenog otpravka, preko ovog suda u dva primjerka.</span>
</p>
<p class="p10"></p>
<p class="p10"></p>
<p class="p10">
<span class="s1">DNA</span><span>:	  - 1 x ODT</span>
</p>
<p class="p5">
<span> 		  - 1 x oglasna tabla</span>
</p>
<p class="p5">
<span>		  - 1 x braniocu</span>
</p>
<p class="p10">
<span> 	  - u spise</span>
</p>
<p class="p12"></p>


</body>
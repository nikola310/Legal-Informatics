<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:11pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{margin-left:0.125in;text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-weight:bold;}
</style>
<meta content="almaida.radoncic" name="author">
</head>
<body class="b1 b2">
<p class="p1"></p>
<p class="p2">
<span class="s1"> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p3">
<span>OSNOVNI SUD U PLAVU </span>
</p>
<p class="p3">
<span>K. br. 42/2012</span>
</p>
<p class="p1"></p>
<p class="p1"></p>
<p class="p1"></p>
<p class="p4">
<span class="s2">U IME CRNE GORE </span>
</p>
<p class="p4"></p>
<p class="p1"></p>
<p class="p1"></p>
<p class="p5">
<span>	OSNOVNI SUD U PLAVU, sudija  Hilmija Sujković, sa zapisničarem Senadom Radončić, u krivičnom predmetu  okrivljenog V. N., iz sela B., opština P., zbog krivičnog djela ugrožavanje opasnim orudjem pri tuči i svadji iz čl. 154. Krivičnog zakonika, po optužnom predlogu Osnovnog državnog tužilaštva u Plavu, KT br.42/2012 od 20.06.2012 godine, po održanom usmenom, glavnom, javnom pretresu u prisustvu: okrivljenog,  zamjenika  ODT u Plavu  Rugovac Drite  i oštećenog P. V., donio je i javno objavio , dana 10.04.2013 godine</span>
</p>
<p class="p5"></p>
<p class="p5"></p>
<p class="p4">
<span class="s2">P R E S U D U</span>
</p>
<p class="p4"></p>
<p class="p4"></p>
<p class="p5">
<span>	Okrivljeni V. N., JMBG ..., od oca J.  i majke B., rodj. T., rodjen ... god. u P., sa prebivalištem u selu  B., opština P., državljanin Crne Gore, zaposlen u Direkciji za nekretnine - Područna jedinica P.,  oženjen, otac troje   djece, pismen, završio srednju školu , srednjeg  imovnog stanja, neosudjivan.</span>
</p>
<p class="p5"></p>
<p class="p5"></p>
<p class="p4">
<span>K r i v  j e</span>
</p>
<p class="p5"></p>
<p class="p5">
<span>	</span>
</p>
<p class="p5">
<span>	Što je:</span>
</p>
<p class="p5"></p>
<p class="p5">
<span>	Dana 05. juna 2012 godine, oko 15,30 časova, u mjestu zvanom "L. i." na planini V., opština P., u svadji sa oštećenim P. V., mašio se opasnog orudja- tesarske sjekirice sa drvenom drškom dužine oko 40 cm, sredstva podobnog da tijelo teško povrijedi ili zdravlje teško naruši, na način što je nakon zahtjeva oštećenog da ih ne slika fotoaparatom uzvratio psovkama i vrijedjanjem a zatim prišao oštećenom i u prepirci i medjusobnoj svadji sa njim u jednom momentu iz pojasa izvadio tesarsku sjekiricu i sa njom zamahnuo prema glavi oštećenog pokušavajući da ga udari, u čemu ga je oštećeni spriječio blokirajući ovaj udarac svojom lijevom rukom,  </span>
</p>
<p class="p5"></p>
<p class="p5">
<span>	- čime je izvršio krivično djelo ugrožavanje opasnim orudjem pri tuči i svadji iz čl. 154. Krivičnog zakonika.  </span>
</p>
<p class="p5"></p>
<p class="p5">
<span>	Pa ga  sud za izvršeno krivično djelo na osnovu navedenog zakonskog propisa, te primjenom  čl: 4, 32, 39 i 42. KZ i čl. 374 ZKP. </span>
</p>
<p class="p5"></p>
<p class="p5"></p>
<p class="p5"></p>
<p class="p4">
<span class="s2">O S U Đ U J E</span>
</p>
<p class="p5"></p>
<p class="p5"></p>
<p class="p5">
<span>	</span>
</p>
<p class="p5">
<span>	Na novčanu  kaznu u iznosu od 900,00  (devetstotina)  eura, koju je dužan  platiti u roku od  3 mjeseca od   dana pravosnažnosti presude. </span>
</p>
<p class="p5"></p>
<p class="p5">
<span>	Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora. </span>
</p>
<p class="p5"></p>
<p class="p5">
<span>	Okrivljeni se obavezuje da naknadi troškove krivičnog postupka u ukupnom iznosu od 132,00 (jednastotinaitridesetdva) eura ,u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p5">
<span>	Oštećeni P. V.  se radi ostvarivanja imovinsko pravnog zahtjeva za naknadu štete upućuje na parnicu. </span>
</p>
<p class="p5"></p>
<p class="p5"></p>
<p class="p4">
<span class="s2">O  b r a z l o ž  e n j e</span>
</p>
<p class="p4"></p>
<p class="p4"></p>
<p class="p5">
<span>	Osnovno državno tužilaštvo u Plavu , optužnim predlogom KT br.42/2012  od 20.06.2012 godine, optužilo je V. N., iz sela B., opština P., za krivično djelo ugrožavanje opasnim orudjem pri tuči i svadji iz čl. 154. Krivičnog zakonika. </span>
</p>
<p class="p5"></p>
<p class="p5">
<span>	Pri podnesenom optužnom predlogu je sve do kraja krivičnog postupka u svemu ostala i zamjenik ODT u Plavu Rugovac Drita,  pa je u završnoj riječi predložila sudu da okrivljenog V. N. oglasi krivim za navedeno krivično djelo i osudi ga na novčanu kazu u iznosu od 1.200,00 eura . </span>
</p>
<p class="p5"></p>
<p class="p5">
<span>	Oštećeni P. V. se  u završnoj riječi pridružio  krivičnom gonjenju protiv okrivljenog i zadržao pravo da   imovinsko pravni zahtjev za naknadu štete ostvaruje u parnici . </span>
</p>
<p class="p5"></p>
<p class="p5">
<span>	Izjašnjavajući se o optužnom predlogu ODT u Plavu, okrivljeni V. N. ne priznaje izvršenje krivičnog djela koje mu je ovim predlogom   stavljeno na teret istakavši da nije tačno da se u vrijeme, na mjestu i na način kako je navedeno u optužnom predlogu prilikom svadje sa  oštećenim  P. V. mašio tesarske sjekirice. U svoju odbranu navodi da se dana 05.06.2012 godine, kada se ovaj dogadjaj desio, nalazio u svojoj kući  u selu B. , kada je negdje oko 15,00 časova u kući nestala voda. Zbog toga se odmah presvukao, za pojas stavio tesarsku sjekiricu i krenuo prema izvorištu zv. "L. i." iz kojeg koristi vodu . Pošto se ovo izvorište nalazi u šumi na planini Visitor te pošto je od njegove kuće udaljeno 15 do 20 minuta hoda, to je iz tog razloga sa sobom uzeo i tesarsku sjekiricu kako bi prilikom povratka posjekao neku suvu granu i donio je kući radi ogrijeva ili za  pečenje rakije. Kako je nadležni organ opštine P. pravo koriščćenja vode na ovom izvorištu  odobrio još nekolicini  mještana, medju kojima i oštećenom P. V., te kako je smatrao da isti sa ovog izvorišta nijesu imali pravo korišćenja vode obzirom da se izvorište  nalazi na njegovoj imovini, to je iz tog razloga na putu do izvorišta mobilnim telefonom pozvao sekretara Sekretarijata za vodoprivredu Š. S. i pitao ga da li zna zbog čega mu je nestala voda u kući,  pa mu  je on tom prilikom i kazao da je tog dana na izvorište izlazio službenik njegovog Sekretarijata R. V. radi izvršenja konačnog rješenja u pogledu prava korišćenja vode sa ovog izvora. Kada je došao do izvorišta , primijetio je da je na njemu nešto radjeno. Takodje je primijetio da je rezervoar, u vidu plastičnog bureta koje je na ovom mjestu postavio prije 18 godina,  bio uklonjen i polomljen. Na udaljenosti od 30 do 50 m od novouradjene kaptaže je primijetio P. V., B. N., M. R. i B. M., kako nešto rade. Dok je foto aparatom slikao kaptažu i polomljeno bure, zapazio je da mu prilazi oštećeni P. V. Pošto ga je oštećeni tom prilikom psovao i prijetio mu  podignutim kažiprstom desne ruke,  to je iz tog razloga i  njega počeo fotografisati . Nakon što mu je prvo kazao: "Nemoj da me slikaš, jebem ti mater, danas sam ti uzeo vodu, nemaš ništa ti sa tim, ne možeš mi ništa, ovo nije tvoja zemlja" okrivljeni ga je u jednom trenutku sa udaljenosti od oko 1 m pokušao udariti  pesnicom ali je on ovaj njegov udarac uspio izbjeći korakom unazad. Zbog toga mu je kazao: "Nemoj više da mi prilaziš, pridješ li mi još milimetar biće svašta" a pošto je prilikom izgovaranja ovih riječi bio blijed i sav ustresao to se oštećeni, vidjevši ga takvog, udaljio od njega i mobilnim telefonom pozvao policiju. Za svo to vrijeme su se ostali prisutni B. N., M. R. i B. M. nalazili u blizini odakle su sve to gledali i slušali  ali im se  nijesu približavali na udaljenosti manjoj od 15 m.  U završnoj riječi je još jednom negirao izvršenje krivičnog djela koje mu je javnom optužbom stavljeno na teret i predložio sudu da ga za ovo djelo oslobodi od optužbe. </span>
</p>
<p class="p5"></p>
<p class="p5">
<span>	Sud je cijenio odbranu okrivljenog V. N., kojom negira izvršenje krivičnog djela koje mu je javnom optužbom stavljeno na teret, odnosno negira da se u vrijeme i na mjestu kako ga tereti javna optužba prema oštećenom P. V. mašio opasnog orudja - tesarske sjekirice na način opisan u dispozitivu optužnog predloga, pa je našao da je ista neosnovana te je kao takvu nije ni prihvatio.</span>
</p>
<p class="p5"></p>
<p class="p5">
<span>	Naime, sud radi provjere odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno radi što pravilnijeg  i zakonitijeg rješavanja ove krivično pravne stvari u dokaznom postupku izveo sledeće dokaze: saslušao u svojstvu svjedoka oštećenog P. V. i svjedoke B. N., M. R. i B. M., pročitao potvrdu Uprave policije - Ispostave policije Plav  br. sl. ... od 05.06.2012 godine o privremenom oduzimanju predmeta od okrivljenog V. N. i zapisnik Savjetnika za vodoprivredu opštine P., R. V. od 05.06.2012 godine i izvršio uvid u izvod iz  kaznene evidencije za okrivljenog br. ... od 19.06.2012 godine izdat od Uprave policije Ispostave policije P., pa je svestranom  ocjenom izvedenih dokaza i njihovim uporedjivanjem sa navodima javne optužbe i odbranom   okrivljenog   našao da su činjenice iz činjeničnog opisa izreke presude u svemu dokazane i da je  okrivljeni izvršio  krivično djelo ugrožavanje opasnim orudjem pri tuči i svadji iz čl. 154. Krivičnog zakonika, koje mu  je javnom optužbom stavljeno na teret. </span>
</p>
<p class="p5"></p>
<p class="p5">
<span>	Ovakvo svoje utvrdjenje i odluku u pogledu krivice i krivično - pravne odgovornosti okrivljenog V. N. za navedeno krivično djelo, sud je zasnovao na sledećim razlozima: </span>
</p>
<p class="p5"></p>
<p class="p5">
<span>	U toku krivičnog postupka je nesporno utvrdjeno, kako na osnovu odbrane okrivljenog  tako i na osnovu iskaza oštećenog P. V. i svjedoka B. N., M. R. i B. M., da su u zadnjih nekoliko godina medjusobni odnosi izmedju okrivljenog i oštećenog  znatno poremećeni zbog spora oko korišćenja vode sa izvorišta zv. "L. i.". Na osnovu odbrane okrivljenog , iskaza oštećenog i navedenih svjedoka i zapisnika Savjetnika za vodoprivredu opštine P. od 05.06.2012 godine  je dalje , takodje nesporno utvrdjeno, da je dana 05.06.2012 godine, na mjestu gdje se desio predmetni dogadjaj, prije  ovog dogadjaja,  tačnije u 10,00 časova bilo zakazano i sprovedeno prinudno izvršenje konačnog rješenja Sekretarijata za vodoprivredu opštine P. br. ... od 14.01.2010 godine, radi omogućavanja korišćenja vode sa ovog izvorišta svim korisnicima.  Na osnovu odbrane okrivljenog i ostalih izvedenih dokaza je nadalje utvrdjeno da ovom prinudnom izvršenju, i pored toga što je uredno pozvan, nije prisustvovao okrivljeni V. N., već da je isti na lice mjesta došao tek nakon sprovedenog izvršenja. Konačno, na osnovu odbrane okrivljenog i iskaza oštećenih i ostalih saslušanih svjedoka je utvrdjeno i to da je nakon njegovog dolaska  na lice mjesta  ne samo došlo do svadje izmedju njega i oštećenog već i da je prilikom ove svadje okrivljeni  kod sebe imao tesarsku sjekiricu. </span>
</p>
<p class="p5"></p>
<p class="p5">
<span>	Medjutim, obzirom da je okrivljeni V. N.  negirao izvršenje krivičnog djela koje mu je javnom optužbom stavljeno na teret, odnosno negirao da se prilikom svadje sa oštećenim P. V. prema njemu mašio tesarske sjekirice  na način opisan u izreci presude, to je samim tim u toku krivičnog postupka bila sporna ova činjenica pa ju je kao takvu trebalo nesumnjivo utvrditi tj. dokazati. </span>
</p>
<p class="p5"></p>
<p class="p5">
<span>	Optužba je inače u tom pogledu jasna i njeno stanovište je da se okrivljeni V. N. dana 05.06.2012 godine, oko 15,30 časova,  u mjestu zv. "L. i." , na planini V., u svadji sa oštećenim P. V.,    mašio  opasnog orudja -  tesarske sjekirice ,  sredstva podobrnog da tijelo teško povrijedi ili zdravlje teško naruši,  na način što je  sa istom zamahnuo prema  njemu, čime je i izvršio krivično djelo ugrožavanje opasnim orudjem pri tuči i svadji iz čl. 154 KZ, dok okrivljeni V. N. u svojoj odbrani tvrdi suprotno braneći se da je tačno da se kritične prilike prepirao i svadjao sa oštećenim i da je pri tom za pojasom imao   tesarsku sjekiricu,  ali da nije tačno da se u toj svadji mašio ove sjekirice, tako da samim tim nije ni izvršio krivično djelo koje mu se  javnom optužbom stavlja na teret. </span>
</p>
<p class="p6"></p>
<p class="p5">
<span>	Da bi provjerio osnovanost odbrane  okrivljenog u ovom dijelu a samim tim i utvrdio pravo stanje stvari, sud je, kao što je već navedeno, saslušao okrivljenog  i izveo sve potrebne dokaze, pa je njihovom uporednom analizom i ocjenom našao da je ovakva njegova odbrana ne samo nejasna i nelogična već i suprotna, kako sama sebi tako i izvedenim dokazima, pa je kao takvu nije ni  prihvatio. </span>
</p>
<p class="p6"></p>
<p class="p5">
<span>	Tako je oštećeni P. V.,  kojeg je sud saslušao u svojstvu svjedoka, u potpunosti obezvrijedio  odbranu okrivljenog  u dijelu u kojem negira izvršenje krivičnog djela koje mu  je javnom optužbom stavljeno na teret,  istakavši da je okrivljeni  prilikom svadje sa njim u jednom trenutku iz pojasa izvadio tesarsku sjekiricu sa držalicom dužine oko 40 cm i sa ovom sjekiricom zamahnuo prema njegovoj glavi sa namjerom da ga udari u čemu ga je on spriječio blokirajući ovaj udarac svojom lijevom rukom. Naime, izjašnjavajući se o vremenu, mjestu i načinu odvijanja predmetnog dogadjaja kao i o razlozima ovakvog ponašanja okrivljenog, oštećeni P. V. je istakao da je dana 05.06.2012 godine, u 10,00 časova,  na izvorištu "L. i." koje se nalazi na planini V., bilo zakazano prinudno izvršenje rješenja Sekretarijata za vodoprivredu opštine P. kojim je konačno odlučeno da 17 mještana sela B., medju kojima su bili on i ostali svjedoci , sa ovog izvorišta mogu koristiti vodu za piće. Kako im je okrivljeni V. N. stalno osporavao pravo na korišćenje vode sa ovog izvorišta to su oni ovo svoje pravo ostvarivali ne samo pred nadležnim organom uprave  već i pred Upravnim sudom, pa je tog dana zbog otpora okrivljenog svemu tome i bilo zakazano prinudno izvršenje pravosnažnog rješenja uz asistenciju policije. Nakon što je od strane savjetnika za vodoprivredu opštine P., R, V, u prisustvu Opštinskog inspektora za vodoprivredu M, K, i pripadnika Ispostave policije Plav koji su obezbedjivali lice mjesta, postupak prinudnog izvršenja sproveden tako što su on i ostali korisnici na izvorištu ukopali plastično bure od 500 litara koje je služilo kao sabirna kaptaža te nakon što su od ove kaptaže sproveli vodu crijevom do razdjelnih komora koje su se nalazile nešto dalje, pomenuti savjetnik za vodoprivredu je o ovom izvršenju sačinio zapisnik. Pošto su nakon puštanja vode u sistem ustanovili da je na udaljenosti  od oko 150 m od kaptaže crijevo bilo u prekidu zbog oštećenja koje je najvjerovatnije izvršio okrivljeni, to su on, B. N., M. R. i B. M. ostali da otklone ovo oštećenje dok su svi ostali korisnici sa službenicima opštine Plav otišli niz teren kako bi izvršili provjeru  vodovodnog crijeva u ostalom dijelu. Dok su čekali da im ostali korisnici jave kada mogu započeti sa spajanjem prekinutog crijeva i puštanjem vode u sistem negdje oko 15,30 časova, su začuli kroz šumu korake. Pošto je u prvom momentu pomislio da prema njima ide komšinica J. M., koja im je tog dana na lice mjesta donosila meze i piće, obratio joj se riječima :"Što je novo M.". Odmah nakon toga je iz šume začuo glas okrivljenog V. N. koji se u tim trenucima i pojavio na vidiku . Pošto mu je prvo sa udaljenosti od oko 20 do 30 m zaprijetio da će ga ubiti i da mu neće pomoći ni milicija, uz psovku je nastavio da mu prilazi.  Za svo to vrijeme mu je i dalje   upućivao iste ili slične riječi prijetnje i nazivao ga pogrdnim imenima. Nakon što je prišao na udaljenosti od oko 4 m od njega , iz džepa jakne je izvadio foto aparat i  sa ovim aparatom počeo da ih slika. Kada mu je kazao da ih ne slika i da je  to krivično djelo,  okrivljeni je vratio fotoaparat u džep a u tim trenucima je izmedju njih dvojice došlo do još veće rasprave i svadje. Odmah nakon što je vratio aparat u džep jakne, okrivljeni je desnom rukom ispod jakne izvadio neki predmet koji mu je bio za pojasom i za koji je u prvom trenutku pomislio da je pištolj. Tek nakon što se okrivljeni odmah poslije toga okrenuo oko svoje ose, primijetio je u njegovoj desnoj ruci tesarsku sjekiricu sa držalicom plavo - bijele boje dužine oko 40 cm. Pošto je teren na kojem su se nalazili bio pod nagibom od oko 50% te pošto je okrivljeni nakon izvršenog okreta oko svoje ose uspio da dodje  iznad njega,  sa podignutom tesarskom sjekiricom u ruci je zamahnuo prema njegovoj glavi.  Kako je u tim trenucima bio udaljen od njega pola mjetra , uspio da ovaj njegov udarac blokira podlakticom svoje lijeve ruke i da ga istovremeno desnom rukom odgurne od sebe. Kada je okrivljeni ponovo krenuo prema njemu prisutni B. M., koji je u tim trenucima od njih bio udaljen oko pola metra ,  je stao izmedju njih i odvojio ih a u tome su mu pomogli i B. N. i M. R. koji su do tada bili udaljeni od njih 3 do 4 m. jer su bili manje hrabri od M. Dalje je naveo da je tog dana na sebi imao džemper dugih rukava te da prilikom blokade udarca okrivljenog podlakticom svoje lijeve ruke nije zadobio nikakvu  povredu. Na kraju je naveo da je o ovom dogadjaju odmah sa lica mjesta mobilnim telefonom obavijestio Ispostavu policije Plav i da tom  prilikom okrivljenog nijednom nije pokušao da udari već se sa njim samo verbalno prepirao tj. svadjao.  </span>
</p>
<p class="p5"></p>
<p class="p5">
<span>	Odbranu okrivljenog kojom negira izvršenje krivičnog djela koje mu je javnom optužbom stavljeno na teret su u svojim iskazima u potpunosti obezvrijedili i svjedoci B. N., M. R. i B. M. saglasno istakavši da su jasno vidjeli kada je okrivljeni V. N. prilikom svadje sa oštećenim P. V., u jednom trenutku ispod jakne koju je imao na sebi izvadio tesarsku sjekiricu i sa njom zamahnuo prema njegovoj glavi, koji udarac je oštećeni blokirao svojom lijevom rukom. Naime, izjašnjavajući se na okolnosti predmetnog slučaja kao i na okolnosti koje su prethodile ovom slučaju svi pomenuti svjedoci su saglasno istakli da su tog dana, prije predmetnog slučaja, izašli na lice mjesta sa ostalim korisnicima vode sa izvorišta "L. i.", službenicima opštine P. i policajcima Ispostave policije Plav radi prinudnog izvršenja konačnog rješenja Sekretarijata za vodoprivredu opštine P., kojim su dobili pravo korišćenja vode sa ovog izvorišta a koje pravo im je osporavao okrivljeni. Nakon što su na izvorištu napravili planiranu kaptažu te nakon što su poslije puštanja vode iz ove kaptaže u sistem ustanovili da na udaljenosti od oko 150 m od kaptaže postoji prekid crijeva , to su njih trojica sa oštećenim P. V. ostali da  otklone  ovo oštećenje dok su ostali korisnici sa službenicima opštine P. pošli  niz teren  da izvrše provjeru vodovodnog crijeva u ostalom dijelu trase.  Dok su čekali da im ostali jave kada mogu započeti sa spajanjem prekinutog crijeva i puštanjem vode u sistem, poslije otprilike desetak minuta su primijetili kako  uz padinu iz pravca svoje kuće prema njima dolazi  okrivljeni V. N. Nakon što je  došao do njih, okrivljeni je iz džepa jakne izvadio foto aparat  i sa ovim aparatom ih  počeo fotografisati. Istovremeno ih je ih  vrijedjao i govorio im da im ni policija neće pomoći, a pri tom je naročito vrijedjao i psovao oštećenog P. V. Kada ga je oštećeni upozorio  da ih ne slika i da je to krivično djelo, izmedju njih dvojice je došlo do još žučnije rasprave i svadje. Nakon što je vratio fotografski aparat u džep, okrivljeni je u jednom momentu iz pojasa izvadio sjekiricu i sa njom zamahnuo prema V. glavi.  Radilo se o tesarskoj sjekirici sa držalicom plavo bijele boje dužine oko 30 do 40 cm. Nakon što je svojom lijevom rukom blokirao ovaj udarac okrivljenog, oštećeni P. V. je desnom rukom istog odgurnuo od sebe. Pošto je okrivljeni i dalje u svojoj ruci držao tesarsku sjekiricu, stali su izmedju njega i oštećenog kako bi ga spriječili da oštećenom ponovo pridje. Odmah nakon toga okrivljeni se udaljio sa lica mjesta i pošao prema kaptaži na čemu se sve i završilo. </span>
</p>
<p class="p5"></p>
<p class="p5">
<span>	Ako se ovakvim jasnim, potpunim , saglasnim i što je najbitnije na ličnim zapažanjima zasnovanim iskazima oštećenog P. V. i svjedoka B. N., M. R. i B. M.,  dodaju i nesporno utvrdjene činjenice do kojih je sud došao na osnovu izvedenih pismenih dokaza, zapisnika savjetnika za vodoprivredu opštine P., R. V. od 05.06.2012. godine i potvrde Uprave policije - Ispostave policije Plav o privremenom oduzimanju predmeta od okrivljenog V. N.  br. sl. ... od 05.06.2012 godine, to i ove činjenice,  u sveukupnosti sa ostalim utvrdjenim činjenicama, odbranu okrivljenog kojom negira izvršenje predmetnog krivičnog djela čine još neosnovanijom i neutemeljenijom. Ovo iz razloga jer je na osnovu potvrde Uprave policije - Ispostave policije Plav , br. sl. ... nesporno utvrdjeno da je ovlašćeno službeno lice ove Ispostave dana 05.06.2012 godine, što znači dana kada se desio predmetni dogadjaj, od okrivljenog V. N. oduzelo sjekiricu sa drvenom drškom, kao orudje sa kojim je okrivljeni izvršio predmetno krivično djelo, dok je na osnovu zapisnika savjetnika za vodoprivredu opštine P. od 05.06.2012 godine, takodje nesporno utvrdjen razlog izvršenja ovog krivičnog djela od strane okrivljenog, koji se sastoji u tome što je  istog dana, prije predmetnog dogadjaja na licu mjesta uz asistenciju policije sprovedeno prinudno izvršenje rješenja Sekretarijata za vodoprivredu opštine P., kako bi se oštećenom P. V. i ostalim korisnicima omogućilo nesmetano korišćenje vode sa izvorišta "L. i.", koje pravo im je okrivljeni konstantno i na razne načine pokušavao onemogućiti.  </span>
</p>
<p class="p5"></p>
<p class="p5">
<span>	Zbog svega izloženog sud je iskazima oštećenog P. V. i svjedoka B. N., M. R. i B. M. u potpunosti povjerovao i iste u cjelosti prihvatio ocijenivši ih jasnim, logičnim i što je najbitnije saglasnim kako medjusobno tako i sa izvedenim pismenim dokazima, koje je sud takodje bez rezerve prihvatio.  </span>
</p>
<p class="p5">
<span>	</span>
</p>
<p class="p5">
<span>	Istovremeno sud odbranu okrivljenog V. N., kojom negira izvršenje krivičnog djela koje mu je javnom optužbom stavljeno na teret , kao potpuno suprotnu prihvaćenom  dokazima, nije mogao prihvatiti , već ju je kao neosnovanu i sračunatu na izbjegavanje krivično pravne odgovornosti u potpunosti odbacio. Naime, jasno je da je odbrana okrivljenog V. N. kojom negira da se u vrijeme, na mjestu i na način kako mu se javnom optužbom stavlja na teret u svadji sa oštećenim P. V. mašio tesarske sjekirice, kod nesporno utvrdjenog motiva koji ga je rukovodio na takvo svoje ponašanje prema oštećenom i u situaciji kada  su njihovi medjusobni odnosi znatno poremećeni zbog spora oko prava korišćenja vode sa izvorišta zv. "L. i." , ne samo nejasna i nelogična već i neuvjerliva.  Ovo tim  prije što je ovakva njegova odbrana, pored toga što je nejasna i nelogična još i u najbitnijem negirana ne samo  saglasnim iskazima oštećenog i saslušanih svjedoka već i izvedenim pismenim dokazima koji su potvrdili navode javne optužbe ne samo u pogledu vremena,  mjesta i načina izvršenja  krivičnog djela koje je ovom optužbom stavljeno na teret okrivljenom već i u pogledu motiva njegovog izvršenja kao i  predmeta sa kojim je ovo djelo  izvršio. Samim tim je jasno i očigledno da se predmetni dogadjaj odvijao na način kako su to u svojim iskazima opisali oštećeni P. V. i svjedoci  B. N., M. R. i B. M. i da je ovakva odbrana okrivljenog sračunata i usmjerena na izbjegavanje njegove krivično pravne odgovornosti za izvršeno krivično djelo, zbog čega je sud kao takvu nije ni mogao prihvatiti.  Naime, jasno je da činjenice koje su utvrdjene na osnovu iskaza oštećenog i navedenih svjedoka  u ukupnosti sa činjenicama utvrdjenim iz izvedenih pismenih dokaza predstavljaju jednu skladnu i logičnu cjelinu koja isključuje svaku drugu mogućnost osim da se predmetni slučaj odigrao na način kako su to u svojim iskazima i opisali saslušani svjedoci. Ovo utoliko prije što iz utvrdjenih činjenica , kao što je već navedeno, nesporno proizilazi i sam motiv izvršenja predmetnog krivičnog djela od strane okrivljenog koji se ogleda kako u višegodišnjoj poremećenosti njihovih medjusobnih odnosa zbog spora oko prava korišćenja vode sa izvorišta zv. "L. i."  tako i u njegovoj reakciji zbog toga što je prije izvršenja predmetnog krivičnog djela na licu mjesta sprovedeno prinudno izvršenje rješenja Sekretarijata za vodoprivredu opštine P. kojim je oštećenom i ostalim korisnicima omogućeno nesmetano korišćenje vode sa ovog izvorišta koje im je inače okrivljeni konstantno i bez ikakvog osnovanog razloga stalno osporavao. </span>
</p>
<p class="p5"></p>
<p class="p5">
<span> 	Kako iz svega izloženog  proizilazi da u pogledu utvrdjivanja krivičnog djela koje je optužnim predlogom ODT u Plavu , stavljeno na teret okrivljenom V. N., nakon sprovedenog dokaznog postupka i ocjene izvedenih dokaza, nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni izvršio  predmetno krivično djelo. </span>
</p>
<p class="p5"></p>
<p class="p5">
<span>	 Ocjenjujući pravno utvrdjeno činjenično stanje, sud nalazi da su u radnji okrivljenog  sadržani  svi  bitni elementi, kako subjektivni tako i objektivni, krivičnog djela ugrožavanje opasnim orudjem pri tuči i svadji iz čl. 154.  KZ , pa mu je za izvršeno krivično djelo i izrekao kaznu bliže opisanu u izreci presude. Naime, nesporno utvrdivši da se okrivljeni V. N. dana 05.06.2012 godine, oko 15,30 časova,  u mjestu zv. "L. i." na planini V., u svadji sa oštećenim P. V. mašio opasnog orudja - tesarske sjekirice, sredstva podobnog da tijelo teško povrijedi ili zdravlje teško naruši , na način što je sa ovom sjekiricom zamahnuo prema glavi oštećenog , to je sud takvu njegovu radnju pravno i okvalifikovao kao krivično djelo ugrožavanje opasnim orudjem pri tuči i svadji iz čl. 154. KZ. Ovo utoliko prije što su</span><span class="s2"> </span><span>u toku krivičnog postupka u predmetnoj krivičnoj stvari nesumnjivo utvrdjeni odnosno dokazani svi zakonski elementi bića krivičnog djela koje je stavljeno na teret okrivljenom V. N., tako da u pogledu postojanja ovog krivičnog djela nije bilo nikakve sumnje . Kao prvo, u toku krivičnog postupka je nesporno dokazano da je izmedju okrivljenog i oštećenog kritične prilike postojala svadja, čime je ispunjen ovaj elemenat predmetnog krivičnog djela. Drugo, u vremenu dok je izmedju okrivljenog i oštećenog i dalje postojala svadja tj . prijeteće i medjusobno neprijateljsko stanje , okrivljeni iz pojasa vadi tesarsku sjekiricu sa držalicom dužine oko 40 cm i sa ovom sjekiricom zamahuje prema glavi oštećenog čime je ispunjen i ovaj elemenat predmetnog krivičnog djela koji ustvari predstavlja i samu radnju izvršenja ovog djela. Konačno, nesporno je da tesarska sjekirica kojom se kritične prilike mašio okrivljeni  predstavlja podobno sredstvo da se sa njim tijelo teško povrijedi ili zdravlje teško naruši, čime je ispunjen i ovaj elemenat krivičnog djela koje je stavljeno na teret okrivljenom V. N. </span>
</p>
<p class="p5"></p>
<p class="p5">
<span>	Pri tom valja napomenuti i činjenicu da je sud prilikom odlučivanja da li u radnji okrivljenog V. N. koja mu se javnom optužbom stavlja na teret, sobzirom na nesporno utvrdjenu činjenicu da je okrivljeni u konkretnom slučaju predmetnim orudjem još i zamahnuo prema oštećenom, postoji krivično djelo ugrožavanje opasnim orudjem pri tuči i svadji iz čl. 154 KZ  koje mu se ovom optužbom stavlja  na teret ili pokušaj nekog drugog krivičnog djela  (ubistvo ili teška tjelesna povreda) cijenio sve okonosti ovog slučaja,  pa je nakon njihove svestrane i brižljive analize i ocjene ipak našao da se u konkretnom slučaju radi o ovom a ne drugom krivičnom djelu. Dakle, bez obzira na činjenicu što je radnja krivičnog djela ugrožavanje opasnim orudjem pri tuči i svadji iz čl. 154. Krivičnog zakonika označena kao "mašenje" za oružje ili orudje,  koju radnju  ne treba izjednačavati sa "zamahivanjem" koje po pravilu znači upotrebu ovih sredstava, sud je nakon ocjene svih okolnosti predmetnog slučaja, u prvom redu izjave oštećenog  da na svojoj lijevoj ruci kojom je blokirao udarac zamahnutom  tesarskom sjekiricom nije zadobio  nikakvu povredu, našao da su  u takvoj radnji okrivljenog sadržani svi zakonski elementi navedenog krivičnog djela. Ovo iz razloga što ta  činjenica , sama po sebi i u sklopu sa ostalim utvrdjenim činjenicama , nesporno ukazuje da je ovaj zamah bio lakšeg ineziteta i da mu kao takvom ustvari i nije bila svrha da povrijedi oštećenog. To dalje znači da umišljaj okrivljenog u predmetnom slučaju nije bio usmjeren niti na nanošenje lake niti na nanošenje teške tjelesne povrede  oštećenom P. V., kao subjektivnih elemenata ovih djela, pa je sud i zbog ove činjenice takodje procijenio da u konkretnom slučaju radnju okrivljenog V. N. koja mu se javnom optužbom stavlja na teret  kvalifikuje kao krivično djelo ugrožavanje opasnim orudjem pri tuči i svadji iz čl. 154. KZ  prihvativši tako stanovište javne optužbe u pogledu oravne kvalifikacije predmetnog krivičnog djela.</span>
</p>
<p class="p5"></p>
<p class="p5">
<span>	Sud je cijenio i vinost, odnosno psihički odnos okrivljenog   u odnosu na radnju izvršenja predmetnog krivičnog  djela,  pa je našao da je okrivljeni prilikom  izvršenja ovog djela postupao sa direktnim umišljajem. Naime, okrivljeni V. N.  je bio svjestan da tesarska sjekirica  kojom se mašio kritične prilike prema oštećenom P. V.  predstavlja podobno sredstvo da se sa njim tijelo teško povrijedi i zdravlje teško naruši, pa se i pored takve svijesti mašio iste čime je i manifestovao svoje htjenje za nastupanje zabranjene posledice tj. stvaranje apstraktne opasnosti za tijelo i zdravlje oštećenog.  Znači, okrivljeni je i pored svijesti da svojom radnjom,  koja se sastojala u tome što se u svadji sa oštećenim mašio tesarske sjekirice, čini krivično djelo, htio njegovo izvršenje čime je  u konkretnoj situaciji i postupao sa direktnim umišljajem. </span>
</p>
<p class="p5"></p>
<p class="p5">
<span>	Prilikom izbora vrste i visine krivične sankcije koju treba primijeniti prema okrivljenom    za izvršeno krivično djelo , sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir:   da je porodičan čovjek, da je otac troje djece i da ranije nije osudjivan, pa je u nedostatku otežavajućih okolnosti na njegovoj strani našao da u konkretnom slučaju ima uslova  da se prema njemu primijeni blaža vrsta kazne, obzirom da su za ovo djelo alternativno predvidjene novčana i kazna zatvora, te  mu  je i izrekao novčanu kaznu u naznačenom iznosu. </span>
</p>
<p class="p5"></p>
<p class="p5">
<span>	Sud je uvjerenja da je  izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog,   te da će se  u konkretnom slučaju i  ovom vrstom i visinom kazne, u okviru opšte svrhe izricanja krivičnih sankcija predvidjene čl. 4 st. 2 KZ, postići svrha kažnjavanja propisana čl. 32 istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega  da ubuduće ne vrše krivična djela. </span>
</p>
<p class="p5"></p>
<p class="p5">
<span>	Odluka o troškovima krivičnog postupka je zasnovana  na odredbi čl. 229 st. 1 ZKP. Troškovi postupka u ukupnom iznosu od 132,00 eura, predstavljaju izdatke iz budžetskih sredstava, od čega iznos od 82,00 eura, predstavlja izdatke koji su učinjeni na ime dolaska svjedoka B. N. , iz B., na glavni pretres, po rješenju K.br. 42/2012 od 10.04.2013 godine,  dok iznos od 50,00 eura predstavlja paušal koji je odmjeren, obzirom  na složenost i trajanje krivičnog postupka te obzirom na imovno stanje okrivljenog   shodno čl. 226 st. 3 ZKP-a. </span>
</p>
<p class="p5"></p>
<p class="p5">
<span>	Kako je oštećeni P. V. u završnoj riječi zadržao pravo da imovinsko pravni zahtjev za naknadu štete ostvaruje u parnici , to je sud u pogledu ovog zahjteva odlučio kao u izreci presude, na osnovu čl. 239 st. 2. ZKP. </span>
</p>
<p class="p5"></p>
<p class="p5">
<span>	Na osnovu iznijetih razloga odlučeno je kao u izreci presude. </span>
</p>
<p class="p5"></p>
<p class="p5"></p>
<p class="p4">
<span>OSNOVNI SUD U PLAVU </span>
</p>
<p class="p4">
<span>Dana, 10.04.2013 .godine.</span>
</p>
<p class="p5"></p>
<p class="p5">
<span>Zapisničar                                                                                S  U D I J A</span>
</p>
<p class="p5">
<span>Senada Radončić 							Hilmija Sujković</span>
</p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba </span>
</p>
<p class="p5">
<span>Višem sudu u Bijelom Polju  u roku od</span>
</p>
<p class="p5">
<span>8 (osam) dana od dana  njenog prijema </span>
</p>
<p class="p5">
<span>preko ovog suda. </span>
</p>
<p class="p5"></p>
<p class="p5">
<span>DNA: 1 x ODT u Plavu </span>
</p>
<p class="p5">
<span>           1 x okrivljenom V. N. </span>
</p>
<p class="p5">
<span>           1 x oštećenom P. V.       </span>
</p>
<p class="p5">
<span>           1 x spisima </span>
</p>
<p class="p5">
<span>-</span>
</p>
<p class="p5"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-align:justify;hyphenate:auto;font-family:Times New Roman;font-size:13pt;}
.p4{margin-top:0.19027779in;text-align:justify;hyphenate:auto;font-family:Times New Roman;font-size:13pt;}
.p5{margin-top:0.19027779in;text-align:center;hyphenate:auto;font-family:Times New Roman;font-size:13pt;}
.p6{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-weight:bold;color:black;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p1">
<span>K.br.592/09</span>
</p>
<p class="p2"></p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p3"></p>
<p class="p3">
<span>OSNOVNI SUD U BARU, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu protiv okrivljenog Š.N.e iz Bara, Sutomore, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore, nakon glavnog, javnog pretresa održanog dana 17.02.2010.godine u prisustvu zastupnika optužbe Vujović Sanje i okrivljenog,  dana 18.02.2010.godine donio je i javno objavio</span>
</p>
<p class="p2"></p>
<p class="p2">
<span>P R E S U D U</span>
</p>
<p class="p2"></p>
<p class="p3"></p>
<p class="p3">
<span>Okrivljeni Š.N.A, jmbg ........., od oca Nj. i majke S., rođene L., rođen ............... godine u Peći – Kosovo, stalno nastanjen u Sutomoru, ul..............., državljanin Republike Srbije, neoženjen, pismen, završio srednju školu, autoelektričar, lošeg imovnog stanja , neosuđivan;</span>
</p>
<p class="p3"></p>
<p class="p2">
<span>KRIV JE</span>
</p>
<p class="p2"></p>
<p class="p3">
<span>Zato što je :</span>
</p>
<p class="p3"></p>
<p class="p3">
<span>Dana 13.08.2009.godine, na parking prostoru iznad Zelene pijace u Sutomoru, Opština Bar, upravljajući u saobraćaju teretnim motornim vozilom marke »Mercedes« tip »Sprinter« bez registarskih oznaka, ne pridržavajući se saobraćajnih propisa ugrozio saobraćaj i doveo u opasnost život oštećenog - pješaka M.R., olako držeći da do posledice neće doći, na način što je, protivno odredbi čl. 22 st. 1. Zakona o bezbjednosti saobraćaja na putevima (»Sl. list RCG« br.72/05), otpočeo vožnju unazad, a da se prethodno nije uvjerio da tu radnju može izvršiti bez opasnosti po druge učesnike u saobraćaju, već je vozilo startovao unazad sa parking prostora u trenutku kada se iza vozila nalazio oštećeni-pješak na opasnoj prostornoj distanci, usled čega je došlo do nalijetanja zadnjeg kraja vozila na zadnju regiju tijela pješaka, a potom i obaranje i pad pješaka na tlo, kojom prilikom je isti zadobio laku tjelesnu povredu i to: nagnječinu (oguljotinu sa krvnim podlivom) kože lijevog koljena, oguljotinu kože lijeve šake, oguljotinu kože lijevog stopala sa spoljašnje strane i oguljotinu kože drugog prsta lijevog stopala,</span>
</p>
<p class="p4">
<span class="s1">-čime je izvršio krivično djelo - ugrožavanje javnog saobraćaja</span><span class="s2"> </span><span class="s1">iz čl.339 st.3. u vezi st.l. Krivičnog zakonika.</span>
</p>
<p class="p4">
<span class="s1">Pa mu sud primjenom članova 4,32,36,42,52,53 i 54 Krivičnog zakonika CG i članova 359,360 i 364 Zakona o krivičnom postupku CG izriče</span>
</p>
<p class="p4"></p>
<p class="p5">
<span class="s1">USLOVNU OSUDU</span>
</p>
<p class="p3"></p>
<p class="p3">
<span>Kojom  mu  utvrđuje kaznu zatvora u trajanju od 30 / trideset / dana i istovremeno određuje da se ona neće izvršiti, ako okrivljeni u roku od  1 /jedne / godine ne učini novo krivično djelo.</span>
</p>
<p class="p3"></p>
<p class="p3">
<span>Okrivljeni je dužan da naknadi troškove krivičnog postupka u iznosu od 200,00 eura , u roku od 15 dana od dana prvosnažnosti presude pod prijetnjom izvršenja.</span>
</p>
<p class="p3"></p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom Osnovnog držanog tužioca iz Bara Kt.br.429/09 od 22.12.2009.godine okrivljenom je stavljeno na teret  da je izvršio krivično djelo ugrožavanje javnog saobraćaja iz čl. 339 st.3 u vezi st.1 Krivičnog zakonika , na način bliže opisan u izreci presude.</span>
</p>
<p class="p3"></p>
<p class="p3">
<span>Okrivljeni je u svojoj odbrani naveo da je  bila sredina avgusta 2009.godine kada je u ranim jutarnjim časovima, oko pola osam, budući da njegovi roditelji drže štand voća i povrća na pijaci, došao u Sutomore. Kombijem, vlasništvo njegovog strica B.Š., PG reg. oznaka, dovezao je voće i povrće na navedeni štand. Parkirao je  kombi neposredno iza štanda, izbacio voće i povrće i nakon kraćeg vremena ponovo ušao u kombi u namjeri da se udalji odatle. Da bi se isparkirao morao je kombijem poći u rikverc. Pogledao je u retrovizore lijevo i desno od sebe  i kada  se uvjerio da nema prepreka iza kombija započeo radnju voženja unazad. U samom startu vožnje unazad, nakon par centimetara je čuo neki tupi udar. Pomislio je da je udario od neku gajbu ili kutiju i odmah zaustavio vozilo, izašao iz vozila, te iza kombija zatekao starijeg čovjeka koji je ležao na stomaku, nogama prema kombiju, ležeći bukvalno po sredini iza kombija. Skočio je da ga podigne i da mu ukaže pomoć. Medjutim, taj čovjek, stariji, oko 50 godina, je ustao i sav u ljutnji mu rekao šta to radi, misli da je malo i psovao. Pitao ga je šta radi iza kombija, da li mu treba pomoć i hoće li da ga prebaci do Hitne službe, budući da je vidio da je na desnoj strani u predjelu koljena imao ogrebotine. Gospodin je odbio bilo kakvu pomoć i u ljutnji nastavio dalje prema plaži. Nije tražio od njega nikakve podatke, nije dozvolio da mu pruži pomoć, pa je nakon što je oštećeni pošao, sjeo u vozilo i nastavio dalje. Ovog gospodina ne poznaje, ranije ga nije sreo, pa ne zna ni kako se zove. Htio je i tom čovjeku da se izvine, ali on nije primio ni izvinjenje već je rekao da nema ozbiljnijih povreda. Sjutradan je saznao da su službenici policije tražili njega i njegov kombi na Zelenoj pijaci te ga je jedan policajac pitao da li je njegov kombi, odgovorio je potvrdno i zbog toga se javio Upravi policije u Baru gdje je i dao svoju izjavu. Želi da doda da ovog čovjeka zaista nije vidio da se nalazi iza kombija iako je prethodno pogledao u oba retrovizora, htio je da mu pomogne, ali da je isti odbio, kako je i rekao, jer  pomoć nije bila potrebna. </span>
</p>
<p class="p3"></p>
<p class="p3">
<span>U dokaznom postupku sud je proveo sledeće dokaze: saslušan je svjedok oštećeni M.R., pročitan je izvještaj ljekara specijaliste JZU Doma zdravlja Bar – Odjeljenje ambulante Sutomore br.protokola .... na ime M.R. od 13.08.2009.godine, pročitan je nalaz i mišljenje vještaka medicinske struke dr.K.N. od 14.11.2009.godine, pročitan je nalaz i mišljenje vještaka saobraćajne struke ing.M.Š. od novembra 2009.godine, i izvještaj MUP –a Republike SRbije Direkcije policije – Policijske uprava za Peć br.PU 1613 OD 09.10.209.godine, IKM Kragujevac, sa podacima iz KE za okrivljenog Š.N.u.</span>
</p>
<p class="p3"></p>
<p class="p3">
<span>Svjedok oštećeni M.R. je izjavio da okrivljenog ne poznaje. Boravio je u Sutomoru na dan 13.08.2009.godine. Tog dana stajao je na proširenju koje koriste vozila prilikom ulaska na pijacu. Čekao je unuku koja je otišala u susjedni kiosk da nešto kupi. Bio je licem okrenut prema tom kiosku i gledao je unuku, a leđima je bio okrenut kombiju koji ga je udario. Nije ni vidio šta se dogodilo jer je bilo iznenada. Nije čuo nikakvo kretanje vozila, niti je vozač dao bilo kakvo upozorenje.  Samo je osjetio jak udarac u leđa od kojeg je prednjim dijelom tijela i lica pao na tlo na proširenje koje je podasuto rizlom. Posle je shvatio da je vozač kombija išao u rikverc. Sam je ustao i za to vrijeme je vozač kombija izašao iz vozila i on ga je pitao i prokomentarisao samo hoće li da ga ubije, a vozač na to uopšte nije reagovao, tačnije govorio mu je šta će ispred njegovog kombija i šta tu stoji. Nije ga nijednog momenta  pitao za zdrastveno stanje, niti za povrede koje je zadobio tom prilikom, ni tada, ni kasnije, niti se ponudio da ga odveze u bolnicu ili kod ljekara na pregled. On je rekao da treba javiti policiji, a vozač je rekao da ga je baš briga što će zvati policiju. Isto tako je primjetio da vozilo ne posjeduje uopšte reg.tablice, a kombi je bio bijele boje. Odmah se udaljio i otišao sa lica mjesta. Prvom policajcu koji je naišao rekao je šta se dogodilo, policajac ga je uputio da sve prijavi u zgradu policije u Sutomoru što je odmah i uradio kao i da se javi ljekaru što je takođe učinio. U policiji u Sutomoru su bili nekorektni u smislu što su mu rekli da oni ne mogu odmah da pronađu tog učinioca iz razloga što u mjestu ima više njih koji voze kombije takvih karakteristika. Ovom prilikom je zadobio povrede najviše u vidu oguljotine i to u predjelu koljena obije noge, potkoljenice obije noge, na dlanu lijeve ruke, a u predjelu leđa ima podliv. Pridružio se krivičnom gonjenju, a imovinskopravni zahtjev će, kako je naveo na glavnom pretresu, ostvariti u parnici. </span>
</p>
<p class="p3"></p>
<p class="p3">
<span>Iz nalaza i mišljenja vještaka medicinske struke dr. K.N. od 14.11.2009.godine je utvrđeno da je M.R. zadobio nagnječinu (oguljotinu sa krvnim podlivom) kože lijevog koljena, oguljotinu kože lijeve šake, oguljotinu kože lijevog stopala sa spoljašnje strane i oguljotinu kože drugog prsta lijevog stopala. Nvedene povrede predstavljaju laku tjelesnu povredu i nanešene su dejstvom tupine mehaničkog oruđa.</span>
</p>
<p class="p3"></p>
<p class="p3">
<span>Iz  nalaza i mišljenja vještaka saobraćajne struke ing.M.Š. od novembra 2009.godine je utvrđeno da je do ove nezgode došlo usled propusta u vožnji od strane vozača kombi teretnog vozila marke "Mercedes" tipa "Sprinter" bez reg.oznaka. Ovo se ogleda u tome što isti nije prethodno provjerio i utvrdio saobraćajnu situaciju pozadi ovog kombi vozila, a prije startovanja i tokom vožnje vozila unazad, da istu može bezbijedno obaviti, već je vozilom startovao unazad u trenutku kada se iza ovog vozila nalazio pješak na opasnoj prostornoj distanci, koji je bio okrenut licem u istom smjeru kretanja vozila, usled čega je došlo do nalijetanja zadnjeg kraja kombi vozila na zadnju regiju tijela pješaka, nakon čega je došlo do obaranja i pada "potrbuške" pješaka na tlo, koji je ovom prilikom zadobio laku tjelesnu povredu. Kombi vozilo je posjedovalo brzinu kretanja do 4 km/h u trenutku fizičkog kontakta sa pješakom. Vozač sa teretnim vozilom marke „Mercedes“ tipa Sprinter, neposredno prilikom startovanja nalazio se na udaljenosti najvjerovatnije do 1,5 metara od pješaka koji je bio okrenut leđima vozilu, pa je vozač ovog vozila teško mogao uočiti pješaka iz vozila preko retrovizora. Kako se radi o kombi teretnom vozilu i mjestu gdje je visoka frekvencija kretanja pješaka, vozač je prije startovanja vozilom morao upozoriti pješake na ovom prostoru na potencijalnu opasnost, kojoj su bili izloženi pješaci usled kretanja vozila unazad ili angažovanja drugog lica, neposredno prije startovanja.</span>
</p>
<p class="p3"></p>
<p class="p3">
<span>Iz  izvještaja MUP –a Republike Srbije Direkcije policije – Policijske uprava za Peć br.PU 1613 OD 09.10.209.godine, IKM Kragujevac, sa podacima iz KE za okrivljenog Š.N.u je utvrđeno da Š.N.a nije osuđivan.</span>
</p>
<p class="p3"></p>
<p class="p3">
<span>Ocjenom izvedenih dokaza utvrđeno je da je okrivljeni učinio krivično djelo na način bliže opisan u izreci presude. Utvrđeno je da je okrivljeni Š.N.a dana 13.08.2009.godine, na parking prostoru Zelene pijace u Sutomoru, upravljao teretnim motornim vozilom marke „Mercedes“ tip „Sprinter“. Prije nego što je otpočeo vožnju unazad nije se uvjerio da to može učiniti bez opasnosti po druge učesnike u saobraćaju i desnim zadnjim krajem vozila udario je pješaka M.R.a. Usled ovog je došlo do pada oštećenog M.a koji je zadobio laku tjelesnu povredu. Povrede oštećenog M.a su detaljno opisane u nalazu i mišljenju vještaka medicinske struke, koji je sud u cjelosti prihvatio kao stručan, jasan i objektivan. Okrivljeni je prouzrokovao saobraćajnu nezgodu jer se nije pridržavao člana 22 st.1 Zakona o bezbjednosti saobraćaja na putevima kojim je propisano da vozač koji namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. Nesporno je tokom postupka utvrđeno, a što proizilazi iz nalaza i mišljenja vještaka saobraćajne struke i iskaza oštećenog, da se vozač teretnog vozila-kombija marke „Mercedes“ tip „Sprinter nije prethodno uvjerio da vožnju unazad može bezbjedno izvršiti već je startovao i došlo je do udara njegovog vozila u tijelo pješaka koji se nalazio okrenut leđima vozilu. Okrivljeni je u svojoj odbrani naveo da je pogledao u retrovizor lijevo i desno od sebe i kada se uvjerio da nema prepreka započeo je vožnju unazad. Odmah nakon par centimetara vožnje osjetio je udar. I iz nalaza vještaka saobraćajne struke se utvrđuje da je vozač kombija teško mogao uočiti pješaka iz vozila preko retrovizora, ali okrivljeni je morao na drugi pogodan način, prije startovanja vozilom, provjeriti saobraćajnu situaciju i uvjeriti se da može startovati vozilo bez opasnosti za druge učesnike u saobraćaju, te upozoriti pješake i druge učesnike u saobraćaju na potencijalnu opasnost ili angažovati drugo lice. Svjedok oštećeni M. je naveo da mu vozač kombija nije dao nikakvo upozorenje.  Prema tome, okrivljeni je bio dužan da se, prije startovanja vozilom i otpočinjanja sa vožnjom unazad, uvjeri da to može učiniti bez opasnosti za druge učesnike u saobraćaju, a u ovom slučaju je postupio suprotno svojoj zakonskoj obavezi, pa je postupajući na navedeni način ostvario uzrok ove saobraćajne nezgode.</span>
</p>
<p class="p3"></p>
<p class="p3">
<span>Okrivljeni je bio svjestan da uslijed njegovog načina vožnje može ugroziti saobraćaj, odnosno ostvariti zabranjenu posledicu, ali je olako držao da će moći spriječiti, ili da ona neće nastupiti, čime je postupao sa svjesnim nehatom. U radnjama okrivljenog su se stekla sva objektivna i subjektivna obilježja krivičnog djela ugrožavanje javnog saobraćaja iz čl. 339 st. 3 u vezi sa st.1  KZ CG. </span>
</p>
<p class="p3"></p>
<p class="p3">
<span>Odlučujući se za krivičnu sankciju prema okrivljenom sud je cjenio sve olakšavajuće i otežavajuće  okolnosti  iz čl.42 Krivičnog zakonika. Od olakašavajućih okolnosti sud je cjenio lične prilike okrivljenog , činjenicu da je mlad čovjek, do sada neosuđivan. Otežavajućih okolnosti na strani okrivljenog nije bilo. Imajući u vidu kvalitet olakšavajućih okolnosti, a u nedostatku otežavajućih sud je okrivljenom izrekao uslovnu osudu i utvrdio kaznu zatvora u trajanju od  trideset  dana i istovremeno odredio da se ona neće izvršiti ako okrivljeni u roku od  jedne  godine ne učini novo krivično djelo. Ocjenjeno je da prema okrivljenom nije potrebno izricanje efektivne kazne zatvora, već da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne vrši krivična djela.</span>
</p>
<p class="p3"></p>
<p class="p3">
<span>Troškovi parničnog postupka određeni su shodno čl.202 Zakona o krivičnom postupku, a isti se odnose na troškove vještaka medicinske struke u iznosu od  66,00 eura, troškovi vještaka saobraćajne struke u iznosu od 77,00 eura, i na troškove rada suda, koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p3"></p>
<p class="p3">
<span class="s1">Na osnovu izloženog odlučeno je kao u izreci presude.</span>
</p>
<p class="p3"></p>
<p class="p2">
<span class="s1">OSNOVNI SUD U BARU</span>
</p>
<p class="p2">
<span class="s1">Dana 18.02.2010.godine</span>
</p>
<p class="p3"></p>
<p class="p3"></p>
<p class="p3">
<span class="s1">  Zapisničar                                                                                               S U D I J A </span>
</p>
<p class="p3">
<span class="s1">Ana Stanišić                                                                                      Aleksandra Leković</span>
</p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:Protiv ove presude može se izjaviti žalba Višem sudu u Podgorici, putem ovog suda, u roku od 8 dana od dana prijema pismenog otpravka presude. Žalba se predaje u dva primjerka.</span>
</p>
<p class="p3"></p>
<p class="p6"></p>


</body>
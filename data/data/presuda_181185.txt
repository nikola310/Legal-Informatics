<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span>K. br. 82/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljene D. Ž., zbog krivičnog djela građenje objekta bez građevinske dozvole iz čl. 326a Krivičnog zakonika, nakon javnog glavnog pretresa, održanog dana 21.03.2016. godine, u prisustvu zastupnice optužbe Nađe Popović, savjetnice u ODT Podgorica i okrivljene, istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljena: </span><span>D. Ž., JMB ............, od oca V. i majke R., rođene V., rođena ....... godine u P., sa prebivalištem u P. - Z.bb - P.š., državljanka C. G., razumije crnogorski jezik, to je njen jezik, po zanimanju radnik, udata, majka dvoje djece, pismena, završila srednju školu, lošeg imovnog stanja, neosuđivana, protiv koje se ne vodi postupak za neko drugo krivično djelo, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>Kriva je</span>
</p>
<p>&nbsp;</p>
<p>&nbsp;</p>
<p>
<span>  Što je:&nbsp;&nbsp;&nbsp;&nbsp;</span>
</p>
<p>
<span>&nbsp;&nbsp;</span><span>U drugoj polovini 2012. godine u P., u naselju K. g., svjesna svoga djela, čije je izvršenje htjela i znajući da je isto zabranjeno, postupajući protivno odredbi člana 69 Zakona o uređenju prostora i izgradnji objekata, na katastarskoj parceli broj 1842/1 KO M., započela građenje objekta bez prethodno pribavljene građevinske dozvole, na način što je gradila objekat, dimenzija u osnovi 5 x 7 m, tako što je najprije izgradila podnu AB ploču, nakon čega je objekat sagradila do prizemlja i postavila krov, bez prethodno pribavljene građevinske dozvole,</span>
</p>
<p>&nbsp;</p>
<p>
<span>- čime je izvršila krivično djelo građenje objekta bez građevinske dozvole iz čl. 326a Krivičnog zakonika.</span>
</p>
<p>&nbsp;</p>
<p>
<span>Pa joj sud za navedeno krivično djelo primjenom  čl. 4 st. 2, čl. 42 st. 1, čl. 45  st. 1 tač. 3, čl. 46 st. 1 tač. 5, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom joj utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljena u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span></span>
</p>
<p>
<span>Obavezuje se okrivljena da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 131/16 od 15.02.2016. godine okrivljenoj D.Ž. stavljeno je na teret izvršenje krivičnog djela građenje objekta bez građevinske dozvole iz čl. 326a Krivičnog zakonika. Zastupnica optužbe je u završnoj riječi u cjelosti ostala pri podnijetom optužnom predlogu i predložila sudu da okrivljenu oglasi krivom i osudi po zakonu.</span>
</p>
<p>
<span>Okrivljena D.Ž. u odbrani datoj u prethodnom postupku i na glavnom pretresu saglasno navodi da je u drugoj polovini 2012. godine na K. g., na državnom zemljištu, započela izgradnju objekta dimenzija 5 x 7 metara, koji je ozidala do prizemlja, a zatim stavila krov i u isti sagradila jednu sobu, kupatilo i kuhinju. Ovo je učinila kako bi obezbijedila svom unučetu krov nad glavom, s obzirom na to da se njen sin veoma mlad oženio i ubrzo nakon toga dobio dijete, pa je sve vrijeme sa porodicom živio kao podstanar, po podrumima, i to dijete je više bilo u bolnici nego kući. Znala je da je za građenje objekta potrebna građevinska dozvola, ali istu nije mogla dobiti, jer se radi o državnom zeljištu. </span><span>U završnoj riječi navela je da je predmetno krivično djelo učinila jedino da bi svom unučetu obezbijedila krov nad glavom i učinila mu životne uslove adekvatnim, s obzirom na to da je do tada živjelo po tuđim podrumima, što je znatno uticalo na njegovo zdravlje, ali čim se steknu uslovi gledaće da ovaj objekat legalizuje i da izmiri sve obaveze koje ima prema državi.</span>
</p>
<p>
<span>Uzimajući u obzir potpuno i jasno priznanje okrivljene, koje u toku postupka nije dovedeno u sumnju, i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim izvoda iz registra kaznenih evidencija Ministarstva pravde </span><span>KE 294/2016 od 18.02.2016. godine</span><span> na ime okrivljene, od koga zavisi vrsta i mjera krivične sankcije, pa je u postupku na nesumnjiv način utvrđeno da je okrivljena</span><span> u drugoj polovini 2012. godine u P., u naselju K. g., postupajući protivno odredbi člana 69 Zakona o uređenju prostora i izgradnji objekata, na katastarskoj parceli broj 1842/1 KO M., započela građenje objekta bez prethodno pribavljene građevinske dozvole, na način što je gradila objekat, dimenzija u osnovi 5 x 7 m, tako što je najprije izgradila podnu AB ploču, nakon čega je objekat sagradila do prizemlja i postavila krov, bez prethodno pribavljene građevinske dozvole.</span><span>  </span>
</p>
<p>
<span>Članom 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije, a tokom postupka je utvrđeno da okrivljena nije imala navedenu dozvolu.</span>
</p>
<p>
<span>Okrivljena je postupajući na navedeni način, bila svjesna svog djela, odnosno da preduzima radnju početka gradnje objekta, i to protivno zakonskim propisima, bez građevinske dozvole, pa je to i htjela, čime su se u radnjama okrivljene  pored objektivnih stekli i subjektivni elementi bića krivičnog djela građenje objekta bez građevinske dozvole iz čl. 326a Krivičnog zakonika. </span>
</p>
<p>
<span>Prilikom odmjeravanja krivične sankcije sud je na strani okrivljene, u smislu čl. 42 st. 1 Krivičnog zakonika, kao olakšavajuće okolnosti cijenio pobude zbog kojih je izvršila krivično djelo, odnosno da je građevinski objekat izgradila kako bi svom unučetu, zbog lošeg zdravstvenog stanja, poboljšala uslova življenja, njen raniji život i s tim u vezi njenu raniju neosuđivanost, koja je utvrđena uvidom u izvod iz registra </span><span>kaznenih evidencija Ministarstva pravde KE 294/16 od 18.02.2016. godine, njene lične prilike, odnosno da je udata, majka dvoje djece, lošeg imovnog stanja, njeno držanje poslije učinjenog krivičnog djela izraženo kroz prihvatanje odgovornosti i s tim u vezi jasno i potpuno priznanje izvršenja krivičnog djela, dok sud otežavajućih okolnosti na strani okrivljene nije našao, pa je cijeneći prednje olakšavajuće okolnosti kao naročito olakšavajuće, shodno čl. 45 st. 1 tač. 1 i 46 st. 1 tač. 5 Krivičnog zakonika, okrivljenoj ublažio kaznu ispod zakonom zaprijećenog minimuma, i utvrdio joj kaznu zatvora u trajanju od 3 (tri) mjeseca, nalazeći pritom da okrivljenoj nije nužno izreći kaznu, već joj je primjenom čl. 53 i 54 Krivičnog zakonika, izrekao uslovnu osudu, nalazeći da će se ovom mjerom upozorenja uz rok provjeravanja od 1 (jedne) godine u dovoljnoj mjeri uticati da okrivljena ubuduće ne vrši krivična djela, te da će se na taj način u cjelosti ostvariti svrha izricanja uslovne osude iz čl. 52 st. 2 Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p>
<span>Kako  je okrivljena oglašena krivom, sud je istu obavezao da na ime troškova postupka plati iznos od 30,00 eura, a koji se odnosi na ime paušala kao dijela troškova krivičnog postupka, određenog prema trajanju i složenosti postupka i imovinskim prilikama okrivljene, shodno čl. 226 i 229 Zakonika o krivičnom postupku.</span>
</p>
<p>
<span>Sa svega izloženog, primjenom čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 21.03.2016. godine</span>
</p>
<p>&nbsp;</p>
<p>&nbsp;</p>
<p>
<span>ZAPISNIČAR                                                                                        S U D I J A </span>
</p>
<p>
<span>Edina Kraja,s.r.                                                  </span><span>                          Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>                     PRAVNA POUKA: Protiv ove presude dozvoljena je</span>
</p>
<p>
<span></span><span></span><span></span><span>         žalba u roku od 8 dana od dana </span>
</p>
<p>
<span></span><span></span><span></span><span>         prijema prepisa iste, Višem sudu</span>
</p>
<p>
<span></span><span></span><span></span><span>         u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span>ZTO. Edina Kraja</span>
</p>
<p>&nbsp;</p>
</div>
</div>


</body>
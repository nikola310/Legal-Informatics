<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 0.49930555in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-indent:0.5in;text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:start;hyphenate:auto;font-family:Verdana;font-size:11pt;}
.p4{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p5{text-align:justify;hyphenate:auto;font-family:Verdana;font-size:11pt;}
.p6{text-align:center;hyphenate:auto;font-family:Verdana;font-size:11pt;}
.p7{margin-left:0.5in;text-align:justify;hyphenate:auto;font-family:Verdana;font-size:11pt;}
.p8{text-indent:0.5in;text-align:justify;hyphenate:auto;font-family:Verdana;font-size:11pt;}
.p9{text-align:justify;hyphenate:auto;font-family:Times New Roman;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span class="s1">0000OSNOVNI SUD U BIJELOM POLJU</span>
</p>
<p class="p2">
<span class="s1">K. br. 90/10</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">U IME NARODA</span>
</p>
<p class="p3"></p>
<p class="p3"></p>
<p class="p5">
<span>	Osnovni sud u Bijelom  Polju, kao krivični prvostepeni sud, sudija Dragan Mrdak, kao sudija pojedinac uz učešće nameštenika suda Sonje Marković, kao zapisničara, odlučujući po optužnom predlogu Osnovnog državnog tužilaštva, u B. Polju, KT. br. 641/09 od 28.12.2009. godine, protiv okrivljenog M.LJ.a iz Bijelog Polja, zbog krivičnog djela ugrožavanje javnog saobraćaja iz čl. 339 st. 1 Krivičnog zakonika, nakon održanog glavnog i javnog pretresa u prisustvu okrivljenog M.S.a, a u odsustvu uredno obaviještenih zastupnika javne optužbe u ODT-u B. Polje, oštenih M.V.a, M.V.a, i M.B.a,  dana 20.04.2010. godine, donio je i javno objavio:</span>
</p>
<p class="p5"></p>
<p class="p5"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>	Okrivljeni </span><span class="s1">M.S.,</span><span> od oca M.,majke M., rodjene R., rodjenog ... godine u Bijelom Polju, sa prebivalištem u ulici ''Nemanjina'' br. 1, opština Mojkovac, po narodnosti Crnogorac, nezaposlenog, oženjenog oca dvoje djece, pismenog, sa završenom srednjom školom, dobrog imovnog stanja, neosudjivan.</span>
</p>
<p class="p5"></p>
<p class="p5"></p>
<p class="p5"></p>
<p class="p6">
<span class="s1">K r i v   j e</span>
</p>
<p class="p5"></p>
<p class="p5"></p>
<p class="p7">
<span>Što je:</span>
</p>
<p class="p7"></p>
<p class="p8">
<span>-dana 04.08.2009. godine, oko 16,50h,upravljao putničkim motornim vozilom marke ''Lada-Niva'' registarskih oznaka BP 439-47, lokalnim putem iz pravca Stupa u pravcu Slatine, te je dolaskom u mjesto Veliki Do, opština Mojkovac, ne pridržavajući se saobraćajnih propisa ugrozio saobraćaj i time doveo u opasnost život ili tijelo ljudi ili imovinu, na način što je protivno čl. 200 Zakona o bezbjednosti saobraćaja na putevima, upravljao vozilom sa koncentracijom alkohola u krvi od 2,69 promilla, uslje čega, protivno čl. 27 st. 2 istog zakona nije držao vozilo u kretaanju što bližoj desnoj ivici kolovoza i na tolikoj udaljenosti od nje da s obzirom na brzinu kretanja vozila, uslove saobraćaja, stanje i karakteristike puta ne ugrozava druge učesnike u saobraćaju i ne izlaže sebe opasnosti, pa je prednjim desnim točkom prešao sa suvog makadama na travnatu bankinu sa desne strane, a nakon toga je putničko vozilo napustilo kolovoz po desnoj ivici, sa koje je zanošeno po travnatoj bankini sa desne strane kolovoza, a zatim je sišlo niz kosinu zasjeka ispod kolovoza, po kojoj se više puta prevrnulo, kojom prilikom su oštećeni saputnici u vozilu M.V.e, M.V.o i M.B. zadobili lake tjelesne povrede i to: M.V.e u vidu otoka i krvnog podliva u predjelu čela sa desne strane dimenzije 5 x 4 cm i oguljotine kože u predjelu lica i čela, kao i krvni podliv u predjelu desne bradavice; M.B. u vidu otoka u temenom dijelu glave i otoka sa crvenilom kože u čeonoj i temenoj regiji glave i oguljotine i posekotine kože u predjelu obje šake i desne ušne školjke,</span>
</p>
<p class="p5"></p>
<p class="p8">
<span>- čime je izvršio krivično djelo ugrožavanja javnog saobraćaja iz čl. 339. st.1 Krivičnog zakonika, </span>
</p>
<p class="p8"></p>
<p class="p8">
<span>-pa ga sud primjenom navedenog zakonskog propisa i čl. 2, 4, 5, 13, 15, 32, 39, 42, 45, 46, 74 Krivičnog zakonika i čl. 199, 202, 212  i 364 Zakonika o krivičnom postupku</span>
</p>
<p class="p5"></p>
<p class="p5"></p>
<p class="p6">
<span class="s1">O S U D J U J E</span>
</p>
<p class="p5"></p>
<p class="p5"></p>
<p class="p8">
<span>Na novčanu kaznu u iznosu od </span><span class="s1">1.200,00 €</span><span> koju kaznu je okrivljeni dužan platiti u roku od tri mjeseca od dana pravnosnažnosti presude, na žiro račun br. 530-4149-79 Depozita novčanih kazni troškova postupka i paušala CG.</span>
</p>
<p class="p5"></p>
<p class="p5">
<span>	Ako okrivljeni ne plati novčanu kaznu sud će novčanu kaznu zamijeniti kaznom zatvora, tako što će za svaki započeti 25,00 €, novčane kazne, odrediti jedan dan zatvora, a ako okrivljeni plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljeni plati ostatak novčane kazne, izvršenje kazne zatvora će obustaviti.</span>
</p>
<p class="p5"></p>
<p class="p5">
<span>	Okrivljeni se obavezuje da ovom sudu na ime paušala plati iznose od  30,00 €, kao i na ime troškova krivičnog postupka iznos od 258,50 € koje iznose će platiti na na žiro račun br. 530-4149-79, depozita novčanih kazni, paušala i troškova krivičnog postupka ovog suda u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p5">
<span>	Okrivljenom se izriče mjera zabrane upravljanja putničkim motornim vozilo ''B'' kategorije u trajanju od </span><span class="s1">3 ( tri ) mjeseca</span><span>, od dana pravosnažnosti presude.</span>
</p>
<p class="p5"></p>
<p class="p5">
<span>	Oštećeni M.B. radi ostvarivanja imovinsko pravnog zahtjeva upućuje se na parnični postupak. </span>
</p>
<p class="p5"></p>
<p class="p5"></p>
<p class="p5"></p>
<p class="p6">
<span class="s1">O b r a z l o ž e nj e</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>	Optužnim predlogom ODT-a u B. Polju, KT. br. 641/09 od 28.12.2009. godine optužen je M.S. iz Mojkovca zbog krivičnog djela ugrožavanje javnog saobraćaja iz čl. 339 st. 1  Krivičnog zakonika. </span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu okrivljenog M.S.a, a u odsustvu uredno obaviještenih zastupnika javne optužbe ODT-u B. Polje, oštećenih M.V.a i M.V.a, kao i oštećenog M.B.a koji nije uredno obaviješten.</span>
</p>
<p class="p5"></p>
<p class="p8">
<span>  U toku postupka oštećeni M.V.o i M.V.e nijesu se pridružili krivičnom gonjenju protiv okrivljenog, niti su prema istom istakli imovinsko-pravni zahtjev.</span>
</p>
<p class="p5"></p>
<p class="p5">
<span>	Okrivljeni M.S. u svojoj odbrani u bitnom je istakao da su dana 04.08.2009. godine oko 11,00 časova, kod njegove kuće došli M.V.i, M.B. i M.V.e, da bi ih svojim vozilom marke ''Lada Niva'' registarskih oznaka BP 439-47 prevezao do mjesta Stup, na čestitku povodom ženidbe njihovog sestrića, gdje su se zadržali nešto posle 16 časova. U povratku krećući se lokalnim puta iz pravca Stupa u pravcu Slatine oko 16,50 časova dolaskom u mjestu ''Veliki Do'' opština Mojkovac iznenada mu je blokirao prednji desni točak, usled čega je skrenuo sa puta i došlo je do prevranja '' Lade Nive'' istakao je da se nije kretala brzinom većom od 10 km/h. Nakon što su se prevrnuli drugi put izgubio je svijest a kada se osvijestio ležao je na putu gdje su ga iznijeli. Tu je došao jedan čovjek koga on nije poznavao i od koga je tražio vodu, jer je osjećao žedj, a dali su mu flašu misleći da je voda, u toj flaši je bila rakija koju je tom prilikom popio ne znajući koju količinu, obzirom na stanje u kojem se nalazio. Naglasio je da je to jedini put tog dana kada je konzumirao alkohol, jer prije prevrtanja uopšte nije konzumirao alkohol. Ponovio je da je jedini razlog prevrtanja auta taj što mu je blokirao prednji desni točak a ne neprilagodjena vožnja ili zato što je konzumirao alkohol, jer je alkohol uzeo kada su ga iznijeli na put i to ''skoro u nesvjesnm stanju'' u momentu prevrtanja sa njim u vozilu bili su M.V., M.B.i M.V.e koji su tom prilikom zadobili tjelesne povrede. Tom prilikom zadobio je povrede u vidu preloma tri rebra na desnoj stranu, dva rebra na lijevoj strani i povredu vratnih pršljenova. Vozilo ''Lada Niva'' kojim je upravljao nije bilo registrovano.</span>
</p>
<p class="p5"></p>
<p class="p5">
<span>	U završnoj riječi okrivljeni je izjavio da mu je žao i da mu je krivo što se desio ovaj dogadjaj, ali mu je milo što su njegovi saputnici iz vozila prošli sa lakšim posledicama, vjerovatno je uzrok nezgodi to što mu je otkazao prednje desni točak i tražio je od suda da prilikom odlučivanja o kazni ima u vidu sve olakšavajuće oklnosti na njegovoj strani.</span>
</p>
<p class="p5"></p>
<p class="p5">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze saslušao u svojstvu svjedoka oštećene M.V.a, M.V.a, pročitao i to: zapisnik o uvidjaju Uprave policije Ispostava Mojkovac broj 230/09-4632 od 12.08.2009. godine, nalaz i mišljenje KC CG o izvršenoj analizi o krvi na alkohol za okrivljenog A. br. 1410 od 07.08.2009. godine, nalaz o tehničkoj ispravnosti vozila marke ''Lada Niva'' broj 108/09 od 02.09.2009. godine, izvještaj ljekara specijaliste JZU ''Boško Dedejić'' Mojkovac izdat na ime M.V.a pod brojem protokola 179 od 11.08.2009. godine, izvještaj ljekara specijaliste JZU ''Boško Dedejić'' Mojkovac izdat na ime M.B.a pod brojem protokola 180 od 11.08.2009. godine, izvještaj ljekara specijaliste JZU ''Boško Dedejić'' Mojkovac izdat na ime M.V.a pod brojem protokola 174 od 11.08.2009. godine, otpusno pismo opšte bolnice u B. Polju na ime M.V.o broj 2975 od 13.08.2009. godine, otpusno pismo opšte bolnice u B. Polju na ime M.V.a, otpusno pismo opšte bolnice u B. Polju na ime M.V.o broj 3428/878 od 12.09.2009. godine, otpusno pismo JZU ''Boško Dedeić'' iz Mojkovca na ime M.V.a od 04.08.2009. godine pod brojem 0801948283010, nalaz i mišljenje vještaka medicinske struke dr. S.M.a sa zapisnika Kri. br. 375/09 od 10.12.2009. godine, nalaz i mišljenje vještaka saobraćajne struke dipl. ing. M.a Č. Kri. br. 375/09 od 14.12.2009. godine, izvršio uvid i to: u foto- dokumentaciju, sa skicom lica mjesta saobraćajne nezgode Uprave policije Ispostava Mojkovac od 04.08.2009. godine, u medicinsku dokumentaciju izdatu na ime okrivljenog i to izvještaj ljekara specijaliste KC Podgorica broj 12721 od 09.11.2009. godine,  u izvještaj ljekara specijaliste KC Podgorica od 14.09.2009. godine, u otpusnu listu sa epikrizom KC Podgorica od 11.08.2009. godine, saslušao vještake medicinske struke dr. S.M.a i dr. G.K., izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo. </span>
</p>
<p class="p5"></p>
<p class="p5">
<span>	Sud nije izvodio dokaz saslušanjem svjedoka - oštećenog M.B.a iz razloga što isti živi u Australiji, pa bi njegovo saslušanje vodilo odugovlačenju postupka, a činjenično stanje po ocjeni suda je u dovoljnoj mjeri utvrdjeno ostalim izvedenim dokazima. </span>
</p>
<p class="p9">
<span>	</span>
</p>
<p class="p5">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo ugrožavanje javnog saobraćaja iz čl. 339 st. 1 Krivičnog zakonika za koje je kriv i krivično pravno odgovoran.</span>
</p>
<p class="p5"></p>
<p class="p5">
<span>	Navode iz odbrane okrivljenog da kritičnog dana prije nezgode nije konzumirao alkohol, već nakon nezgode u momentu kada mu je neko nepoznato lice na ime vode koju je tražio navodno dalo flašu sa rakijom od koje je on popio odredjenu količinu, kao i da je do nezgode došlo iz razloga što mu je blokirao prednji desni točak na vozilu, sud je cijenio kao isključivo usmjerene na izbjegavanje sopstvene krivice, te iste nije prihvatio. Naime, iz iskaza oštećenog - svjedoka M.V.a proizilazi da se kritičnog dana nalazio u vozilu M.S.a, da je sjedio na prednjem sjedištu, i da niko od saputnika nije bio vezan pojasem. Oko 16,50 časova kretali su se putem iz pravca Stupa u pravcu Slatine, a dolaskom u mjesto ''Veliki Do'', došlo je do prevrtanja auta na desnu stranu puta. Prije prevrtanja auto se kretalo prilično velikom brzinom, a ne zna kojom brzinom tačno. Tokom boravka tog dana sa M.S.om nije primijetio da je isti konzumirao alkohol, nije primijetio da je vidno pijan, jedino je moguće da je alkohol konzumirao prije nego što je došao da ih vozi. Nakon prevrtanja nije bio u nesvjesnom stanju, sam je izašao do puta i nije primijetio da je neko S. dodao flašu da pije bilo šta. Tom prilikom zadobio je tjelesne povrede u vidu preloma rebara 7, 8 i 9, presjekao je jezik, povredu ruku i glave u bolnici je ukupno proveo 21 dan. Njegov brat od strica B.M.živi u Australiji i prilikom prevrtanja zadobio je samo manju ogrebotinu na glavi i nije boravio u bolnici radi liječenja. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, a potvrdjen sadržinom pisanih dokaza, te nalazom i mišljenjem vještaka medicinske  i saobraćajne struke.</span>
</p>
<p class="p8"></p>
<p class="p8">
<span> Iz iskaza oštećenog - svjedoka M.V.a, proizilazi da je dana 04.08.2009. godine pozvao M.S.a da ih vozilom ''Lada – Niva '' preveze do mjesta Stup, gdje su išli na čestitku, gdje su se zadržali negdje do posle 16,00 časova, a tokom boravka u Stupu nije vidio da je M.S. konzumirao alkohol. Kada su se vraćali putem iz pravca Stupa u pravcu Slatine, dolaskom u mjesto ''Veliki Do'' došlo je do prevrtanja auta na desnu stranu, a misli da je na vozilu nešto otkazalo. Prije prevrtanja auto se nije kretalo velikom brzinom najviše 30 km/h. Nakon prevrtanja nije bio u nesvjesnom stanju, a pomoć su im ukazali ljudi koji su sa sobom donijeli flašu rakije, ispirali su im te povrede – rane. M. je tražio vodu, neko mu je dodao flašu sa rakijom, a on je vjerovatno, misleći da je voda popio ''jednu podlanicu iz flaše'' dok mu on tad nije oteo flašu iz ruke''. Zadobio je povrede u vidu nekih udara u glavu i otoka, u mojkovačkom Domu zdravlja proveo je tri dana. Na glavnom pretresu dodao je da je na licu mjesta bila boca sa rakijom kojom su im ispirali povrede i koju je M. onako u neznanju na ime vode dokopao i pio i da mu je bilo poznato da je u boci rakija, jer su mu istom predhodno ispirali povrede. Navode iz iskaza ovog svjedoka da  okrivljeni M. kritičnog dana nije konzumirao alkohol prije nezgode, već nakon nezgode i to  iz boce za koju je ''navodno'' mislio da je u njoj voda, kao i da je na vozilu nešto otkazalo prije nezgode, sud nije prihvatio i iste je cijenio kao pokušaj svjedoka da olakša krivično pravni položaj okrivljenog, jer su isti navodi u suprotnosti sa navodima iz iskaza svjedoka M.V.a koji je u svom iskazu decidno istakao da okrivljenom nakon nezgode niko nije dodavao flašu da pije bilo šta, a u odnosu na tehničku ispravnost vozila, sud je prihvatio nalaz o tehničkom pregledu izdat od strane D. A.M.C.Mojkovac, dok je ostale navode iz iskaza ovog svjedoka sud u potpunosti prihvatio kao jasne, logične i uvjerljive, ničim dovedene u sumnju, a potvrdjene sadržinom pisanih dokaza, te nalazom i mišljenjem vještaka medicinske  i saobraćajne struke.</span>
</p>
<p class="p8"></p>
<p class="p8">
<span>Prihvatajući u potpunosti pisani dokaz - nalaz o tehničkoj ispravnosti vozila marke ''Lada Niva'' reg. oznaka BP 439 - 47, kojim je u momentu nezgode upravljao okrivljeni  izdat od strane D. A.M.C.Mojkovac  i iz koga se utvrdjuje da je vozilo u momentu nezgode bilo u ispravnom stanju, sud nije prihvatio navode iz odbrane okrivljenog da je navodno na vozilu blokirao točak neposredno prije nezgode i da je to prouzrokovalo nezgodu i iste je cijenio kao isključivo usmjerene na izbjegavanje sopstvene krivice.</span>
</p>
<p class="p8"></p>
<p class="p8">
<span>Odbranu okrivljenog da kritičnog dogadjaja prije saobraćajne nezgode nije konzumirao alkohol, već nakon nezgode u momentu kada mu je neko nepoznato lice, na ime vode koju je tražio navodno dalo flašu sa rakijom od koje je on popio odredjenu količinu, a koja odbrana je potkrijepljena navodima iz iskaza svjedoka M.V.a sud je cijenio kao isključivo usmjerenu na izbjegavanje sopstvene krivice, jer je svjedok M.V.o takodje očevidac kritičnog dogadjaja decidno tvrdio da okrivljenom nakon saobraćajne nezgode niko nije dodavao flašu da pije bilo šta, a i nelogično je da bi okrivljeni u slučaju zablude o sadržini tečnosti u boci prvo otpio količinu jedne ''podlanice'', nastavljajući dalje da pije  kako je to tvrdio svjedok M.V.e dok ga u tome nije spriječio ovaj svjedok, kome je navodno bilo poznato da je u boci rakija, te se iz navedenog kao jedini logičan zaključak nameće da je okrivljeni prije, a ne nakon saobraćajne nezgode konzumirao alkohol, odnosno da je isti bio u alkoholisanom stanju u momentu nezgode. </span>
</p>
<p class="p8"></p>
<p class="p5">
<span>	Iz nalaza i mišljenja vještaka sobraćajne struke, sud je utvrdio da je do nezgode došlo danju, pri dobroj vidljivosti i vremenu bez padavina, u uslovima suvog kolovoza, pri kretanju putničkog vozila lokalnim putem, sa makadamskim kolovozom širine 2,50 m, na početku pravca po izlasku iz desne krivine, došlo je do gubljenja upravljivosti nad putničkim vozilom, bočnim izmicanjem u desno, pri čemu je putničko vozilo napustilo kolovoz na desnoj ivici, sa koje je zanošeno po travnatoj bankini sa desne strane kolovoza, a zatim je sišlo niz kosinu zasjeka ispod kolovoza, po kojoj se više puta prevrnulo. Razlog opisanog gubljenja upravljivosti nad putničkim vozilom je upravljanje vozilom na nebezbjednom bočnom odstojanju u odnosu na desnu ivicu makadamskog kolovoza, zbog čega je prednji desni točak putničkog vozila promijenio oslonac prelaskom sa suvog makadama na travnatu bankinu sa desne strane, čime je promijenjeno najznačajnije sigurnosno sredstvo – koeficijent prijanjanja pneumatika vozila o podlogu, koji ima odlučujuću ulogu pri prihvaćanju bočnih sila, a što je izazvalo zanošenje putničkog vozila u desno i silazak vozila niz kosinu zasjeka ispod kolovoza. Sud je u potpunosti prihvatio nalaz i mišljenje vještaka saobraćajne struke, jer je isti dat po osnovu pravila struke i nauke i po osnovu zapisnika o uvidjaju sa lica mjesta, te skice lica mjesta koji prestavljaju objektivni pokazatelj činjenica konstatovanih neposredno nakon saobraćajne nezgode. </span>
</p>
<p class="p5"></p>
<p class="p8">
<span>Po osnovu medicinske dokumentacije izdate na ime oštećenih M.V.a, M.B.a i M.V.a, nalaza i mišljenja vještaka medicinske struke dr S.M.a utvrdjuje se da su oštećeni u saobraćajnoj nezgodi zadobili lake tjelesne povrede, bliže opisane u izreci presude. Po osnovu medicinske dokumentacije izdate na ime okrivljenog  i nalaza i mišljenja vještaka medicinske struke dr. S.M.a sa glavnog pretresa od 20.04.2010. godine sud je utvrdio da je okrivljeni u saobraćajnoj nezgodi zadobio tešku tjelesnu povredu izraženu u vidu preloma drugog vratnog pršljenja, nagnječenja desne polovine grudnog koša sa prelomom devetog i desetog rebra i nagnječenja poglavine. Nalaz i mišljenje  ovog vještaka sud je u potpunosti prihvatio jer su isti dati po pravilima struke i nauke i po osnovu medicinske dokumentacije izdate na ime oštećenih i okrivljenog, kao objektivnih pokazatelja povreda koje su isti kritičnog dogadjaja zadobili. </span>
</p>
<p class="p8"></p>
<p class="p8">
<span>Ne prihvatajući odbranu okrivljenog da je alkohol konzumirao nakon nezgode sud je prihvatio nalaz i mišljenje vještaka psihijatra dr. Gordane Konatar u dijelu nalaza koji se odnosi na to da je okrivljeni u kritično vrijeme vozilom upravljao pri koncentraciji od prosječnih 2,69 pro milla alkohola u krvi, koja koncentracija alkohola je značajno uticala na sve psihofizičke i fizičke funkcije kod okrivljenog, pri čemu je naročito oštećeno stanje vida, javljaju se duple slike, sužava se vidno polje, pogrešno se procjenjuju dimenzije u pokretu, zatim produženo je vrijeme reagovanja na neki senzorni podražaj, odnosno na neku novonastalu situaciju na putu u situaciji vožnje. Svijest je kod ovih koncentracija alkohola kolebljiva i sklona kratkotrajnim prekidima u smislu kratkotrajnih faza sna. Pamćenje za ovaj period može biti oštećeno i puno tzv. rupa, zbog gore navedenog kolebanja stanja svijesti. Cijelo ponašanje čovjeka je upadljivo, hod je nesiguran i teturan, govor je promijenjen u smislu ''zaplitanja'' jezikom, a briga za posledice svog ponašanja je izrazito smanjena. Kontrole koje su prisutne kod zdravog i trijeznog čovjeka i koje su vaspitanjem i moralnim normama usadjene znatno su oštećene te je ponašanje nekontrolisano a može se reći i pod direktnim uticajem nagona. Čovjek sa navedenom koncentracijom alkohola u krvi je apsolutno nesposoban za bezbjednu vožnju. Nalaz i mišljenje ovog vještaka u navedenom dijelu sud je u potpunosti prihvatio jer je isti dat po pravilima struke i nauke i po osnovu zapisniku KC Podgorica A. br. 1410 od 07.08.2009. godine u kojem je konstatovana koncentracija alkohola u krvi prilikom vadjenja iste od okrivljenog, kao objektivnog pokazatelja koncentracije alkohola u krivi okrivljenog u momentu vadjenja iste.  </span>
</p>
<p class="p5"></p>
<p class="p5">
<span>	Dakle, iz izvedenih dokaza tokom postupka, sud je kao nesporno utvrdio da je okrivljeni kritičnom prilikom postupao protivno saobraćajnim propisima i to čl. 200 ZOBS-a na putevima po kojim vozač ne smije da upravlja vozilom u saobraćaju na putu ako je pod dejstvom alkohola, a okrivljeni je vozio pri koncentraciji od 2,69 pro milla alkohola u krvi i nalazio se u pijanom stanju, što je po ocjeni vještaka psihijatra uticalo na njegove psiho fizičke sposobnosti, a samim tim po ocjeni suda u direktnoj je vezi sa nastankom predmetne saobraćajne nezgode, jer su njegove procjene i reakcije bile usporene zbog prisustva alkohola, odnosno isti apsolutno nije bio sposoban za bezbjednu vožnju, već je zbog pogrešne procjene i nedostatka koordinacije u pokretima   postupao protivno i čl. 27 st. 2  istog zakona nije držao vozilo u kretanju što bliže desnoj ivici kolovoza i na takvoj udaljenosti od nje da s obzirom na brzinu kretanja vozila, uslove saobraćaja i stanje i karakteristike puta ne ugrožavaju druge učesnike u saobraćaju i ne izaže sebe opasnosti, pa je prednjim desnim točkom presao sa suvog makadama na travnatu desnu stranu, a nakon toga je putničko vozilo napustilo kolovoz po desnoj ivici sa koje je zanošeno po travnatoj bankini sa desne strane kolovoza, a zatim je sišlo niz kosinu zasjeka ispod kolovoza, po kojoj se više puta prevrnulo, kojom prilikom  su oštećeni M.V.e, M.V.o i M.B., zadobili lake tjelesne povrede bliže opisane u izreci presude. Postupajući na opisani način okrivljeni je ostvario obilježja krivičnog djela ugrožavanje javnog saobraćaja iz čl. 339 st. 1 Krivičnog zakonika, koje je izvršio s eventualnim umišljajem, jer je bio svjestan da vožnjom pod uticajem alkohola na naprijed opisani način može izazvati saobraćajnu nezgodu i tako učiniti krivično djelo, ali je na tu mogućnost pristao, dok je u odnosu na nastale posledice saobraćajne nezgode - tjelesne povrede kod oštećenih okrivljeni postupao sa nehatom.</span>
</p>
<p class="p5"></p>
<p class="p5">
<span>	Iz izvedenih dokaza u toku postupka - nalaza i mišljenja vještaka psihijatra sud je utvrdio drugačije činjenično stanje od stanja prestavljenog optužnim predlogom u pogledu koncentracije alkohola u krivi okrivljenog u momentu saobraćajne nezgode i isto je sadržano u izreci presude. </span>
</p>
<p class="p5"></p>
<p class="p5">
<span>	Prilikom odlučivanja o vrsti i visini  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je od olakšavajućih okolnosti na strani okrivljenog našao da se radi starijem, neosudjivanom licu, što ukazuje da nije sklon vršenju krivičnih djela,  koji je izrazio žaljenje po ocjeni suda iskreno zbog saobraćajne nezgode, kome se oštećeni M.V.e i M.V.o nijesu pridružili krivičnom gonjenju, koga su posledice djela teško pogodile, jer je  isti kritičnog dogadjaja zadobio teške tjelesne povrede, pa u odsustvu otežavajućih okolnosti sud je  olakšavajuće okolnosti cijeno kao naročito olakšavajuće okolnosti, te je okrivljenom ublažio kaznu izričući mu blažu vrstu kazne - novčanu  umjesto zakonom propisane zatvorske smatrajući da će se  izrečenom novčanom kaznom u iznosu od 1.200,00 € ostvariti svrha kažnjavanja iz čl. 32 Krivičnog zakonika i dovoljno uticati na okrivljenog da ubuduće ne vrši ova i slična krivična djela i ostvariti ciljevi specijalne prevencije, a da će izrečena novčana kazna dovoljno uticati na ostale potencijalne izvršioce da ne vrše krivična djela i da će se ostvariti ciljevi generalne prevencije. </span>
</p>
<p class="p5"></p>
<p class="p5">
<span>	Shodno čl. 199 st. 2 Zakonika o krivičnom postupku, odlučeno je da okrivljeni plati sudu na ime paušala iznos od 30,00 €, imajući u vidu složenost i trajanje krivičnog postupka, te imovinske prilike okrivljenog, a shodno čl. 202 Krivičnog zakonika, odlučeno je da okrivljeni plati sudu na ime troškova krivičnog postupka  ukupan iznos od 258,50 €, a isti troškovi se odnose na troškove vještačenja vještaka saobraćajne struke Čabarkapa M.a u iznosu od 126,50 €, troškove vještačenja vještaka medicinske struke dr. Milivoja Stijovića  u iznosu od 88,00 € troškovi vještačenja vještaka psihijatra dr Konatar Gordane u iznosu od 44,00 €.</span>
</p>
<p class="p5"></p>
<p class="p8">
<span>Shodno čl. 74 Krivičnog zakonika okrivljenom je izrečena zabrana upravljanja putničkim motornim vozilom ''B '' kategorije u trajanju od tri mjeseca od dana pravosnažnosti presude.</span>
</p>
<p class="p8"></p>
<p class="p8">
<span>Oštećeni M.B. je  shodno čl. 212 Zakonika o krivičnom postupku radi ostvarivanja imovinsko pravnog zahtjeva upućujen na parnični postupak. </span>
</p>
<p class="p5"></p>
<p class="p5">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana  20.04.2010. godine</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">ZAPISNIČAR								  S U D I J A</span>
</p>
<p class="p5">
<span class="s1">Sonja Marković, s.r.						         Dragan Mrdak, s.r.</span>
</p>
<p class="p5"></p>
<p class="p5"></p>
<p class="p10"></p>


</body>
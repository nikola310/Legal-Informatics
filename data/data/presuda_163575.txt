<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">Posl. br. K. 273/15/15                                                                                                                                                             </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1"></span><span class="span1">OSNOVNI SUD U KOTORU</span><span class="span1">, kao nadležni prvostepeni krivični sud, po sudiji Momirki Tešić, uz učešće zapisničara Ana-Marije Petković, u krivičnom postupku protiv okrivljenog M. N. zbog krivičnog djela nasilje u porodici ili porodičnoj zajednici iz čl. 220. st. 1. KZ-a, koji se vodi po optužnom predlogu ODT Kotor Kt. br. .../15 od 02.07.2015 godine u prisustvu državnog tužioca ODT-a Kotor Ane Marinović, okrivljenog M. N.  i svjedoka-oštećene M. D. , donio je i javno objavio dana 25.09.2015 godine sledeću</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni M. N., JMBG ........., od oca D.... i majke Lj..., rođena M..., rođen 28.12.1985 godine u N... S..., stalno nastanjen u N... S...,R... S...., sa privremenim boravkom u B...., državljanin R... S..., radnik, oženjen, otac jednog maloljetnog djeteta, sa završenom VSS, lošeg imovnog stanja, ranije neosuđivan, protiv koga se ne vodi postupak za drugo krivično djelo</span>
</p>
<p>&nbsp;</p>
<p style="text-align:center;">
<span class="span1">K r i v   j e</span>
</p>
<p>&nbsp;</p>
<p>
<span class="span1">Što je,</span>
</p>
<p>
<span class="span1">             </span>
</p>
<p>
<span class="span1">Dana 27.05.2015. godine oko 19,20 časova u ul. F... K...., O... B..., vršenjem grubog nasilja prema oštećenoj - supruzi M. D. iz B..., narušio njen tjelesni i duševni integritet, na način što je nakon kraće verbalne prepirke i svađe, do koje je došlo u prostorijama njihovog stana, istoj zadao više udaraca rukama u predjelu tijela i glave, uslijed kojih udaraca je oštećena zadobila laku tjelesnu povredu u vidu otoka i crvenila u predjelu lijeve polovine čela i crvenila u lijevom obrazu i crvenilo u predjelu lijeve polovine slabinskog predjela, pri čemu je bio uračunljiv i svjestan svoga djela i njegove zabranjenosti, a čije je izvršenje htio.</span>
</p>
<p>&nbsp;</p>
<p>
<span class="span1">-čime je učinio krivično djelo nasilje u porodici ili u porodičnoj zajednici iz čl. 220. st. 1. KZ-a CG.</span>
</p>
<p>&nbsp;</p>
<p>
<span class="span1">-pa mu sud na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 52, 53. i 54. KZ-a CG i čl. 368. i 374. ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od trideset dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50.00.- eura, i na ime troškova krivičnog postupka iznos od 49,50.- eura, u korist budžeta Crne Gore, na žiro račun broj 832-16-52, u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 273/15/15.</span>
</p>
<p>
<span class="span1">                                          </span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor je aktom Kt. broj ..../15 od 02.07.2015. godine optužilo N. M. zbog krivičnog djela nasilje u porodici ili porodičnoj zajednici iz člana 220. stav 1. Krivičnog zakonika.</span>
</p>
<p>&nbsp;</p>
<p>
<span class="span1">Okrivljeni je, u svojoj odbrani na zapisniku pred ODT-om dana 28.05.2015. godine, naveo da je sa svojom suprugom D... od skoro u braku i imaju zajedno dijete staro četri mjeseca, međutim od porođaja ona nije više ista osoba. Brzo plane i sve joj smeta kod njega i stalno se sa njim svađa. Radio je u kazinu Hotela "A." i priroda posla mu je da radi uveče, a kako bi zaradio novac za svoju porodicu, međutim ona mu to prebacuje kako je vara i kako juri djevojke. Čak je došlo do toga da su njihovo dijete morali povesti kod njihovih roditelja u N... S.., i još je tamo jer ona stalno viče i dijete je dobilo tikove. Juče su bili u trgovini i sve je bilo normalno, došao mu je prijatelj u posjetu, i kada je pošao, htio je da pogleda dnevnik u pola osam i ona je ušla u sobu i napala ga zašto nije sklonio čaše koje su ostale iza gosta. On joj je odgovorio da će ih skloniti samo da pogleda dnevnik, kad već ona ne može. Ona je uzela daljinski i okrenula da gleda neku seriju i onda je nastala svađa između njih, skočila je na njega i udarila ga u predjelu oka, a što je njega zaboljelo i onda je odgurnuo, a ona je njega odgurnula nogom tako da je pao preko drvenog stola koji se slomio. On je jeste jedan put udario i to otvorenom šakom u predjelu lica.</span>
</p>
<p>&nbsp;</p>
<p>
<span class="span1">Na glavnom pretresu dana 25.09.2015. godine okrivljeni N. M.  je naveo da ne priznaje izvršenje krivičnog djela niti krivicu za isto, te u svojoj odbrani naveo u svemu kao na zapisnik pred ODT-om Kotor od 28.05.2015. godine. Dodao je da su se odmah nakon ovog događaja izmirili on i D..., da je vjerovatno taj događaj proizvod nervoze iz razloga što se u tom periodu njihovo zajedničko maloljetno djete, koje je sada staro svega 8 (osam) mjeseci, nalazilo kod njegovih roditelja u N... S.....</span>
</p>
<p>&nbsp;</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog proveo sljedeće dokaze: saslušao svjedoka-oštećenu M. D., izvršio uvid u izvještaj  ljekara jedinice za HMP u B.... br. 49... od 27.05.2015. godine na ime M. D., izvještaj ljekara jedinice za HMP u B.... br. .... od 27.05.2015. godine na ime M. N. , na saglasnost stranaka pročitao nalaz i miljenje vještaka medicinske struke dr N. R.  od 23.06.2015. godine, izvršio uvid u izvod iz kaznene evidencije na ime okrivljenog M. N. MUP-a R... S...policijske uprave u N... S...  od 07.07.2015. godine.</span>
</p>
<p>&nbsp;</p>
<p>
<span class="span1">Svjedok-oštećena M. D. je, nakon što je sud upoznao sa odredbom čl. 109. ZKP-a, na glavnom pretresu dana 25.09.2015. godine navela, da obzirom da se u međuvremenu izmirila sa okrivljenim koji je njen suprug i sa kojim ima zajedničko </span><span class="span1">maloljetno djete, sa kojim živi u  bračnoj zajednici, ne želi da svjedoči u ovom predmetu, odnosno da će iskoristiti zakonsko pravo iz čl. 109.  ZKP-a, da ne svjedoči.</span>
</p>
<p>&nbsp;</p>
<p>
<span class="span1">Uvidom u izvještaj  ljekara jedinice za HMP u B.... br. 49.. od 27.05.2015. godine na ime M. D. utvrđeno je da se oštećena M. D. navedenog dana u 20,05 časova javila službi HMP radi ukazivanja ljekarske pomoći, kojom prilikom su istoj konstatovane povrede i utvrđena dijagnoza.</span>
</p>
<p>&nbsp;</p>
<p>
<span class="span1">Uvidom u izvještaj ljekara jedinice za HMP u B... br. 49... od 27.05.2015. godine na ime M. N. utvrđeno je da se okrivljeni M. N. navedenog dana u 21,40 časova javio službi HMP radi ukazivanja ljekarske pomoći, kojom prilikom su mu konstatovane povrede i određena dijagnoza.</span>
</p>
<p>&nbsp;</p>
<p>
<span class="span1">Uvidom u nalaz i mišljenje vještaka medicinske struke dr N.  R. od 23.06.2015. godine, utvrđeno je da je oštećena M.  D. zadobila   povrede i to: otok i crvenilo u predjelu lijeve polovine čela, koja povreda je poslijedica dejstva tupine mehaničke sile i ista je mogla nastati uslijed jednokratnog direktnog dejstva aktivno zamahnutog mehaničkog  oruđa - udarca, tipično otvorenim dlanom, a ista se u vrijeme nanošenja, kvalifikuje kao laka tjelesna povreda. Takođe je vještak naveo da je oštećena zadobila i crvenilo u predjelu lijevog obraza i crvenilo u predjelu lijeve polovine slabinskog predjela, koja crvenila ne predstavljaju tjelesne povrede, ali mogu biti pokazatelj dejstva sile u tim predjelima tijela, ali sila koja je djelovala nije bila dovoljnog inteziteta da dovede do nastanka tjelesnih povreda. Dalje je utvrđeno da je okrivljeni M. N. zadobio povredu i to ogrebotinu i otok u predjelu desne obrve, praćeni crvenilom vežnjače desnog oka,koja povreda  je posljedica kombinovanog dejstva oštrice i tupine mehaničke sile i ista je mogla nastati uslijed udarca otvorenom šakom i grebanjem noktom. U vrijeme nanošenja, ova poreda se kvalifikuje kao laka tjelesna povreda.</span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije na ime M. N. MUP-a R... S... policijske uprave u N... S... od 07.07.2015. godine utvrđeno je da isti ranije nije osuđivan.</span>
</p>
<p>&nbsp;</p>
<p>
<span class="span1">Cijeneći sve provedene dokaze, kako pojedinačno tako i u uzajamnoj povezanosti shodno čl. 370. st. 3. ZKP-a, a u odnosu na odbranu okrivljenog, utvrđeno je činjenično stanje opisano u izreci presude. Krivičnopravno ocenjujući ovako utvrđeno činjenično stanje sud je našao da je okrivljeni M. N. izvršio krivično djelo nasilje u porodici ili porodičnoj zajednici iz čl. 220. st. 1. Krivičnog Zakonika.</span>
</p>
<p>&nbsp;</p>
<p>
<span class="span1">Sud je ovakvo činjenično stanje utvrdio na osnovu izvedenih pisanih dokaza i to medicinske dokumentacije na ime oštećene i nalaza i mišljenja vještaka medicinske struke dr N. R., koje dokaze je cijenio u odnosu na odbranu okrivljenog M. N. . Sud nije prihvatio odbranu okrivljenog koji je izjavio da ne priznaje krivično djelo niti krivicu za isto, a s obzirom da je ista u suprotnosti sa provedenom medicinskom dokumentacijom na ime oštećene i nalazom i mišljenjem vještaka medicinske struke a koje dokaze je sud prihvatio.  Naime, okrivljeni u svojoj odbrani se spori da je kritične prilike došlo do svađe između njega i njegove supruge, ali je obrazložio da je do svađe došlo jer istoj sve smeta kod njega i da se ista stalno svađa, te da im je toga dana došao prijatelj u posjetu, i kada je isti pošao htio je da pogleda dnevnik u pola osam i ona je ušla u sobu i napala ga zašto nije sklonio čaše koje su ostale iza gosta. Dalji tok događaja okrivljeni opisuje na način da je usled te prepirke došlo do fizičkog sukoba između njih, kojom prilikom ga je ona udarila u </span><span class="span1">predjelu oka, a zatim je on nju odgurnuo, te je ona odgurnula njega nogom nakon čega je on oštećenu jedan put udario otvorenom šakom u predjelu lica. </span>
</p>
<p>
<span class="span1">Cijeneći ovakvu odbranu okrivljenog u odnosu na provedene dokaze i to medicinsku dokumentaciju na ime oštećene i nalaz i mišljenje vještaka medicinske struke a koje dokaze je sud prihvatio, to sud nije prihvatio odbranu okrivljenog, sa razloga što je na osnovu nalaza i mišljenja vještaka medicinske struke utvrđeno da je oštećena kritične prilike zadobila sledeće povrede i to u vidu otoka i crvenila u predjelu lijeve polovine čela i crvenila u lijevom obrazu i crvenilo u predjelu lijeve polovine slabinskog predjela, pa kada se uzme prednje u odnosu na navod okrivljenog da je jednom odgurnuo oštećenu i da ju je jednom ošamario u predjelu lica, a da je utvrđeno na osnovu nalaza i mišljenja da je ista zadobila i povredu i u vidu otoka i crvenila u predjelu lijeve polovine čela i crvenilo u predjelu lijeve polovine slabinskog predjela, to je očigledno da se događaj nije desio na način opisan od strane okrivljenog. Sud smatra da je upravo ovakva odbrana okrivljenog usmjerena na izbjegavanje krivice, pa je sud nije prihvatio, jer je na osnovu nalaza i mišljenja vještaka medicinske struke utvrđeno da je oštećena zadobila i povredu i crvenila i u dijelu tijela i glave, za koje djelove okrivljeni ne navodi da joj je zadao udarce. Kada se uzme u obzir navod odbrane okrivlejnog da je odgurnuo oštećenu i da ju je jednom ošamario u predjelu lica, za sud je nejasno odakle oštećena ima i povrede u vidu otoka i crvenila u predjelu lijeve polovine čela i crvenilo u predjelu lijeve polovine slabinskog predjela, jer prema njegovim navodima u tom dijelu tijela i glave joj nije zadavao udarce, pa stim u vezi smatra njegovu odbranu usmjernu na izbjegavanje krivice.</span>
</p>
<p>&nbsp;</p>
<p>
<span class="span1">Svjedok-oštećena D. M., supruga okrivljenog N. M. iskoristila svoje zakonsko pravo iz čl. 109. ZKP-a, da ne svjedoči u predmetu u kojem je njen suprug okrivljeni, navodeći da se izmirila sa okrivljenim i da sa istim i dalje živi u bračnoj zajednici.</span>
</p>
<p>&nbsp;</p>
<p>
<span class="span1">Dakle, imajući u vidu prednje navedeno sud je utvrdio da su se u radnjama okrivljenog N. M. ostvarili svi bitni elementi bića krivičnog djela nasilje u porodici ili u porodičnoj zajednici iz čl. 220. st. 1. KZ-a CG, pa ga je i oglasio krivim za isto. Sud je izmijenio činjenični opis djela na način kao u izreci, sa razloga što na osnovu nijednog dokaza nije utvrđeno da je okrivljeni oštećenoj zadavao i udarce nogama. Okrivljeni je </span><span class="span1">bio svjestan da preduzetim radnjama a </span><span class="span1">nakon kraće verbalne prepirke i svađe, u prostorijama njihovog stana, i to zadavajući oštećenoj više udaraca rukama u predjelu tijela i glave,</span><span class="span1"> koja je njegova supruga, vrši grubo nasilje prema članu svoje porodice i ugrožava njen tjelesni i duševni integritet, pa je to i htio, u čemu se iscrpljuje njegov direktni umišljaj prilkom izvršenja krivičnog djela.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visini krivične sankcije koju okrivljenom N. M. treba izreći sud je imao u vidu da je za krivično djelo iz čl. 220. st.1. KZ-a propisana novčana kazna ili kazna zatvora do jedne godine. U smislu čl. 42. KZ-a sud je na strani okrivljenog kao olakšavajuće okolnosti cijenio to što je isti porodičan čovjek, otac jednog maloljetnog djeteta (dijete koje ima sa oštećenom) i njegovu raniju neosuđivanost, dok otežavajućih okolnosti nije bilo. </span><span class="span1">Imajuću u vidu sve naprijed navedeno, sud smatra da će se upozorenjem uz prijetnju kaznom ostvariti svrha izricanja krivične sankcije, pa je sud okrivljenom N. M. shodno tome, izrekao uslovnu osudu kojom mu je utvrdio kaznu zatvora od 30 (trideset) dana i istovremeno određuje da se kazna neće izvršiti ukoliko okrivljeni za vrijeme od 1 (jedne) godine od </span><span class="span1">dana pravosažnosti presude ne učini novo krivično djelo. Sud smatra da je izrečena krivična sankcija adekvatna ličnosti učinioca  </span><span class="span1">i da će se njome u dovoljnoj mjeri uticati na okrivljenog M... da ubuduće ne vrši krivična djela, čime će se ostvariti svrhva kažnjavanja iz čl. 4. stav. 2. KZ-a.</span>
</p>
<p>
<span class="span1">Imajući u vidu napred navedeno </span><span class="span1">te primjenom odredbi čl. 3, 5, 8, 13, 15, 36, 42, 52, 53. i 54. KZ-a CG i čl. 368. i 374. ZKP-a, riješeno je kao u izreci presude.</span>
</p>
<p>&nbsp;</p>
<p>
<span class="span1">S obzirom da je sud okrivljenog N. M. u ovom postupku oglasio krivim, to je shodno čl. 226. i 229. st. 1. ZKP-a, obavezao okrivljenog da na ime sudskog paupšala uplati iznos od 50,00.- eura,  kao i na ime troškova krivičnog postupka i to vještačenja po vještaka medicinske struke dr N. R. iznos od 49,50.- eura, u korist budžeta Crne Gore, na žiro račun broj 832-16-52, u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 273/15/15.</span>
</p>
<p>&nbsp;</p>
<p>
<span class="span1"> </span><span class="span1">Na prednjim razlozima sud je zasnovao svoju odluku.</span><span class="span1"></span><span class="span1">     </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">     OSNOVNI SUD U KOTORU</span>
</p>
<p>
<span class="span1"></span><span class="span1"></span><span class="span1"></span><span class="span1">      Dana, 25.09.2015. godine</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1">                                                          SUDIJA,</span>
</p>
<p>
<span class="span1">  Ana-Marija Petković s.r.</span><span class="span1"></span><span class="span1">                                          Momirka Tešić  s.r.</span>
</p>
<p>&nbsp;</p>
<p>
<span class="span1">PRAVNA POUKA:Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
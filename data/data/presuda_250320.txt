<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.75in 0.49930555in 1.25in;}
.p1{text-align:end;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{margin-left:0.5in;text-align:justify;hyphenate:auto;font-family:Verdana;font-size:11pt;}
.p7{text-align:center;hyphenate:auto;font-family:Verdana;font-size:11pt;}
.p8{text-align:start;hyphenate:auto;font-family:Verdana;font-size:10pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>   	  K. br. 477/10</span>
</p>
<p class="p2"></p>
<p class="p2">
<span>				</span>
</p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao prvostepeni krivični sud, sudija Dragan Mrdak, uz učešće namještenika suda Sonje Marković, zapisničara, u krivičnom predmetu protiv okrivljenih K.B.a i P.V.a oba iz Bijelog Polja, postupajući po optužnom predlogu ODT-a, iz Bijelog Polja, KT. br. 496/10 od 13.08.2010. godine, zbog krivičnog djela lažno prijavljivanje iz čl. 388 st. 1  Krivičnog zakonika nakon održanog usmenog, glavnog i javnog pretresa u prisustvu okrivljenih K.B.a i P.V.a, a u odsustvu uredno obaviještenog ODT-a iz B. Polja, dana 20.12.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Okrivljeni K.B.O, JMBG ..., od oca S., majke S., rodjene M., rodjen ... godine u Bijelom Polju, sa prebivalištem u mjestu N., opština bijelo Polje, državljanin Crne Gore, oženjen, otac troje djece, električar, završio srednju školu, vojsku služio 1974. godine u Ulcinju, srednjeg imovnog stanja, neosudjivan.</span>
</p>
<p class="p4"></p>
<p class="p4">
<span>	Okrivljeni P.V., JMBG ..., od oca R., majke D., rodjene b., rodjen ... godine, u mjestu Ž., opština Bijelo Polje, sa prebivalištem u mjestu R., opština Bijelo Polje, državljanin Crne Gore, oženjen, otac troje djece, električar, završio srednju školu, vojsku služio 1973. godine u Senti, srednjeg imovnog stanja, neosudjivan. </span>
</p>
<p class="p4"></p>
<p class="p5">
<span>- na osnovu čl. 363 tač. 3  Zakonika o krivičnom postupku</span>
</p>
<p class="p6"></p>
<p class="p7"></p>
<p class="p3">
<span>OSLOBADJAJU SE OD OPTUŽBE</span>
</p>
<p class="p7"></p>
<p class="p7"></p>
<p class="p4">
<span>	Da su:</span>
</p>
<p class="p4"></p>
<p class="p4">
<span>	- dana 06.10.2009. godine, kao službena lica - radnici E. Bijelo Polje, koji su vršili kontrolu potrošača mjernog mjesta broj 25 u porodičnoj kući Z.I.a u Rasovu, opština Bijelo Polje prijavili da je učinjeno krivično djelo kradje iz čl. 239 st. 1 Krivičnog zakonika, za koje se goni po službenoj dužnosti, iako su znali da to djelo nije učinjeno, </span>
</p>
<p class="p2"></p>
<p class="p2">
<span>	-čime bi kao saizvršioci izvršili krivično djelo lažno prijavljivanje iz čl. 388 st. 4 u vezi st. 1 Krivičnog zakonika.</span>
</p>
<p class="p4"></p>
<p class="p6">
<span>- jer nije dokazano da su izvršili krivično djelo za koje su optuženi.</span>
</p>
<p class="p4"></p>
<p class="p5">
<span>Troškovi krivičnog postupka padaju na teret budžetskih sredstava Crne Gore.</span>
</p>
<p class="p6"></p>
<p class="p3">
<span>O b r a z l o ž e nj e</span>
</p>
<p class="p6"></p>
<p class="p6"></p>
<p class="p5">
<span>Optužnim predlogom ODT-a iz B. Polja Kt. br. 496/10 od 13.08.2010. godine, optužni su K.B.o i P.V.a oba iz Bijelog Polja, zbog krivičnog djela lažno prijavljivanje iz čl. 388 st. 1 Krivičnog zakonika.</span>
</p>
<p class="p4"></p>
<p class="p5">
<span>Glavni pretres je održan i zaključen dana 20.12.2010. godine u prisustvu okrivljenih K.B.a i P.V.a, a u odsustvu uredno obaviještenog ODT-a iz B. Polja.</span>
</p>
<p class="p4"></p>
<p class="p4">
<span> 	 Na glavnom pretresu od 21.10.2010. godine zamjenik u ODT-u je izmijenio činjenični opis i pravnu kvalifikaciju iz podnijetog optužnog predloga, tako da isti glasi: ''dana 06.10.2009. godine, kao službena lica - radnici E. Bijelo Polje, koji su vršili kontrolu potrošača mjernog mjesta broj 25 u porodičnoj kući Z.I.a u Rasovu, opština Bijelo Polje prijavili da je učinjeno krivično djelo kradje iz čl. 239 st. 1 Krivičnog zakonika, za koje se goni po službenoj dužnosti, iako su znali da to djelo nije učinjeno - čime bi kao saizvršioci izvršili krivično djelo lažno prijavljivanje iz čl. 388 st. 4 u vezi st. 1 Krivičnog zakonika''.</span>
</p>
<p class="p5"></p>
<p class="p5">
<span>Okrivljeni K.B.o u svojoj odbrani naveo da je dana 06.10.2009. godine vršio kontrolu električnog brojila u porodičnoj kući Z.a Isa u naselju Rasovo. O kontroli su on i njegov kolega P.V. sačinili zapisnik broj 25 od 06.10.2009. godine, koji su potom predali E. Bijelo Polje. U zapisnik su registrovali zatečeno stanje i naveli da se brojilo vodi na ime Z.I.a iz razloga što se po njihovim podacima to brojilo vodilo na istog. Prilikom kontrole od žene koja je prisustvovala kontroli tražili su da im pokaže račun o utrošenoj električnoj energiji, pošto su u računu podaci o licu na koga se vodi brojilo i naplatni broj, te su vidjeli da se brojilo vodi na ime Z.I.a, što su naveli u zapisnik o kontroli mjernog mjesta. Njihova obaveza je da zapisnike predaju G.R., koji zapisnike dalje prosledjuje M.M., koji preuzima pravne radnje, a u zapisnik moraju da navedu ime lica na koga se vodi brojilo. Zapisnik broj 25 od 06.10.2009. godine predali su direktoru K.M.koji je preuzeo dalje radnje. Na glavnom pretresu od 23.11.2010. godine dodao je da su se on i kolega P. prilikom kontrole propeli na spratni dio kuće, a izmedju dva sprata u kući su samo grede. Zatekli su da je dovodni kabal bio proguljen u dužini od 10 cm. Dovodni kabal se sastojao od četiri žice od kojih su bile proguljene dvije žice i to nula i faza. Preko neoguljenog dijela dovodnog kabla udaljen 5 do 6 cm od oguljenog dijela bio je prebačen drugi kabal koji je vodio dalje u sobu ka TA peći, a na mjestu gdje je kabal bio prebačen preko neoguljenog dijela dovodnog kabla bilo je parče crepa. U trenutku kontrole kabal 3 x 2,5 mm koji je dalje vodio ka sobi, odnosno TA peći nije bio zakačen za ove proguljene žice, već prebačen preko dovodnog kabla i pokriven crepom. U zapisniku o kontroli mjernog mjesta prilikom opisa oštećenja konstatovali su da je kabal bio priključen, a u daljem tekstu da je bio isključen u trenutku kontrole. Prilikom sačinjavanja zapisnika pogriješili su opisujući situaciju zatečenu kod potrošača na dovodnom kablu. Zapisnik o izvršenoj kontroli su donijeli u E. B. Polje i predali G.R., sa kojim je nešto pričao P. oko zapisnika. O ovom zapisniku on nije upoznao K.M.a. Proguljene žice na dovodnom kablu bile su oksidisane i djelovalo je da su duže vremena proguljene, a kraj kabla koji je vodio do TA-a peći takodje je bio proguljen u dužini 5 do 6 cm. Sve zapisnike o izvršenim kontrolama, bez obzira da li su prilikom kontrole otkrivene neke nepravilnosti ili ne oni predaju E. i nije mu poznata dalja sudbina zapisnika. </span>
</p>
<p class="p5"></p>
<p class="p5">
<span>U završnoj riječi okrivljeni K.B.o je izjavio da se ne osjeća krivim i da je tačno da je u kući Z.a bio kabal vezan za TA peć, to se može i sad utvrditi, ništa nije lažno napisao, niti prijavio i sa navedenih razloga tražio je da ga sud oslobodi od optužbe. </span>
</p>
<p class="p5"></p>
<p class="p5">
<span>Okrivljeni P.V. u svojoj odbrani je naveo da je dana 06.10.2009. godine sa kolegom K.B.om vršio kontrolu mjernih mjesta u naselju Rasovo izmedju ostalih i u domaćinstvu Z.I.a. On je inkansant na području Rasova, mjesečno popisuje utrošak električne energije i poznato mu je da se brojilo u domaćinstvu Z.a vodi na Z.I.a, a ne na njegovog sina M.a, a ime Z.I.a se nalazi i na čitačkoj listi. Kritičnog dana u domaćinstvu Z.I.a zatekli su snahu, izvršili su kontrolu, ustanovili činjenično stanje koje su potom naveli u zapisniku o kontroli mjernog mjesta broj 25. U zapisnik su naveli da se brojilo vodi na ime Z.I.a kao i domaćinstvo, pošto mu je taj podatak bio poznat, a takodje su izvršili i uvid u račun o utrošenoj električnoj energiji E., sa kog računa su u zapisnik naveli naplatni broj - šifru potrošača. Praksa električara je da zapisnike o kontroli mjernog mjesta predaju R.G., a G.R.zapisnike dalje prosledjuje pravniku koji preduzima dalje pravne radnje. Koliko se sjeća ovaj zapisnik on i kolega su predali direktoru M. K. i on je tom prilikom K. kazao da su zatekli oguljeno kablo, ali da nijesu zatekli priključeno kablo, te da razmisli da li će podnijeti krivičnu prijavu protiv Z.I.a. Na glavnom pretresu od 23.11.2010. godine dodao je da je kuća Z.a, kuća u izgradnji koja se sastoji od dva sprata, s tim što su izmedju spratova postavljene samo drvene grede, te su na cerklašu primijetili da je dovodni kabal proguljen u dužini od nekih 10 cm, a da se kablo koje je vodilo od peći pružalo do dovodnog kabla, s tim što u momentu kontrole nije bilo vezano za dovodni kabal. Zapisnike o kontroli mjernog mjesta sačinjavaju tipski i pišu da je potrošač onemogućio tačnu potrošnju električne energije, s tim što su prilikom sačinjavanja ovog zapisnika pogriješili, pošto kabal koji je vodio od TA peći ka dovodnom kablu nije bio vezan za dovodni kabal, već je bio samo prebačen preko neoguljenog dijela dovodnog kabla. Zapisnik o kontroli mjernog mjesta on je sačinio i tom prilikom je napravio lapsus tako što je izostavio dva slova, jer je trebalo da piše priključivao kabal 3 x 2,5 mm, a ne kako je to unijeto u zapisnik ''priključio''. Dan nakon kontrole zapisnik su donijeli u E. i predali direktoru K., direktoru je tom prilikom saopštio da su zatekli proguljeno kablo, ali da potrošač u momentu kontrole nije bio priključio kablo koje je vodilo ka TA peći, na šta im je direktor kazao ''da će vidjeti sa pravnom službom, može li da se podnese krivična prijava zbog proguljenog dovoda''. Nije mu poznato ko je podnio krivičnu prijavu i šta se dalje dešavalo. K. nakon što mu predaju zapisnike iste dalje predaje šefu kontrole R.G.. Kontrola je vršena u kući Z.I.a što je i navedeno u zapisniku, a u kući Z.I.a su zatekli snahu koja je potpisala zapisnik. Proguljena žica na dovodu djelovala je kao oksidisana, odnosno da je duže vremena proguljena. Kraj kabla koji je vodio od TA peći takodje je bio proguljen u dužini od 5 do 6 cm. </span>
</p>
<p class="p4"></p>
<p class="p4">
<span>	U završnoj riječi okrivljeni P.V. je izjavio da nije kriv i da ništa nije lažno prijavljivao, da je samo jedan lapsus u zapisniku koji je pogrešno protumačen, pa sa navedenih razloga tražio je da ga sud oslobodi od optužbe.</span>
</p>
<p class="p4"></p>
<p class="p5">
<span>Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo dokaze: saslušao svjedoke K.M.a i M.M.a, izvršio uvid u spise predmeta Osnovnog suda u B. Polju K. br. 132/10, u spise predmeta ODT-a iz B. Polja Kt. br. 670/09 i izvršio uvid u izvod iz kaznene evidencije na ime okrivljenih ponaosob. Drugih predloga za dopunu dokaznog postupka nije bilo.</span>
</p>
<p class="p5"></p>
<p class="p5">
<span>Cijeneći odbranu optuženih, i dokaze pojedinačno i u medjusobnoj vezi, a na osnovu čl. 360 Zakonika o krivičnom postupku, sud je utvrdio činjenično stanje, i na osnovu istog zaključio da nije dokazano da su optuženi izvršili krivično djelo lažno prijavljivanje iz čl. 388 st. 4 u vezi st. 1 Krivičnog zakonika stavljeno im na teret izmijenjenim optužnim predlogom. </span>
</p>
<p class="p5"></p>
<p class="p5">
<span>Iz iskaza svjedoka K.M.a proizilazi da su električari koji rade kontrolu mjernih mjesta izjutra donosili zapisnike o izvršenim kontrolama od predhodnog dana kod njega i tom prilikom su ga okvirno upoznavali sa nepravilnostima i kradjama struje, ove zapisnike su dalje prosledjivali prema službi mjerenja, odnosno kod kolege R.G.a. Zbog mnogo zapisnika sa čijim je sadržajem upoznat tačno se nije mogao sjetiti da li su električari Karišik i P. pričali sa njim o zapisniku broj 25 od 06.10.2009. godine, sačinjenom povodom kontrole u kući Z.a Isa. Često je gledao zapisnike o kontroli, poznato mu je kakvu sadržinu oni moraju da imaju i imaju proceduru na koji način se sačinjavaju zapisnici, a imaju pravnu službu koja dalje postupa po zapisnicima i koja edukuje električare o načinu pisanja zapisnika. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenih.</span>
</p>
<p class="p5"></p>
<p class="p5">
<span>Iz iskaza svjedoka M.M.a proizilazi da kontrolori E. B. Polje, nakon što na terenu sačine zapisnik isti dostavljaju Službi za mjerenje E., s tim što njemu nije poznato da li oni predhodno obavještavaju direktora o zapisnicima i izvršenim kontrolama. Nakon ovoga Služba za mjerenje vrši obračun neovlašćeno preuzete električne energije i taj obračun zajedno sa zapisnikom o kontroli dostavlja pravnoj službi gdje je on šef. Poslije toga on kao šef pravne službe kontroliše ispravnost i sadržinu sačinjenih zapisnika i ako utvrdi da postoje odredjeni nedostaci iste vraća na dopunu, a ako utvrdi da postoji osnov za podnošenje krivične prijave, podnosi krivične prijave ODT-u u B. Polju, odnosno sastavlja krivičnu prijavu i istu dostavlja direktoru na potpis. U konkretnom slučaju smatrao je da postoji osnov za podnošenje krivične prijave, po osnovu zapisnika o kontroli mjernog mjesta E. broj 25 od 06.10.2009. godine. O sadržini ovog zapisnika nije konsultovao radnike koji su ga sastavljali, niti su mu se oni po pitanju ovog zapisnika obraćali. Pročitao je predmetni zapisnik, malo mu je bila sumnjiva zadnja rečenica ''u trenutku kontrole kabal je bio isključen sa dovoda'', ali mu je početak prve rečenice ''potrošač onemogućio tačno registrovanje električne energije'' ukazalo da se radilo o neovlašćenoj potrošnji, pa je sa navedenog razloga sačinio krivičnu prijavu, smatrajući da i ovakav zapisnik treba da se procesuira kod tužioca, gdje bi se u istrazi otklonile eventualne protivrječnosti sa zapisnika.  Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenih.</span>
</p>
<p class="p5"></p>
<p class="p5">
<span>Iz spisa predmeta ovog suda K. br. 123/10 proizilazi da je postupak vodjen po optužnom predlogu ODT-a iz B. Polja Kt. br. 126/10 od 21.01.2010. godine protiv Z.o M.a, zbog krivičnog djela kradje iz čl. 239 st. 1 Krivičnog zakonika i da je postupak okončan pravosnažnom presudom K. br. 123/10 od 20.04.2010. godine kojom je okrivljeni na osnovu čl. 363 tač. 3 Zakonika o krivičnom postupku oslobodjen od optužbe. </span>
</p>
<p class="p5"></p>
<p class="p5">
<span>U spisima predmeta K. br. 123/10 postoji zapisnik o kontroli mjernog mjesta broj 25 od 06.10.2009. godine sačinjen povodom obavljanja kontrole električnog brojila marke ''Iskra'' broj 39855946 u kući Z.I.a u mjestu Rasovo. U napomenama zapisnika konstatovano je ''potrošač onemogućio tačno registrovanje el. energije na način što je u svom stambenom prostoru progulio dovod 4 x 10 i priključio kabal 3 x 2,5 i koristio peć od 3 KV. U trenutku kontrole kabal je bio isključen sa dovoda''. Zapisnik su potpisali P.V. i K.B.o. Na osnovu ovog zapisnika E.a u Bijelom Polju je ODT-u u B. Polju podnijela krivičnu prijavu, te je nakon sprovedenih istražnih radnji ODT iz B. Polja rješenjem Kt. br. 670/09 od 21.01.2010. godine odbacio krivičnu prijavu E. B. Polje protiv Z.I.a iz Bijelog Polja, a potom je optužnim predlogom KT. br. 126/10 od 21.01.2010. godine optužio Z.o M.a zbog krivičnog djela kradja iz čl. 239 st. 1 Krivičnog zakonika. Postupak po navedenom optužnom predlogu ODT-a je okončan pravosnažnom presudom ovog suda K. br. 123/10 od 20.04.2010. godine kojom je okrivljeni Z.o M. na osnovu čl. 363 tač. 3 Zakonika o krivičnom postupku oslobodjen od optužbe. </span>
</p>
<p class="p5"></p>
<p class="p5">
<span>Dakle u konkretnom slučaju krivični postupak protiv osumnjičenog Z.I.a je iniciran po osnovu zapisnika E. Bijelo Polje broj 25 od 06.10.2009. godine za koji zapisnik je nesporno da su ga sačinili okrivljeni P. i Karišik. </span>
</p>
<p class="p5"></p>
<p class="p5">
<span>Okrivljeni P. i Karišik nijesu sporili sadržinu navedenog zapisnika, s tim što se okrivljeni P. branio da je prilikom sastavljanja zapisnika napravio očiglednu grešku izostavljajući dva slova, odnosno da je u zapisniku trebalo da glasi umjesto priključio, priključivao. Okrivljeni Karišik i P. su u svojim odbranama istakli da su zapisnik sačinili po osnovu činjeničnog stanja koje su zatekli prilikom kontrole u kući Z.I.a. Te su u svojim odbranama u bitnom saglasno istakli da su prilikom kontrole u domaćinstvu Z.I.a zatekli proguljeno dovodno kablo u dužini od 10 cm, a preko dovodnog kabla i to neoguljenog dijela istog bilo je pruženo drugo kablo koje je vodilo do TA peći na spratu kuće Z.I.a. U momentu kontrole kablo koje je vodilo do TA peći nije bilo vezano za proguljeni dio dovodnog kabla, s tim što je kablo koje je vodilo ka TA peći na svom završetku takodje bilo proguljeno dužine nekih 5 do 6 cm, pa je ova situacija sa kablom njima bila sumnjiva te su oni potom sačinili zapisnik o kontroli i predali ga direktoru E. B. Polje. </span>
</p>
<p class="p5"></p>
<p class="p5">
<span>Nesporna je činjenica da je predmetni zapisnik E. B. Polje broj 25 od 06.10.2009. godine po osnovu kojeg je podnijeta krivična prijava po svojoj sadržini kontradiktoran, odnosno da su električari suprotno opisali zatečeno stanje u vezi s proguljenim dijelom dovodnog kabla, te se iz same sadržine zapisnika ne može tačno utvrditi da li je u momentu kontrole potrošač onemogućio tačno registrovanje električne energije ili ne. Nesporno je takodje da je ovaj zapisnik u istoj formi egzistirao od momenta kada su ga okrivljeni predali nadležnim u E., do zaključenja glavnog pretresa u ovom predmetu, s tim što je po osnovu ovog zapisnika u medjuvremenu E.a iz B. Polja Osnovnom državnom tužilaštvu u B. Polju podnijela krivičnu prijavu, potom je zapisnik bio predmet ocjene u toku istražnih radnji prema Z.I.u, kao i u postupku vodjenom u predmetu ovog suda K. br. 123/10 prema optuženom Z.o M.u.</span>
</p>
<p class="p5"></p>
<p class="p5">
<span>Upozoreni na kontradiktornosti zapisnika okrivljeni P.V. i Karišik Brano su pojasnili da su prilikom pisanja zapisnika napravili grešku.</span>
</p>
<p class="p5"></p>
<p class="p5">
<span>Okrivljeni su u svojim odbranama takodje istakli da im je bilo sumnjivo stanje u domaćinstvu Z.I.a, po pitanju proguljenog dovodnog kabla i drugog kabla koje je bilo prebačeno preko dovodnog kabla i vodilo ka TA peći, pa su sa navedenih razloga sačinili predmetni zapisnik, s tim što su o svojim sumnjama u vezi neovlašćene potrošnje upoznali i direktora K.M.a, koji se nije mogao sjetiti predmetnog zapisnika, a što je po ocjeni suda logično, zbog činjenice da je K.M. bio upoznat sa svakim zapisnikom o izvršenoj kontroli,</span>
</p>
<p class="p5"></p>
<p class="p5">
<span>Svjedok M.M. u svom iskazu je istakao da je on pročitao kompletan zapisnik, da mu je bila sumnjiva zadnja rečenica ''u trenutku kontrole, kabal je bio isključen sa dovoda'', ali da mu je prva rečenica ''potrošač onemogućio tačno registrovanje električne energije'' ukazala da se radilo o neovlašćenoj potrošnji, pa je sa navedenih razloga sačinio krivičnu prijavu, smatrajući da i ovakav zapisnik treba da se procesuira kod tužioca, gdje bi se u istrazi otklonile eventualne protivječnosti sa zapisnika, s tim što je istakao da prije podnošenja kriviččne prijave nije obavio konsultacije sa radnicima koji su sastavili zapisnik. </span>
</p>
<p class="p5"></p>
<p class="p5">
<span>Kod ovakvog činjeničnog stanja, proizilazi da su zapisnik o kontroli mjernog mjesta E. Bijelo Polje električari sačinili na osnovu sumnjivog stanja elektroinstalacija u kući Z.I.a - proguljenog dovodnog kabla i kabla koje se pružalo preko dovodnog kabla do TA peći, a koje u momentu kontrole nije bilo vezano za TA peć, da su ovaj zapisnik potom predali nadležnima u E. B. Polje, koji zapisnik je šefu pravne službe M.M. bio sumnjiv i koji je bez obzira na tu okolnost sačinio krivičnu prijavu, smatrajući da i ovakav zapisnik treba procesuirati i da će se u istrazi otkloniti eventualne protivječnosti zapisnika. </span>
</p>
<p class="p5"></p>
<p class="p5">
<span>Iz odbrane okrivljenih i predmetnog zapisnika proizilazi da su u kući Z.I.a prilikom kontrole isti zatekli sumnjivo stanje na elektroinstalacijama - dovodnom vodu, koji je bio proguljen i preko kojeg je bilo prebačeno kablo koje u momentu kontrole nije bilo vezano za dovodni vod, a koje je vodilo dalje ka TA peći, pa su oni na osnovu zatečenog stanja po ocjeni suda imali realnog osnova da sumnjaju da je potrošač Z.I.o prije kontrole neovlašćeno koristio električnu energiju, odnosno vršio kradju iste, vezivanjem kabla od TA peći za proguljeni dio dovodnog voda iz čega proizilazi da na strani okrivljenih nije postojala sigurnost,  ni ubijedjenost da prijavljuju nevino lice, odnosno da isti nijesu imali namjeru da prijave nevinog učinioca i krivično djelo koje nije izvršeno.</span>
</p>
<p class="p5"></p>
<p class="p5">
<span>Po ocjeni suda okrivljeni su imali realnog osnova da sumnjaju da je u kući potrošača Z.I.a neovlašćeno korišćena električna energija i da je na taj način izvršeno krivično djelo kradja, pa sačinjavanjem predmetnog zapisnika bez obzira što su u istom izmedju ostalog naveli  '' u trenutku kontrole kabal je bio isključen sa dovoda'', okrivljeni nijesu išli za tim da izvrše lažno prijavljivanje vlasnika kuće u kojoj su vršili kontrolu, kao izvršioca krivičnog djela kradja, odnosno da lažno prijave krivično djelo koje nije učinjeno.</span>
</p>
<p class="p5"></p>
<p class="p5">
<span>Predmetni zapisnik o izvršenoj kontroli okrivljeni su predali nadležnima u E. Bijelo Polje, zapisnik je potom bio predmet kontrole šefa pravne službe M.M.a, koji iako svjestan protivrječnosti u sadržini zapisnika nije od okrivljenih tražio pojašnjenje zapisnika, već je po osnovu zapisnika sačinio krivičnu prijavu koju je potom potpisao direktor E. Bijelo Polje, i koja je uz zapisnik predata Osnovnom državnom tužilaštvu u Bijelom Polju.</span>
</p>
<p class="p5"></p>
<p class="p5">
<span>Krivično djelo lažno prijavljivanje može se izvršiti samo sa direktnim umišljajem, što podrazumijeva da učinilac ima namjeru da prijavi nevino lice i krivično djelo koje nije izvršeno, a  pošto iz izvedenih dokaza nije na strani okrivljenih dokazan direktan umišljaj, odnosno njihova svijest da prijavljuju nevino lice i krivično djelo koje nije izvršeno, već su isti po ocjeni suda imali osnovan razlog za sumnju da je u kući Z.I.a prije kontrole vršena neovlašćena potrošnja električne energije, odnosno da je vlasnik kuće izvršio krivično djelo kradja iz čl. 239 Krivičnog zakonika, to je sud iste na osnovu čl. 363 st. 3 Zakonika o krivičnom postupku oslobodio od optužbe.  </span>
</p>
<p class="p5"></p>
<p class="p5">
<span>Troškovi krivičnog postupka padaju na teret budžetskih sredstava Crne Gore, shodno čl. 203 st. 1 Zakonika o krivičnom postupku.</span>
</p>
<p class="p5"></p>
<p class="p5">
<span>Sa iznijetog je odlučeno kao u izreci presude, a shodno čl. 363 st. 3  Zakonika o krivičnom postupku.</span>
</p>
<p class="p5"></p>
<p class="p7">
<span>OSNOVNI SUD U BIJELOM POLJU</span>
</p>
<p class="p5">
<span>		             Dana  20.12.2010. godine</span>
</p>
<p class="p5"></p>
<p class="p4">
<span>ZAPISNIČAR,							  S U D I J A,</span>
</p>
<p class="p4">
<span>Sonja Marković, s.r.				                 	 Dragan Mrdak, s.r.	</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p8"></p>
<p class="p9"></p>


</body>
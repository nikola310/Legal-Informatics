<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3"></p>
<p class="p4">
<span>Posl.br.K. 235/12/12</span>
</p>
<p class="p2">
<span>U IME CRNE GORE</span>
</p>
<p class="p2"></p>
<p class="p5">
<span>OSNOVNI SUD U KOTORU, kao nadležni prvostepeni krivični sud, po sudiji Danijeli Samardžić, uz učešće zapisničara Marine Jovićević, u krivičnom predmetu protiv okrivljenog M Š zbog krivičnog djela građenje objekta bez građevinske dozvole iz člana 326a Krivičnog zakonika u sticaju sa krivičnim djelom nepropisno i nepravilno izvodjenje gradjevinskih radova iz čl. 330 st.2. u vezi st.1. Krivičnog zakonika i krivičnim djelom uništenje i oštećenje javnih uredjaja iz čl.328 st.3. u vezi st.1 Krivičnog zakonika, koji se vodi po optužnom predlogu ODT Kotor Kt. broj 332/11 od 04.06.2012 godine, nakon glavnog i javnog pretresa održanog dana 25.10.2012 godine, u prisustvu zamjenika ODT Kotor Ljiljane Milić, okrivljnog i oštećenog M S dana 26.10.2012 godine donio i javno objavio sledeću</span>
</p>
<p class="p5"></p>
<p class="p2">
<span>P  R E S U D U</span>
</p>
<p class="p2"></p>
<p class="p5">
<span>Optuženi M Š, JMBG  , od oca Đ i majke M, rođene L, rođenog  godine na C, stalno nastanjen u B, N 087, ul.F bb, stan 19, državljanin Crne Gore, penzioner, oženjen, otac troje djece, sa završena dva fakulteta, dobrog imovnog stanja, neosuđivan, protiv kojeg se ne vodi postupak za drugo krivično djelo</span>
</p>
<p class="p5"></p>
<p class="p5">
<span>                                                              K r i v   j e</span>
</p>
<p class="p5">
<span>Što je </span>
</p>
<p class="p5"></p>
<p class="p5">
<span>dana 11.05.2011. godine u B, kao investitor građevinskih radova na kat.parc. 824 KO B, protivno čl. 69. Zakona o uređenju prostora i izgradnji objekata, započeo radove na izgradnji stambenog objekta, bez izdate građevinske dozvole, na način što je izvodio radove na širokom iskopu zemljišta, a prilikom izvođenja istih, postupao suprotno čl. 22. Pravilnika o zaštiti na radu u građevinarstvu, izvodeći zemljane radove do dubine veće od dubine temelja neposredno postojećeg objekta, bez posebnog projekta i obezbjeđenih mjera zaštite i mjera obezbjeđenja susjednih objekata i zemljišta, uslijed čega je došlo do obrušavanja potpornih zidova susjednih parcela vlasništvo oštećenih, V T i M S i M M J, sa gornje i bočne desne strane i obrušavanja zemljišta, čime je iz nehata izazvao opasnost za imovinu ošt. M S i M M J  u vrijednosti od 36.000,00 € i Tiodora V  u vrijednosti od 13.125,00 € i oštetio javni uređaj za vodu, tako što je prekinuo dvije vodovodne cijevi oznake FI 1 i 6/4, te u periodu od 06.06. - 08.06.2011. godine suprotno čl. 8. Odluke o komunalnom redu Opštine B (Sl. List Opštine B br. 09/09) izvodio građevinske radove na izgradnji potpornog zida sa desne strane, iako mu je od strane Komunalne policije Opštine B zapisnikom br. 08-u-606/1 od 06.06.2011. godine, naloženo da u roku od 12 sati prekine sa izvođenjem radova koje je nastavio nakon isteka tog roka, nakon čega je Komunalna policija Opštine B donijela Rješenje br. 08-u-606/3 od 09.06.2011. godine kojim mu je naređeno da obustavi izvođenje svih građevinskih radova, jer se predmetni objekat nalazi na prostoru druge </span>
</p>
<p class="p5">
<span>zone, za koju prema pomenutoj Odluci stoji zabrana izvođenja radova u periodu od 01.06. - 15.09.2011. godine. </span>
</p>
<p class="p5"></p>
<p class="p5">
<span>- čime je izvršio krivično djelo građenje objekta bez građevinske dozvole iz čl. 326a Krivičnog zakonika u sticaju sa krivičnim djelom nepropisno i nepravilno izvođenje građevinskih radova iz čl. 330. st.2. u vezi st.1. Krivičnog zakonika i krivičnim djelom uništenje i oštećenje javnih uređaja iz čl. 328. st.3. u vezi st.1. Krivičnog zakonika. </span>
</p>
<p class="p5"></p>
<p class="p5">
<span>Pa  mu sud na osnovu naprijed navedene krivičnopravne odredbe i čl. 2, 4, 5, 8, 13, 15,16, 32, 36, 42, 45, 46. Krivičnog zakonika i čl. 227,229,239,368. i 374. ZKP-a, prethodno </span>
</p>
<p class="p2">
<span>U t v r d j u j e</span>
</p>
<p class="p5"></p>
<p class="p5">
<span>1.Za krivično djelo građenje objekta bez građevinske dozvole iz čl. 326a Krivičnog zakonika, kaznu zatvora u trajanju od 40  /četrdeset/ dana.</span>
</p>
<p class="p5"></p>
<p class="p5">
<span>2.Za krivično djelo krivično djelo nepropisno i nepravilno izvođenje građevinskih radova iz čl. 330. st.2. u vezi st.1.  Krivičnog zakonika, kaznu zatvora u trajanju od 30  /trideset/ dana.</span>
</p>
<p class="p5"></p>
<p class="p5">
<span>3.Za krivično djelo krivično djelo uništenje i oštećenje javnih uređaja iz čl. 328. st.3. u vezi st.1. Krivičnog zakonika, kaznu zatvora u trajanju od 30  /trideset/ dana.</span>
</p>
<p class="p5"></p>
<p class="p5">
<span>Pa mu sud na osnovu čl. 48., 52., 53., 54. KZ, izriče </span>
</p>
<p class="p5"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p5">
<span>Kojom utvrđuje jedinstvenu kaznu zatvora u trajanju od 70 /sedamdeset/ dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p5"></p>
<p class="p5">
<span>Dužan je okrivljeni na ime troškova krivičnog postupka uplatiti iznos od 218,50 eura i  na ime  sudskog paušala uplatiti iznos od 30,00 eura u roku od dva mjeseca od dana pravosnažnosti presude na žiro račun Osnovnog suda Kotor br. 832-16-52.</span>
</p>
<p class="p5"></p>
<p class="p5">
<span>Oštećeni  se sa postavljenim imovinskopravnim zahtjevom upućuju na parnicu.</span>
</p>
<p class="p5"></p>
<p class="p2">
<span>O b r a z l o ž e n j e</span>
</p>
<p class="p2"></p>
<p class="p5">
<span>ODT Kotor je aktom Kt. broj 332/11 od 04.06.2012 optužilo MŠ zbog izvršenja krivičnog djela građenje objekta bez građevinske dozvole iz člana 326a Krivičnog zakonika u sticaju sa krivičnim djelom nepropisno i nepravilno izvodjenje gradjevinskih radova iz čl. 330 st.2. u vezi st.1. Krivičnog zakonika i krivičnim djelom uništenje i oštećenje javnih uredjaja iz čl.328 st.3. u vezi st.1 Krivičnog zakonika.</span>
</p>
<p class="p6"></p>
<p class="p5">
<span>U svojoj odbrani okrivljeni M Š je naveo da je vlasnik kat.parc. 824 KO B na kome su se nalazila tri gradjevinska objekta stara 40 godine, koji su se zidovima graničili sa susjedima tako što su zidovi tih objekata bili na granici parcela sa V M i M S. U martu mjesecu 2011 godine započeo je sa rušenjem tih objekata, a nakon dobijanja Rješenja o rušenju koje je izdato 09.03.2011 godine. Nakon toga podnio je zahtjev za izdavanje gradjevinske dozvole koja mu je izdata dana 13.05.2011 godine. Radove na iskopu zemljišta u cilju izgradnje objekta i saniranja potpornih zidova započeo je 13.05.2011 godine, kada je dobio gradjevinsku dozvolu. Dana 12.05.2011 godine vršena je kontrola od strane Republičke gradjevinske inspekcije koja mu je tražila na uvid gradjeivnsku dozvolu, na šta im je on odgovorio da je više puta išao u Opštinu i da je tada od službenika obavješten da nijesu u mogućnosti da mu izdaju dozvolu jer nemaju struju. Inspekotr je tada konstatovao da ne izvodi radove tog dana. Medjutim kako je na osnovu dozvole o rušenju postojećih objekata iste srušio i dalje ništa nije radio, došlo je do odrona zemljišta sa gornje strane gdje se nalazi kuća V koja nije tim ugrožena kao i do odrona zemljišta kod kuće  M čime ni njemu nije pričinjena šteta. Za rušenje objekata angažovao je firmu iz B, čijeg imena se nije mogao sjetiti, sa kojima nije  zaključio ugovor, ali se sjećao da je angažovao L M za te radove koji nije izveo radove prema njihovom dogovoru, pa ga iz tog razloga nije ni isplatio. Rušenje kuće i iskop zemljišta vršeni su od strane L, a do obrušavanja zemljišta došlo je jer je padala kiša. Naveo je da je tačno da je prilikom obrušavanja zemljišta došlo do pucanja vodovodnih cijevi jer su one bile trule i on ih je o svom trošku zamijenio, a te cijevi su bile postavljene na M zemljištu a u stvari su pripadale C D. Dalje je naveo da je tačno da je komunalna policija bila na licu mjesta, da je postupio po nalozima komunalnog inspektora i sve je doveo u prvobitno stanje i hiljadu puta bolje nego što je ranije bilo. Objasnio je da nije izvršeno zauzeće zemljišta njegovih komšija prilikom izvodjenje tih radova, a M i V su dovodili geometre u vrijeme kad je vršio sanaciju odnosno podizao zidove a podigao je zid prema V i prema M u visini njihovih parcela. Nakon uvida u fotografije od 12.05.2011 godine koje su mu predočene naveo je da je takvo stanje bilo na terenu. Arhitektu S G je angažovao da prikupi dokumentaciju za izdavanje gradjevinske dozvole, tako da nije tražio saglasnost od M i V, a njima je bilo poznato da je dobio dozvolu za rušenje objekta ali ne zna da li je dobio dozvolu za iskop zemljišta jer smatra da to ide sa gradjevinskom dozvolom. Razgovarao je sa V koji mu je tada rekao da ne dozvoljava da prema njemu budu otvori, a u Urbanizmu su mu rekli da od V ne treba da traži saglasnost. S Gkoja radi u Vodoprivredi u B, odnosno regionalnom vodovdu, od koga se pribavlja vodoprivredna saglasnost, je u njegovom prisustvu kao i u prisustvu arhitekte S D, od M tražila saglasnost obzirom da ima iste UT uslove kao i njegova parcela i on je tada rekao da nema problema ali da mora poći u Beograd da pita ženu, a kasnije mu je iz B javio da mu ne daje saglasnost. Znao je da se radi o kliznom zemljištu pa je zbog toga čekao 4 godine da se stabilizuje teren izgradnjom puta kroz B. Naveo je da ukoliko je B pretrpio štetu na svom objektu i infrastrukturi smtra da to treba da utvrdi komisija. Prilikom inspekcijske kontrole od strane gradjevinskog inspektora sačinjen je zapisnik i naloženo mu je da obustavi radove, tako da nakon toga nije izvodio nikakve gradjevinske radove, već radove na sanaciji i vraćanju u prvobitno stanje i to u periodu od 13.05-20.05.2011 godine i 20.05-26.05.2011 godine kada je podigao zid prema B. Objasnio je da prilikom rušenja njegovog objekta materijal od rušenja nikako nije mogao da padne na plac ovdje oštećenih svjedoka već samo na njegov plac i priložio je sudu fotografije kao dokaz, da mu je izdata gradjevinska dozvola koja bi bila izdata i znatno ranije da se spisi predmeta nijesu nalazili kod Upravnog organa i tužilaštva.</span>
</p>
<p class="p6"></p>
<p class="p5">
<span>U dokaznom postupku radi utvrđivanja činjeničnog stanja i krivice okrivljenih sud je proveo sledeće dokaze, pročitano je rješenje Sekratarijata za planiranje i uređenje prostora od 09.03.2011. godine, izvršen je uvid  u rješenje istog Sekretarijata od 13.05.2011. godine, zahtjev za pokretanje prekršajnog postupka od 02.06.2011. godine, zapisnik o inspekcijskom pregledu od 11.05.2011. godine, pročitana su rješenja Komunalne policije Opštine B od 09.06.2011. godine, Upravnog suda CG od 02.12.2011. godine, Glavnog administratora Opštine B od 21.07.2011. godine, zapisnik o inspekcijskoj kontroli Ministarstva održivog razvoja i turizma od 08.07.2011. godine, zahtjev za pokretanje prekršajnog postupka od 10.06.2011. godine, zapisnik o inspekcijskom pregledu Komunalne policije Opštine B od 08.06.2011. godine i od 06.06.2011. godine, dopis - obavještenje Komunalne policije Opštine B od 11.05.2011. godine, izvršen je uvid u LN br. 351 KO B, obrazac - obrazac za prijem telefonskih prijava bespravne gradnje, reviziju glavnog projekta na kat.parceli 824 KO B na ime investitora M Š,  glavni projekat stambenog objekta na ime M Š,  fotografije koje se nalaze u spisima predmeta,  elaborat GOO P P,  elaborat o rušenju na kat.parceli 824 KO B od decembra 2010. godine, idejno rješenje objekta na kat.parc. 824 KO B od decembra 2010. godine,  elaborat zaštite na radu za rušenje objekta od marta 2011. godine,  video zapis na CD koji se nalazi u spisima predmeta, pročitani su dopis E B od 24.10.2012. godine sa prilozima,  dopis Uprave za inspekcijske poslove od 19.10.2012. godine, dopis Sekretarijata za prostorno planiranje i održivi razvoj Opštine B od 16.10.2012. godine, izvršen je uvid u 13 fotografija lica mjesta koje se nalaze u spisima predmeta, dopis koji je oštećeni S V uputio Opštini B - Komunalnoj policiji od 09.05.2011. godine, rješenje Sekratarijata za prostorno planiranje i održivi razvoj od 15.08.2012. godine,  dopis Ministarstva održivog razvoja i turizma od 16.05.2011. godine na ime V S, dopis E Crne Gore AD N E B od 23.10.2012 godine, dvije fotografije formata 20 x 30 cm, na saglasnost stranaka pročitan je nalaz vještaka građevinske struke B M od 27.12.2011 godine,  i izvod iz kaznene evidencije za optuženog, te su neposredno saslušani oštećeni-svjedoci V S, M S, V T, M J, te svjedoci Š J, M N, S S.</span>
</p>
<p class="p5"></p>
<p class="p5">
<span>Oštećeni-svjedoka V S je izjavio da je njegov otac vlasnik porodične kuće i placa površine oko 390 m2 u naselju B u B, gdje živi sa porodicom, da se njegov plac graniči sa placem M Š, koji je u decembru 2010 godine započeo sa rušenjem postojećeg objekta na svojoj parceli i te radove izvodio do kraja aprila 2011 godine. Nakon toga je početkom maja 2011 godine započeo sa zemljanim radovima bagerom, vršen je iskop zemljišta na njegovom placu na mjestu gdje je ranije bio objekat koji je srušen. Vršio je ukopavanje i pripremu radova za izgradnju novog objekta. Usled tih radova došlo je do obrušavanja njegovog dvorišta i to u dužini od 13 m i dubini oko 2,5 metra na njegovom placu prema kući. Na ovaj način mu je pričinjena šteta, porušene su staze, rasvjeta, 4 voćke starosti po 40 godina čija je cijena po 820,00 eura po komadu, obrušeno je zemljišta oko 145 kubika, jer je upravo tu količinu zemljišta nasuo, ali tek onda kad je drugi put zvao gradjevinsku inspekciju iz P. Prvi put je samo podigao zid i nije ništa nasipao zbog čega je bio primoran da ponovo zove inspekciju. Podnio je prijavu prvo komunalnoj inspekiji koja je izašla na lice mjesta, a zatim i gradjevinskoj inspekciji u P i prema dokumentaciji se može vidjeti da u to vrijeme okrivljeni nije imao gradjevinsku dozvolu, već je procedura izdavanja bila u toku. Objasnio je da je zid starog objekta, koji je srušen, djelio njegovu i parcelu okrvljenog, pa je prilikom rušenja objekta srušen i taj zid usled čega je došlo do obrušavanja zemljišta čime mu je pričinjena navedena šteta. Kad je okrivljeni započeo radove, misleći da do ovog neće doći, nije reagovao, ali je za svaki slučaj pomjerio svoje vozilo 15 minuta prije nego što je došlo do obrušavanja, pa je nakon toga bio prinudjen da reaguje i otišao je kod okrivljenog. Koliko se sjeća to je bilo izmedju 05 i 09.05.2011 godin, rekao mu je da odmah sutradan sve vrati u prvobitno stanje, prvenstveno izradi zid i to potporni, jer mu je kuća bila ugrožena. Sve staze ispred kuće su zbog tog obrušavanja popucale, a pošto se okrivljeni nije obazirao na njegovu molbu i radio isključivo radove na izgradnji svog objekta, nakon dva dana otišao je u Komunalnu policiju u B i podnio prijavu. Po dolasku Komunalne policije, kada je fotografisano lice mjesta, rečeno mu  je da prijavu podnese gradjevinskom inspektoru u P u Ministarstvu zaštite prostora, što je i uradio. Ni po dolasku ove inspekcije okrivljeni nije ništa preduzeo pa se zato obratio gradjevinskoj inspekciji u P koja je izašla na lice mjesta 12 ili 13.05.2011 godine, a koja mu je tražila dozvolu na uvid. Poznato mu je da okrivljeni tada nije imao dozvolu, jer su ga inspektori obavjestili da su mu naložili da im istu dostavi. Inspektori su tom prilikom fotografisali lice mjesta i sačinili zapisnik, a nakon izvršenog pregleda su ga upoznali sa tim da je okrivljenom naloženo da odmah počne sa izgradnjom potpornog zida kako bi se obezbjedio njegov objekat. Posle toga podigao je samo 2 metra zida cjelom dužinom, što je bilo nedovoljno za obezbjedjenje njegovog objekta, pa je opet intervenisao i obavjestio inspekciju, inspektora Š, koji mu je pretpostavlja naložio da izgradi zid u onoj visini u kojoj je bio i to oko 6-7 metara. Podigao je taj zid i popunio ga, ali obzirom da su mu radovi obustavljeni, jer mu je poništena gradjevinska dozvola, takvo stanje je i dan danas. Što se tiče štete koja mu je pričinjena, a za što okrivljenom ne treba dozvola da vrati u prvobitno stanje, nije ništa preduzeo niti mu se javljao, tako da misli da okrivljeni nema namjeru da to vrati u prvobitno stanje. Od početka maja do 01.06.2011 godine, a nakon izvršenog iskopa je izlio temeljnu ploču, ozidao zidove i stavio ploču, kakvo stanje je i sada. Dodao je da mu je M S pokazao Rješenje kojim se M poništava gradjevinska dozvola jer je protiv gradjevinske dozvole M izjavio žalbu Ministarstvu i urbanizmu. Poznato mu je da je Opština donijela Propise da za izgradnju objekta na odstojanju izmedju susjedne parcele nije potrebna saglasnost ukoliko se radi o odstojanju u dužni većem od 4 metra. Okrivljeni ga je pitao da li pristaje da mu potpiše saglasnost, jer je namjeravao da gradi objekat na manjem odstojanju, i tada mu nije dao saglasnost zbog otvora koje je planirao da otvori prema njemu, a nije ni imao uvid u projektnu dokumentaciju. Kada ga je urbanista upoznao sa dokumentacijom vidio je da okrivljeni namjerava da gradi objekat na odstojanju od 1,20 m od ivice njegovog placa, tako da smatra da je ispravno postupio što mu nije potpisao saglasnost.  Kada je okrivljeni dolazio kod njega da mu potpiše saglasnost rekao mu je da su mu svi susjedi potpisali pa da može i on, a kasnije je i od M čuo da je i njemu isto rekao. Poznato mu je da je prilikom izvodjenja zemljanih radova komšiji M nanijeta šteta jer je došlo do kidanja vodovodne i kanalizcaione instalacije na njegovom placu  zbog čega je angažovano JP Vodovod i kanalizacija u B, čiji su radnici vršili prespajanja radi povraćaja instalacija u predjašnje stanje i radi bezbrižnog snabdijevanja naselja vodom, a ove radove su radili dva dana. Iskop zemljišta vršila je privatna firma iz P, vlasnika L. Objasnio je da je parcela njegovog oca, a da on na istoj živi preko 35 godina, da je pola objekta njegovo, da se radi o dvojnom objektu, da je njegov otac V T upisan kao vlasnik objekta u katastru nepokretnosti i da je on upoznat sa svim i sa izjavama koje je dao u toku postupka.Nije se pridružio krivičnom gonjenju, ali je postavio imovinsko pravni zahtjev.</span>
</p>
<p class="p6"></p>
<p class="p5">
<span>Svjedok-oštećeni V T je izjavio da je vlasnik placa i objekta u kojem živi njegov sin sa porodicom i da je zbog radova koje je izvodio okrivljeni kao i zbog konfiguracije terena usled atmosferskih voda došlo do štete i u tom trenutku jeste bio oštećen, a ako je sad okrivljeni sanirao posledice onda više nije oštećen. Objasnio je da on nije bio od tada na licu mjesta tako da ne zna kakvo je stanje na terenu a neposredno mu je prije sudjenja okrivljeni rekao da je vratio sve u prvobitno stanje tako da se ako je sve vraćeno u provobitno stanje ne pridružuje se krivičnom gonjenju i ne postavlja imovinsko pravni zahtjev. Dalje je objasnio da nije kontaktirao sina i pitao da li je sanirana šteta jer ne želi povodom tog slučaja da sa njim komunicira, da je njegov sin dolazio bez njegovog znanja, da je njegov sin korisnik kuće i parcele, te da mu je on dao da živi tu a tu živi od 1981 godine.</span>
</p>
<p class="p6"></p>
<p class="p5">
<span>Oštećeni-svjedok M S je izjavio da je suvlasnik vikendice na kat.parc. 830 KO B, a koja parcela se graniči sa parcelom na kojoj je okrivljeni izvodio radove, da mu je poznato da je okrivljeni početkom maja 2011 započeo sa iskopom zemlje na svojoj parceli pošto je prethodno srušio stara tri objekta, te da nije bio prustan kada je okrivljeni započeo ove radove, ali ga je o istim obavjestio komšija V S. Ubrzo zatim je došao i zatekao stanje kako je to prikazano na fotografijama koje je priložio sudu. Izvršenim iskopom zemlje došlo je do klizanja zemljišta i tada je njegova kuća pretrpjela veća oštećenja nego nakon zemljotresa, kuća se nagnula za 8 cm unutra ka ulici, pukao je noseći  stub stepeništa sa strane i donji kraj noseće grede stepeništa, te je pao potporni zid, a što se vidi na fotografijama. Pored toga došlo je do pucanja vodovodnih i kanalizacionih cijevi, došlo je do izlivanja vode, što je još više pospješilo klizište, a inače u vrijeme izvodjenja tih radova je padala kiša. Okrivljeni je znao da se radi o zemljištu podložnom klizanju na što su ga upozorili u novembru 2010 godine, a on se očigledno oglušio o to upozorenje. Okrivljeni je najprije posjekao njegovu zelenu ogradu u dužini 8 m i visini 5 m, zatim je izvršio iskop zemljišta i kad je došlo do rušenja i odronjavanja gornje parcele V onda su pali i podzidi u širini od 1,7 m i dubini od 3 m i dužini 10 m2, otprilike radi se o 20 kubika zemljišta. Pošto su pale podzide, pukla je ploča šahte i ploča na kojoj je plastični rezervoar, tako da su se pomjerile i odvojile od temelja kuće cijelom dužinom bočne strane od širine 2 prsta, gdje se nalaze vodovodne instalacije kojima prijeti ponovno pucanje. Vodovodne cijevi je sanirao "Vodovod" a kanalizacione majstor koga je nagažovao okrivljeni. Okrivljeni je tražio od njega kao komšije, usmeno, saglasnost koja mu je potrebna za izdavanje gradjevinske dozvole u novembru 2010 godine i tom prilikom mu je rekao da je već dobio saglasnost od Srdjana V, medjutim nije pristao da mu da saglasnost nakon čega je okrivljeni pokušao da kupi idealnu polovinu parcele od njegove sestre, jer je ona suvlasnik kat.parc. 830, kako bi na taj način kupio još 2 dužinska metra zemljišta, kako bi obezbjedio razmak izmedju objekta koji je namjeravao da gradi i medja ali nije pristao na cijenu koju mu je ponudila njegova sestra, a i pored toga otpočeo je sa gradnjom. Pošao je u Urbanizam u namjeri da interveniše, jer je okrivljenom izdata gradjevinska dozvola, iako nije obezbjedio dovoljnu udaljenost od granice njegove parcele, već je krenuo da izvodi radove na metar od njegove medje, i izjavio je žalbu protiv Rješenja kojim je okrivljenom odobreno gradjenje. U njegovom prisustvu urbanista M Ije pozvao okrivljenog da dodje u Sekretarijat i on je došao zajedno sa izvjesnom S koja mu je tada rekla "Š da li si kupio 2 dužna metra od M?" na šta je on odgovorio da je sa njima u pregovorima iako su pregovori bili okončani. Sledeći put kad je došao u urbanizam zatražio je od I da se ukine gradjevinska dozvola jer nijesu bili ispunjeni uslovi za izdavanje iste u odnosu na udaljenost od njegove parcele, a isti slučaj je bio i sa S V koji mu nije dao saglasnost. U prisustvu njegove supruge okrivljeni mu je prilikom izlaska iz Urbanizma rekao da ukoliko izgubi dozvolu neće izgraditi potporni zid. Za vrijeme turističke sezone i pored zabrane, zbog čega je platio dvije mandatne kazne, okrivljeni je izgradio podzidu u visini od 2 m koji nije dovoljan da mu obezbjedi kuću. Pored tog zida u toku sezone uradio je tromedju izmedju V, okrivljenog i njega i započeo izgradnju objekta poštujući udaljenost od medje od 1m. Naveo je da smatra da je i to mala udaljenost a što potvrdjuje i rješenje glavnog administratora od 21.07.2011 godine kojim je poništena gradjevinska dozvola i predmet vraćen na prvostepeni postupak, nakon čega je okrivljeni obustavio radove i takvo stanje je i danas. Prije podzide je napravio kompletan suteren. Obraćao se inspekcijama i to gradjevinskoj inspekciji 19.05.2011 godine, inspektor zaštite prostora je na lice mjesta izlazio 12.05.2011 godine na Srdjanov zahtjev, a od gradjevnskog inspektora je dobio odgovor 30.05.2011 godine. Objasnio je da nije bio prisutan kad se urušavala zemlja, da je 16 maja 2011 godine došao sa suprugom, da je zatekao pokidanu struju, vodovod i kanalizaciju te da je nakon 16 maja ponovo došlo do urušavanja.  Dalje je objasnio da je okrivljeni još krajem 2010 godine znao da se radi o klizištu  i da je duž medja postavljena vodovodna cijev i da ga to nije spriječilo da izvede radove, te da su cijevi postavljene od nadležnog preduzeća. Naveo je da mu okrivljeni nije nadoknadio štetu i nije vratio u prvobitno stanje, da je do gradjevinske dozvole okrivljeni došao na prevaran način jer je rekao da je u pregovorima sa njegovm sestrom oko kupovine njenog idealnog dijela, a da su ti pregovori propali u januaru 2011 godine. Objasnio je da je njegova sestra upoznata da je on u ovom postupku saslušan kao oštećeni i da zna da daje izjavu te da je i ona pretrpjela štetu na način što je fasada razbijena i okrivljeni je priključio svoj kabal na razvodni ormar ostavio na njihovoj zemlji neobezbjedjen. Pridružio se krivičnom gonjenju i postavio je imovinskopravni zahtjev.</span>
</p>
<p class="p6"></p>
<p class="p5">
<span>Svjedok-oštećena  M J   je izjavila da je suvlasnik na kat.parc. 830 i 831 KO B sa svojim bratom, da je kao suvlasnik oštećna kritične prilike te da se kao oštećena pridružuje krivičnom gonjenju i postavlja imvoinsko pravni zahtjev.</span>
</p>
<p class="p6"></p>
<p class="p5">
<span>Svjedok M V je izjavila da je dana 12.05.2011 godine po pozivu JP "V i K" B, kao komunalni inspektor u Opštini B, otišla na lice mjesta u naselju B radi kontole komunalnog objekta-oštećenja vodovodne cijevi. O izvršenom inspekcijskom pregledu sačinila je zapisnik, čiju kopiju je priložila. Prilikom kontrole utvrdila je da je prilikom iskopa zemljišta u dubini od 4 m, došlo do oštećenja vodovodne instalacije, prekidanjem dvije cijevi oznake 1 col i 6/4. Objasnila je da ne zna da li su se te dvije cijevi nalazile na placu okrivljenog ali da zna da je do oštećenja istih došlo prilikom iskopa zemljišta, da su cijevi bile sa istočne strane placa na kome je izvodjen iskop zemljišta, ali kako je to bilo gradilište, nijesu joj bile poznate granice sa susjednim parcelama, te je ostavila mogućnost da su prilikom oštećenja i pomjerene dvije cijevi tj. da nijesu zatečene u onoj trasi u kojoj su položene. Podnijela je prekršajnu prijavu protiv M zbog oštećenja komunlanog objekta. Stručna ekipa JP "VIK" izvršila je sanaciju te dvije cijevi, a tu ekipu je zatekla prilikom izlaska na lice mjesta kada je već započela sanaciju, a inače je uobičajeno da zovu Komunalnu policiju kada započnu sanaciju komunalnih objekata. Okrivljenom je tim zapisnikom naloženo da sanira nastalu štetu i sve dovede u prvobitno stanje. Sutrdan je po pismenoj inicijativi V S ponovo izašla na lice mjesta i tada izvršila kontrolu, o čemu je sačinila zapisnik, koji je priložila. Tom prilikom je utvrdila da okrivljeni posjeduje Rješenje o rušenju izdato od Sekretarijata za planiranje i uredjenje prostora Opštine B kao i elaborat o rušenju izdat od "A-I" DOO K. Okrivljeni je prilikom kontrole izjavio da su srušena tri objekta, da je nakon rušenja tih objekata pristupio radovima zemljanog iskopa usled kojih je došlo do obrušavanja dijelova potpornog zida sa sjeverne strane parcele i to na graničnoj liniji susjeda S V. Pošto se radilo o radovima zemljanog iskopa, za koje okrivljeni, nije posjedovao odobrenje, što je i konstatovala zapisnikom, a za koje je nadležna inspekcija prostora pri Ministarstvu održivog razvoja i turizma, toj inspekciji je istog dana proslijedila zapisnik i prijavu V na dalju nadležnost, o čemu je obavjestila podnosioca prijave. Objasnila je da je prilikom izlaska na lice mjesta fotografisala isto i da je prizor bio ružan jer je došlo do obrušavanja zemljišta i zatekla je veliku količinu zemlje, komada betonskih ploča, a pretpostavlja da je to betonska ploča koja se pri padu prepolovila i da je to bio potporni zid koji je dijelio parcelu okrivljenog sa susjednim parcelama. Poznato joj je da je njena koleginica J Š na lice mjesta izašla dana 06.06.2011 godine obzirom da je na predmetnoj lokaciji zabranjeno izvodjenje radova u toku tursitičke sezone, da je konstatovala da se izvode radovi protivno opštinskoj Odluci o komunalnom redu i izrečana je mandatna kazna u iznosu od 165,00 eura, te donijeto rješenje o zabrani izvodjenja radova 09.06.2011 godine, čije kopije je dostavila. Rješenje je donijeto jer je njena koleginica prilikom kontrole 08.06.2011 godine utvrdila da okrivljeni nije ispoštovao naloženo i nije obustavio radove. Nakon donošenja tog Rješenja o zabrani izvodjenja radova, vršila je kontrolu i nakon toga nije nastavljeno za izvodjenjem radova.</span>
</p>
<p class="p6"></p>
<p class="p5">
<span>Svjedok Š J je izjavila da je dana 06.06.2011 godine izašla na lice mjesta kao komunalni inspektor, da je tada stupila na snagu odluka Opštine B o zabrani izvodjenja gradjevinskih radova u toku trajanja ljetne sezone, da je na licu mjesta zatekla veliki iskop i nekoliko radnika kao i okrivljenog i tada ga je upoznala sa zabranom radova i naložila mu da u roku od 12 sati obustavi dalje izvodjenje radova obzirom da je optuženi izjavio da mora da završi neke radove radi sprječavanja urušavanja. Nakon toga je ponovo izašla na lice mjesta medjutim radovi su se i dalje izvodili zbog čega je donijeto rješenje o zabrani radova u vrijeme trajanja turističke sezone. Kao komunalni inspektor nije tražila gradjevinsku dozvolu niti je to u opisu njenog radnog mjesta već je kritične prilike kontrolisala poštovanje zabrane izvodjenja gradjevinskih radova u toku turističke sezone.</span>
</p>
<p class="p6"></p>
<p class="p5">
<span>Svjedok M N  je izjavila da je dana 26.05.2011 godine izašla na lice mjesta na parceli koja je vlasništvo okrivljenog po inicijativi M S, da na licu mjesta nije zatekla radnike, da je bio veliki iskop, a sve radove je konstatovala na zapisniku koji je te prilike sačinjen i sve je prikazano na fotografijama sačinjenim na licu mjesta. Kako nikoga nije zatekla na licu mjesta ostavila je poziv i obavještenje da se moraju obezbjediti okolni objekti. Objasnila je da je u inicijativi koju je podnio M navedeno da je došlo do rušenja parcele u dužini od 24 m, po visini 3 m i širini 2 m, da je pokidana kanalizaciona mreža, da je investitor posle rušenja medje dobio gradjevinsku dozvolu, te da su uništeni kanali za kišnicu. Nakon dostavljenog obavještenja okrivljeni se javio dana 30.05.2011 godine i tom prilikom je sačinjen zapisnik, a investitor je dostavio gradjevinsku dozvolu i ostalu dokumentaciju tako da što se tiče objekta izvedeni radovi koje je zatekla na terenu izvedeni su po gradjevinskoj dozvoli.</span>
</p>
<p class="p6"></p>
<p class="p5">
<span>Svjedok Stankov Slavica je izjavila da je dana 12.05.2011 godine izašla na lice mjesta po inicijativi V S, da na licu mejsta nije zatekla radnike niti su izvodjeni bilo kakvi radovi, da se na licu mjesta nalazio veliki iskop, da  se na jednom mjestu obrušio  potporni zid sa zemljom od susjedne parcele usled padavina, a što je sve konstatovano na zapisniku. Tom prilikom na licu mjesta je bio prisutan okrivljeni, njegov brat i V sa suprugom. Okrivljeni joj je na uvid dao odobrenje za rušenje a nakon uvida u isto utvrdila je da to odobrenje nije podrazumjevalo zemaljane radove odnosno kopanje istog, a okrivljeni u tom momentu nije imao gradjevinsku dozvolu i obavjestio je da je gradjevinska dozvola dobijena, ali da je urbanizam nije mogao odštampati jer su bili bez struje više od mjesec dana zbog neplaćenih računa, što je ona i provjerila kod urbanizma i oni su joj potvrdili da je tako i bilo. Navela je da je okrivljeni dobio dozvolu 13.05.2011 godine, da joj nije poznato kad je okrivljeni podnio zahtjev za dobijanje dozvole, da zna da je zakonski rok za dobijanje dozvole 45 dana od dana kada se kompletiraju sva potrebna dokumenta tj. da je nadležni orgna dužan u tom roku da izda gradjevinsku dozvolu, da se ne smiju prije dobijanja gradjevinske dozvole započinjati bilo kakvi radovi, da je čak zakonom propisano da 7 dana prije početka radova mora se obavijestiti gradjevinska inspekcija kao i urbanistička koja bi trebala provjeriti regulacione i nevicione linije odnosno da li je objekat postavljen kako treba,  a koji zahtjev okrivljeni nije podnio. Objasnila je da zatečeni radovi na terenu predstavljaju gradjevinske radove, da postoji i posebna dozvola za izvodjenje gradjevinskih radova, a tu dozvolu okrivljeni nije imao već je imao koliko se sjeća dozvolu za rušenje tri objekta. Dalje je objasnila da je podporni zid okrivljeni namjenski ostavio da ne bi došlo do narušavanja susjedne parcele, međutim usled padavina je došlo do urušavanja i postojala je opasnost za objekat, a da misli da je do obrušavanja došlo usled kiše jer je tako njen kolegao konstatovao na zapisniku i da misli da je tih dana padala velika kiša, da široki iskop koji je zatekla na licu mjesta predstavlja iskop za nove temelje imajući u vidu dubinu, a to je zaključila na osnovu svog dugogodišnjeg iskustva. Nije se mogla izjasniti da li navedeni radovi su u skladu sa gradjevinskom dozvolom jer njena nadležnost se završava kada se dobije gradjevinska dozvola.   </span>
</p>
<p class="p6"></p>
<p class="p5">
<span>Iz LN br. 351 KO B je utvrdjeno da su M S i M Jupisani kao sukorisnici kat.parc. 830 i 831.</span>
</p>
<p class="p6">
<span> </span>
</p>
<p class="p5">
<span>Iz Rješenja Opštine B, Sekretarijata za planiranje i uredjenje prostora broj 06-U-87/25 od 09.03.2011 godine proizilazi da je M Šu odobreno rušenje tri postojeća objekta, koji se nalaze na urbanističkoj parceli br. 38.3 u okviru bloka br. 38, koju čini katastarska parcela 824 KO B, a u skladu sa Elaboratom za rušenje objekta br. 58 od 30.12.2010 godine koji je izradio „A-I“ doo iz K. </span>
</p>
<p class="p6"></p>
<p class="p5">
<span>Iz dopisa E C G AD N E N od 23.10.2012 godine proizilazi da je okrivljeni u evidenciji potrošača vodio na 4 mjerna mjesta i bio priključen sa KPO-a susjednog objekta vlasništvo M S., da su tri brojila na zahtjev potrošača odjavljena iz evidencije 30.11.2011 gdine jer je prethodno srušen postojeći stambeni objekat, da je jedno brojilo nastavilo da se koristi za potrebe gradilišta novog objekta te da je za novi objekat izdata elektroenergetska saglasnost br. 1011 od 09.03.2011 godine. Iz dopisa dalje proizilazi da se za gradnju objekta koristi priključak sa novog razvodnog ormara koji je ugradjen po saglasnosti za potrebe novog objekta, da se nakon rušenja starog objekta telefonom njihovom tehničkom direktoru 13.06.2011 godine obratio komšija M S da sa KPO-a na njegovom stambenom objektu polazi nepropisan kabal po pvoršini njegovog dvorišta nakon čega je izašla ekipa na teren i poslovodja V je isključio nepropisno položeni kabl. U dopisu je navedeno da nije poznato ko je izvršio priključenje nepropisno položenog kabla.</span>
</p>
<p class="p6"></p>
<p class="p5">
<span>Iz dopisa Uprave za insekcijske poslove od 19.10.2012 godine je utvrdjeno da je okrivljeni kao investitor stambenog objekta na urbanističkoj parceli 38.3, u okviru bloka br. 36, koju čini kat.parc. 824 KO B, na čije ime je izdata gradjevinska dozvola  13.05.2011 godine od strane Sekretarijata za planiranje i uredjenje prostora Opštine B, Ministarstvu održivog razvoja i turizna, Službi gradjevinske inspekcije prijavio gradjevinske radove dana 18.05.2011 godine.</span>
</p>
<p class="p6"></p>
<p class="p5">
<span>Iz dopisa od 09.05.2011 godine proizilazi da se V S obratio sa zahtjevom načelniku komunalne policije Opštine B u kojem je navedeno da u njegovom neposrednom susjedstvu na kat.parc. 824 KO B investitor M Š izvodi radove iskopa zemlje prilikom kojih radova je došlo do rušenja njegovog placa u dužini od 13 m, dubini od 2,05 m, da mu je uništeno dvorište sa stazama, rasvjetom i više voćaka. Zbog navedenog molio je da u skladu sa zakonskim ovlašćenjima izađu na teren i izvrše uvid u trenutno stanje.</span>
</p>
<p class="p6"></p>
<p class="p5">
<span>Iz obavještenja Ministarstva održivog razvoja i turizma od 16.05.2011 godine koji je poslat  S V proizilazi da je povodom inicijative imenovanog od 09.05.2011 godine pokrenut inspekcijski postupak protiv investitora M Š dana 12.05.2011 godine u vezi izvodjenja radova na katastarskoj parceli 824 KO B i da je isti u toku. </span>
</p>
<p class="p6"></p>
<p class="p5">
<span>Iz nalaza i mišljenja vještaka gradjevinske struke B M od 27.12.2011 godine proizilazi da je nalaz dat nakon što je vještak izvršio uvid u dokumentaciju u spisima predmeta i nakon obilaska gradilišta investitora M Š Vještak je u svom nalazu naveo da se radovi na gradilištu ne izvode, da su izvedeni grubi gradjevinski radovi u nivou suterena-garaže, da je završeno betoniranje vanjskog stepeništa za izlaz na prizemlje i izbetonirana je betonska ploča iznad garaža, izbetonirani su betonski zidovi sa zadnje i bočne strane prema susjedima V i M, i to prema V cca 2,0 m iznad ploče garaže a prema M cca 1,20 do 2,00 m, da je djelimično izvršeno nabacivanje odronjene zemlje iza zida sa zadnje i bočne strane objekta, da je u dvorištu V još vidjivo slijeganje terena od ruba parcele prema kući u širini cca 3,5 m i dubini od cca 30 cm, te da na dan uvidjaja ni jednom ugroženom nije dovedeno zemljište u prvobitno stanje. Vještak je u konačnom naveo da radovi na iskopu zemljišta koje je izveo okrivljeni predstavljaju radove za koje je neophodno obezbjediti Gradjevinsku dozvolu prije započinjenja radova, da je zemljane i ostale radove na rušenju nije izveo u skladu sa propisima i priznatim tehničkim pravilima, da su radovi izvodjeni po propisima i tehničkim pravilima ne bi došlo do obrušavanja potpornih zidova susjednih parcela i nanošenja štete na zemljištu sudsjednih parcela. Vještak je dalje naveo da je prilikom izvodjenja tih radova izazvana opasnost po zemljište susjednih parcela, koja opasnost se odnosi na obrušavanje zemljišta, uništavanje nasada na zemljištu, uništavanje vodovodnih i kanalizacionh instalacija koje prolaze uz zidove parcela. Vještak je naveo da je procjenjena vrijednost porodične stambene zgrade M S 240.000,00 eura, da se ugroženost objekta procjenjuje na cca 15%, što iznosi 36.000,00 eura, da je procjenjena vrijednost dvorišta V 250 eur/m2, a kako je uništen pojas dvorišta od 3,50 m dužine 15,00 m, što iznosi 52,50 m2 to je 13.125,00 eura.  Vještak je dalje objasnio da su radovi koji su izvedeni radi otklanjanja opasnosti na susjednim parcelama djelimično izvedeni, da je otklonjena opasnost daljnih odronjavanja, a da bi se otklonili svi rizici da je potrebno potporni zid sa zadnje strane izvesti do visine kote parcele i izvršiti popunjavanje zemljom djelova koji su se slegli sa zasadjivanjem uništenih voćaka, te da je sa bočne strane potrebno izvršiti popravku trotoara i šahtova čije su poklopne ploče ispucale.</span>
</p>
<p class="p6"></p>
<p class="p5">
<span>Iz rješenja Opštine B, Sekretarijata za planiranje i uredjenje prostora br. 06-U-354/47 od 13.05.2011 godine proizilazi da je M Š odobrena izgradnja stambenog objekta, na urbanističkoj parceli br. 38.3, u okviru bloka br. 38, koju čini kat.parc, 824 KO B, a u svemu prema glavnom projektu broj 19/2011, koji je izradio „A G“ doo iz B i Izvještaja o reviziji glavnog projekta, broj 811, koji je izradio „A-I“ doo iz K, bruto razvijene gradjevinske površine objekta 1.115 m2, spratnost objekta je S+P+4. U rješenju je navedeno da je investitor dužan da gradjenje objekta započne u roku od dvije godine od dana izdavanja gradjevinske dozvole, a radove na objektu mora završiti u roku od tri godine od dana pravosnažnosti iste te da je investitor dužan da sedam dana prije početka gradjenja objekta prijavi radove nadležnom inpekcijskom organu.</span>
</p>
<p class="p6"></p>
<p class="p5">
<span>Iz rješenja Glavnog administratora Opštine B, br. 012-01-u-49/11 od 21.07.2011 godine je utvrdjeno da je istim poništeno rješenje Sekretarijata za planiranje i uredjenje prostora br. 06-u-354/47 od 13.05.2011 godine i da se predmet vraća prvostepenom sudu na ponovni postupak, a po žalbi zainteresovanog lica M S koji je podnio žalbu preko svog punomoćnika dv. D H. </span>
</p>
<p class="p6"></p>
<p class="p5">
<span>Iz rješenja Upravnog suda Crne Gore U br. 2614/11 od 02.12.2011 godine proizilazi da je tužilac-M Š pokrenuo upravni spor radi poništaja protiv tuženog Glavnog administratora Opštine B, broj 012-01-u-49/11 od 21.07.2011 godine, te da je  obustavljen postupak jer je tužilac obavjestio Sud da povlači tužbu u toj pravnoj stvari.</span>
</p>
<p class="p6"></p>
<p class="p5">
<span>Iz zapisnika o izvršenom inspekcijskom pregledu Opštine B, Komunalne policije od 11.05.2011 godine sud je utvrdio da su inspektori tog organa dana 11.05.2011 godine vršili pregled u naselju B u B, kod M Š, po pismenoj inicijativi od 09.05.2011 godine podnosioca V S kojom prilikom su utvrdili da je vlasnik kat.parc. 824 KO B izvršio radove zemljanog iskopa za izgradnju gradjevinskog objekta, po izjavi samog investitora, da je izvršeno rušenje postojeća tri objekta, a po rješenju br. 06-U-87/25 od 09.03.2011 godine izdatom od Sekretarijata za planiranje i uredjenje prostora B i elaboratu o rušenju br. 58 od 30.12.2010 godine. U zapisniku je dalje navedeno da je investitor M pristupio radovima zemljanog iskopa prilikom kojih dolazi do obrušavanja djelova potpornog zida sa sjeverne strane parcele-granične linije susjeda S V, da se navedeni radovi iskopa vrše bez odobrenja nadležnog organa o čemu će obavjestiti nadležni organ-inspekciju zaštite prostora. Zapisnik je potpisan od strane stranke i službenih lica.</span>
</p>
<p class="p6"></p>
<p class="p5">
<span>Iz dopisa Komunalne policije od 11.05.2011 godine proizilazi da je komunalni inspektor M V nadležnom  Ministarstvu održivog razvoja i turizma, Odsjeku inspekcije zaštite prostora proslijedila prijavu od 09.05.2011 godine koju je podnio S V na dalju nadležnost kao i zapisnik o inspekcijskom pregledu od 11.05.2011 godine kada je konstatovano da su započeti radovi na izgradnji objekta bez gradjevinske dozvole.</span>
</p>
<p class="p6"></p>
<p class="p5">
<span>Iz zapisnika o izvršenom inspekcijskom pregledu Komunalne policije Opštine B od 06.06.2011 godine proizilazi da su službena lica Š J i T V vršila pregled u naselju B u B, kod odgovornog lica M Š, investitora, te da su tom prilikom utvrdili da se u vrijeme inspekcijskog pregleda na objektu investitora M Š izvode gradjevinski radovi, da su zatečeni radnici koji vrše radove skidanja oplate, te da se ti radovi obavljaju u vrijeme trajanja zabrane izvodjenja istih zbog trajanja turističke sezone suprotno čl. 8 Odluke o komunalnom redu Opštine B kojom se propisuje zabrana svakog otpočinjanja i izvodjenja radova, koja važi za II zonu od 01.06 doo 15.09. Investitoru je izrečena mandatna kazna u iznosu od 165,00 eura i naloženo mu je da u roku od 12 sati završi radove na izgradnji desnog AB zida jer je izgradnja istog po zapisniku Republičke inspekcije za zaštitu prostora, neophodna radi zaštite lica i objekata u neposrednoj blizini. Zapisnik je potpisan od strane stranke i službenih lica.</span>
</p>
<p class="p6"></p>
<p class="p5">
<span>Iz zapisnika o izvršenom insepekcijskom pregledu Komunalne policije Opštine B od 08.06.2011 godine proizilazi da su službena lica Š J  i T V vršila pregled u naselju B u B, kod odgovornog lica M Š, investitora, te da su tom prilikom utvrdili da investitor M Š i dalje izvodi gradjevinske radove na svom objektu odnosno na izgadnji potpornog zida sa desne strane što znači da nije postupio po zapisniku od 06.06.2011 godine kojim mu je dat rok od 12 sati da prekine sa svim daljim izvodjenjem radova, jer je u toku zabrana izvodjenja radova zbog turističke sezone, te da se nalaže investitoru da u roku odmah prekine svako dalje izvodjenje radova. Zapisnik je potpisan od strane stranke i službenih lica.</span>
</p>
<p class="p6"></p>
<p class="p5">
<span>Iz rješenja Opštine B, Komunalne poliicje broj 08-u-606/3 od 09.06.2011 godine je utvrdjeno da je istim naredjeno investitoru M Š da obustavi izvođenje svih građevinskih radova na objektu u naselju B, B do 15.09.2011 godine. U rješenju je navedeno da je u postupku kontrole poštovanja Odluke o zabrani otpočinjanja i izvodjenja gradjevinskih radova za vrijeme trajanja turističke sezone, Komunalni inspektor izvršio inspekcijski pregled kod investitora M Š i zapisnikom broj 08-u-606/1 od 06.06.2011 godine konstatovao da isti izvodi gradjevinske radove na objektu u vrijeme kada je izvodjenje takvih radova zabranjeno zbog trajanja ljetne sezone.</span>
</p>
<p class="p6"></p>
<p class="p5">
<span>Iz zapisnika o inspekcijskoj kontroli Ministarstva održivog razvoja i turizma od 08.07.2011 godine proizilazi da je služnbeno lice tog ministarstva M S, u postupku inspekcijskog nadzora izvršila vanrednu kontrolu po službenoj dužnosti a povodom inicijative podnesene od strane M S, a kojom inicijativom M S postavlja pitanje „da li je moguće izdati gradjevinsku dozvolu za izgradnju objekta na kat.parc. 824 . Nakon izvršenog uvida u dokumentaciju, pobrojanu u zapsiniku,  konstatovano je da Glavni projekat koji je izgradio doo A G“ iz B, na ime M Š,  nije uredjen u skaladu sa smjernicama DUP-a“B“ Sl.lict.CG 01/09, je rje objekat od bočne granice udaljen 1,00 m a na fasadi su ostavljeni otvori normalnih dimenzija i terase. </span>
</p>
<p class="p6"></p>
<p class="p5">
<span>Iz obrasca za prijem telefonskih prijava bespravne gradnje od 09.05.2011 godine je utvrdjeno da je S V telefonskim putem nadležnom Ministarstvu održivog razvoja i turizma, Inspekciji, prijavio bespravnu gradnju, a protiv investitora M Š te da je tom prilikom podnosilac prijave izjavio da je investitor započeo iskope temelja za objekat bez gradjevinske dozvole čime je izazvao klizište zemljišta sa njegove parcele kao i ogradnog zida parcele.</span>
</p>
<p class="p6"></p>
<p class="p5">
<span>Iz zapisnika o inspekcijskom pregledu Inspekcije zaštitie prostora od 12.05.2011 godine je utvrđeno da je inspektor zaštite prostora A Š izvršio inspekcijski pregled objekta investitora M Š, u prisustvu inspektora za zaštitu prostora P V i S S, te da je tom prilikom utvrio da je investitor izvršio rušenje postojećih objekata, da je šut od istih odvezen na deponijiu, da je sjeverni potporni zid koji je ostao na parceli usled padavina skliznuo pa je sa sobom povukao dio zemljišta susjedne parcele. U zapisniku je konstatovano da je investitor bio prisutan na licu mjesta i da je izjavio da radove na izgradnji objekta a samim tim i spornog potpornog zida nije započeo iz razloga što od Sekretarijata za urbanizam još uvijek nije dobio dozvolu, jer je u nadležnom sekretarijatu isključena električna energija pa ne postoje tehnički uslovi da se dozvola otkuca a za izdavanje postoje svi uslovi, a da će sa radovima na  sanaciji pokrenutog klizišta i obezbjeđenja od daljeg klizanja započeti  po preuzimanju dozvole poštujući zakonsku proceduru o prijavi radova. U zapisniku je dalje navedeno da su provjerom u Sekretarijatu za urbanizam utvrdili da su navodi investitora tačni, te da će gradjevinsku dozvolu za objekat preuzeti u toku sutrašnjeg dana. Navedeno je da investitor na osnovu izdate dozvole može započeti izvodjenje radova na sanaciji pokrenutog klizišta i izgradnji objekta.</span>
</p>
<p class="p6"></p>
<p class="p5">
<span>Iz zahtjeva za pokretanje prekršajnog postupka proizilazi da je inspektor za gradjevinarstvo N M dana 02.06.2011 godine podnijela Ovlašćenom službeniku za vodjenje prekršajnog postupka, Ministarstvo održivog razvoja i turizma zahtjev za pokretanje prekršajnog postupka protiv „I KS“ DOOO S, pravnog lica kao izvodjača radova i P S, direktora kao odgovornog lica u pravnom licu zato što nijesu obezbjedili sigurnost objekta, lica koja se nalaze na gradilištu i okoline (susjednih objekata i saobraćajnica) tokom izvodjenja radova na izgradnji stambenog objekta na urb.parceli br. 38.3 u okviru bloka br. 38, koji čini kat.parc. 824 KO B , investitora M Š usled kojih je došlo do odronjavanja veće količine zemljišta sa susjedne parcele sa gornje strane objekta kao i ispod stepeništa i trotoara objekta sa lijeve strane, što je konstatovano zapisnikom od 26.05.2011 godine, čime su počinili prekršaj kažnjiv po čl. 158 st.1.tač.4 i st.2 a u vezo sa čl. 110 st.1.tač.7 Zakona o uredjenju prostora i izgradnji objekata.   </span>
</p>
<p class="p6"></p>
<p class="p5">
<span>Iz zahtjeva za pokretanje prekršajnog postupka od 10.06.2011 godine proizilazi da je komunalni inspektor i M V Opštinskom organu za prekršaje-B podnijela zahtjev za porketanje prekršajnog postupka protiv M Š zato što je dana 10.05.2011 godine vršeći inspekcijski pregled po službenoj dužnosti kao i po prijavi JP ViK konstatovala nepravilnost-oštećenje komunalnog objekta, koju je pričinio investitor M Š u naselju B u B, na način što je izvršio radove zemljanog iskopa upotrebom bagera i  kojom prilikom je nastupilo obrušavanje betonskih ploča, djelova postojećeg potpornog zida, koje su padom oštetile vodovodnu instalaciju i prekinute su dvije vodovodne cijevi, oznake Fi 1 i 6/4.</span>
</p>
<p class="p6"></p>
<p class="p5">
<span>Iz rješenja Opštine B, Sekretarijata za prostorno planiranje i održivi razvoj od 15.08.2012 godine je utvrdjeno da je M Š iz B, izgradnja stambenog objekta, na urbanističkoj parceli br. 38.3 u okviru bloka br. 38, koju čini kat.parc. 824 KO B, u zahvatu DUP-a B, a u svemu prema glavnom projektu broj 103/2012 od 09.08.2012 godine, koji je izradio  „A G“ doo iz B i i Izvještaja o reviziji glavnog projekta, broj 811/1 od 08.08.2012 godine, koji je izradio „A-I“ doo iz K, bruto razvijene gradjeivnske površine objekta 1.115 m2, spratnosti S+P+4. U rješenju je navedeno da je investitor obavezan da prije početka gradjenja objekta, susjedne kat.parc. 830 i 825 KO B dovede u prvobitno stanje.</span>
</p>
<p class="p6"></p>
<p class="p5">
<span>Uvidom u fotografije koje se nalaze u spisima predmeta sud je utvrdio izgled lica mjesta.</span>
</p>
<p class="p5"></p>
<p class="p5">
<span>Iz elaborata o geomehaničkim odlilkama terena lokacije stambenog objekta u naselju B, blok br. 38-B , kat.parc. 824 KO B  od decembra 2010 godine proizilazi da je isti uradjen od strane Društva za projektovanje, inžinjering, promet i usluge, P,  „G“ na zahtjev investitora M Š iz B, za potrebe projektovanja odnosno definisanja uslova fundiranja stambenog objekta, spratnosti P+4, na kat.parc. 824 KO B (urbanistička parcela 38.3) u naselju B-B.</span>
</p>
<p class="p5"></p>
<p class="p5">
<span>Iz elaborata o rušenju broj 58 od 30.12.2010 godine proizilazi da se isti odnosi na tehnologiju i plan rušenja objekta na kat.parc. 824 KO B, investitora M Š.</span>
</p>
<p class="p5"></p>
<p class="p5">
<span>Iz elaborata o zaštiti na radu za rušenje objekta od marta 2011 godine proizilazi da je isti uradjen od strane Biroa za inžinjering i projektovanje zaštite od požara, zaštite na radu i zaštite životne sredine „L F“ doo iz P, na zahtjev M Š iz B, te da se odnosi na rušenje dva stambena objekta i nezavisne garaže na kat.parc. 824 KO B, blok br. 38, uranistička parcela br. 38.3 u B. </span>
</p>
<p class="p6"></p>
<p class="p5">
<span>Iz idejnog rješenja od decembra 2010 godine proizilazi da se isti odnosi na objekat G+P+4 na kat.parc. 824 KO B, B, investitora M Š.</span>
</p>
<p class="p6"></p>
<p class="p5">
<span>Iz glavnog projekta broj 8/1 od 31.01.2011 godine proizilazi da je isti uradjen od strane Društva za izradu planske dokumentacije, projektovanje, inžinjering i usluge d.. „Arhis gropup“ za stambeni objekat G+P+4, investitora M Š. </span>
</p>
<p class="p6"></p>
<p class="p5">
<span>Iz revizije glavnog projekta stambenog objekta spratnosti G+P+4, br. 8/1 od 31.01.2011 godine proizilazi da je isti na zahtjev investitora Š M uradjen od strane „A-I“ doo Kotor za objekat spratnosti G+P+4, na kat.parc. 824 KO B u B.</span>
</p>
<p class="p6">
<span> </span>
</p>
<p class="p5">
<span>Iz izvoda iz kaznene evidencije UP Cetinje je utvrdjeno da okrivljeni ranije nije osudjivan. </span>
</p>
<p class="p5"></p>
<p class="p5">
<span>Cijeneći sve provedene dokaze pojedinačno i u uzajamnoj povezanosti shodno članu 370. stav 3. Zakonika o krivičnom postupku, a u odnosu na odbranu okrivljenog, sud je utvrdio činjenično stanje bliže navedeno u izreci presude. Krivično pravno ocjenjujući ovako utvrdjeno činjenično stanje sud je našao da je okrivljeni M Š učinio krivično djelo građenje objekta bez građevinske dozvole iz člana 326a Krivičnog zakonika u sticaju sa krivičnim djelom nepropisno i nepravilno izvodjenje gradjevinskih radova iz čl. 330 st.2. u vezi st.1. Krivičnog zakonika i krivičnim djelom uništenje i oštećenje javnih uredjaja iz čl.328 st.3. u vezi st.1 Krivičnog zakonika</span>
</p>
<p class="p5"></p>
<p class="p5">
<span>Ovo zbog toga što je za krivično djjelo gradjenje objekta bez gradjevinske dozvole potrebno da neko protivno propisima o izgradnji objekta, planiranju i uredjenju prostora započne gradjenje objekta bez prethodno pribavljene gradjevinske dozvole, pa kako je utvrdjeno da je okrivljeni dana 11.05.2011 godine u B kao investitor gradjeivnskih radova na kat.parc. 824 O B, protivno čl. 69 Zakona o uredjenju prostora i izgradnji objekta, započeo radove na izgradnji stambenog objekta, bez izdate dozvole na način što je izvodio radove na širokom iskopu zemljišta, čime su se u njegovim radnjama stekli bitni elemnti bića navedenog krivičnog djela.</span>
</p>
<p class="p5"></p>
<p class="p5">
<span>Naime, iz zapisnika o izvršenom inspekcijskom pregledu Opštine B od 11.05.2012 godine, Komunalne policije proizilazi da su inspektori vršili pregled u naselju B, investitora M Š, po prijavi V S, te da su tom prilikom utvrdili da su na kat.parc. 824 KO B, vlasništvo investitora-ovdje okrivljenog, izvršeni radovi zemljanog iskopa za izgradnju gradjevinskog objekta a što proizilazi i iz izjave svjedoka M V, koja je kao komunalni inspektor bila na licu mjesta kritične prilike i vršila pregled. Iz nalaza i mišljenja vještaka gradjeivnske struke B M od 27.12.2011 godine, a koji nalaz je sud prihvatio kao jasan, stručan i dat po pravilima nauke i struke, na osnovu dokumentacije u spisima i neposrednim uvidom na licu mjesta, proizilazi da radovi koje je izveo okrivljeni kritične prilike predstavljaju radove za koje je neophodno obezbjediti gadjevinsku dozvolu. Kako iz same gradjevinske dozvole, a koja je kasnije poništena, proizilazi da je ista izdata dana 13.05.2011 godine nesumnjivo je da okrivljeni u vrijeme izvodjenja radova nije imao gradjevinsku dozvolu, a koja mu je bila potrebna za izvodjenje istih.  U samoj dozvoli je navedeno da je investitor, ovdje okrivljeni, dužan da sedam dana prije početka gradjenja objekta prijavi radove nadležnom inspekcijskom organu, a okrivljeni je kao investitor Službi gradjevinske inspekcije prijavio gradjevinske radove na kat.parc. 824 KO B dana 18.05.2011 godine. Iz Rješenja Glavnog administratora Opštine B od 21.07.2011 godine je utvrdjeno da je poništeno rješenje Sekretarijata za planiranje i uređenje prostora Opštine B od 13.05.2011 godine kojim je izdata gradjevinska dozvola okrivljenom.</span>
</p>
<p class="p7">
<span> </span>
</p>
<p class="p5">
<span>Okrivljeni je u svojoj odbrani naveo da je radove na iskopu zemljišta u cilju izgradnje objekta i saniranja potpornih zidova započeo 13.05.2011godine kada je dobio gradjevinsku dozvolu, da je dana 12.05.2011 godine vršena kontrola od strane Gradjevinske republičke inspekcije, te da su tada inspektori konstatovali da ne izvodi radove, a da im je on rekao da je od nadležne institucije obavješten da ne može dobiti dozvolu jer nemaju struje. Iz zapisnika od 12.05.2011 godine Inspekcije zaštite prostora proizilazi da je okrivljeni prilikom kontrole rekao da nije dobio dozvolu jer je u nadležnom sekretarijatu isključena električna energija te da je inspektor provjerio te navode i da je od strane nadležnog Sekretarijata obavješten da su navodi tačni i da će okrivljeni dozvolu dobiti u toku sutrašnjeg dana tj. 13.05.2011 godine.</span>
</p>
<p class="p7"></p>
<p class="p5">
<span>Odbranu orkivljenog da je radove na iskopu zemljišta u cilju izrgadnje objekta i saniranja poptornih zidova započeo 13.05.2011 godine sud nije mogao prihvatiti,  jer je ista u suprotnosti sa izjavom M V i zapisniku od 11.05.2011 godine iz kojih proizilazi da je su ti radovi izvedeni u vrijeme kontrole znači, 11.05.2011 godine, prije nego što je izdata gradjevinska dozvola, a za te radove je shodno nalazu i mišljenju vještaka gradjevinske struke ista bila potrebna. Razlog zbog čega ranije nije izdata dozvola okrivljenom i činjenica da nadležni Sekretarijat nije imao struje su bez uticaja na krivicu okrivljenog, jer je započeo sa izvođenjem radove prije dobijanja dozvole.</span>
</p>
<p class="p5">
<span>Imajući u vidu navedeno sud je našao da su se u radnjama okrivljenog, bliže opisanim u izreci odluke, ostvarili svi bitni elementi bića krivičnog djela građenje objekta bez građevinske dozvole iz člana 326a Krivičnog Zakonika, obzirom da je bio svjestan da postupa suprotno propisima o izgradnji objekta i to suprotno članu 69. Zakona o uređenju prostora i izgradnji objekta, koja svijest je obuhvatala saznanje da je bez prethodno pribavljene građevinske dozvole kao investitor započeo sa izvođenjem građevinskih radova za koje je potrebna gradjevinska dozvola, kao i da je </span>
</p>
<p class="p5">
<span>prema zapisniku o izvršenom inspekcijskom pregledu Komunalne policije Opštine B od 06.06.2011 godine (i izjave svjedoka Š J koji iskaz je sud u potpunosti prihvatio) je utvrdjeno da je okrivljeni izvodio radove na izgradnji potpornog zida iako je u tom periodu bila na snazi Odluka o komunalnom redu Opštine B, kojom je čl.8 propisana zabrana svakog otpočinjanja i izvodjenja radova od 01.06. do 15.09, za zonu u kojoj se nalazi objekat okrivljenog, zbog turističke sezone, zbog čega je okrivljenom naloženo da plati mandatnu kaznu u iznosu od 165 eura i ostavljen mu rok od 12 časova da završi radove na izgradnji desnog AB zida jer je izgradnja istog neopohodna radi zaštite lica i objekata u neposrednoj blizini, a iz zapisnika od 08.06.2011 godine i rješenja od 09.06.2011 godine proizilazi da okrivljeni nije postupio po tom nalogu i obustavio radove već je nastavio sa izvodjenjem istih zbog čega je donijeto navedeno rješenje kojim je naložena obustava izvodjenja svih gradjevinskih radova, a to je i htio.</span>
</p>
<p class="p5"></p>
<p class="p5">
<span>Iz Rješenja Sekretarijata za prostorno planiranje i održivi razvoj od 15.08.2012 godine proizilazi da je okrivljenom odobrena izgradnja stambenog objekta, na urbanističkoj parceli br. 38.3, u okviru bloka br. 38, koju čini kat.parc. 824 KO B, spratnosti S+P+4, bruto razvijene gradjevinske površine objekta 1.115 m2. Činjenica da je okrivljeni u medjuvremenu dobio gradjevinsku dozvolu je bez uticaja na njegovu krivicu a istu je sud cijenio kao olakšavajuću okolnosti na strani okrivljenog u pogledu navedenog djela prilikom odluke o krivičnoj sankciji. </span>
</p>
<p class="p7"></p>
<p class="p5">
<span>Za krivično djelo nepropisno i nepravilno izvodjenje gradjevinskih radova iz čl. 330 st.2 u vezi st.1. KZ-a, potrebno je da neko kao odogvorno lice za izvodjenje gradjevinskih radova, pri izvodjenju tih radova ne postupi po propisima ili opšte priznatim tehničkim pravilima time izazove opasnost za imovinu čija vrijednost prelazi iznos od 20.000,00 eura.</span>
</p>
<p class="p7"></p>
<p class="p5">
<span>Iz izjave svjedoka-oštećenih M Si V S proizilazi da je prilikom izvdjenja radova na širokom iskopu zemljišta od strane investitora, ovdje okrivljenog, došlo do obrušavanja potpornih zidova njihovih parcela i obrušavanja zemljišta, te da im je nanesena šteta. Sud je izjave oštećenih prihvatio jer su iste u saglasnosti sa izjavom svjedoka M V-komunalnog inspektora koja je navela da je prilikom kontrole 11.05.2011 godine na licu mjesta utvrdila da je usled radova zemljanog iskopa došlo do obrušavanja djelova potpornog zida i obrušavanja zemlje, te sa izjavom svjedoka Stankov Slavice, inspektora zaštite prostora, koja je navela da prilikom kontrole 12.05.2011 godine na licu mjesta nije zatekla radnike, da se na licu mjesta nalazio veliki iskop, da se na jednom mjestu obrušio potporni zid sa zemljom susjednih parcela, a koje izjave su u saglasnosti sa zapisnicima od 11.05.2011 godine odnosno od 12.05.2011 godine. </span>
</p>
<p class="p7"></p>
<p class="p5">
<span>Okrivljeni je u svojoj odbrani naveo da je do odrona zemljišta došlo prilikom rušenja objekata, ali da kuće V i M nije time ugrožena  i da istoj nije pričinjena šteta. Odbranu okrivljenog u djelu da tim radovima tj. obrušavanjem zemlje nijesu ugroženi njegovi susjedi sud nije prihvatio jer je ista u suprotnosti, prije svega sa nalazom i mišljenjem vještaka gradjevinske struke iz kojeg proizilazi da je izvodjenjem radova na iskopu zemljišta izazvana opasnost po zemljište susjednih parcela, koja opasnost se odnosi na obrušavanje zemljišta, uništavanje nasada na zemljištu, uništavanje vodovodnih i kanalizacionih instalacija, a koje prolaze uz zidove parcela, da  vrijednost ugroženosti objekta M S iznosi  15% vrijednosti porodične stambene zgrade, što iznosi 36.000 eura, a vrijednost dvorišta V, a imajući u vidu uništen pojas zemljišta, 13.125,00 eura. Vještak je dalje naveo da ne bi došlo do obrušavanja potpornih zidova susjednih parcela i nanošenja štete na zemljištu susjednih parcela da su radovi izvedeni u skladu sa propisima i tehničkim pravilima. </span>
</p>
<p class="p5"></p>
<p class="p5">
<span>Naime, u konkretnom slučaju okrivljeni je, a kako to proizilazi iz nalaza vještaka izvodio radove suprotno čl.22 Pravilnika o zaštiti na radu u gradjevinarstvu u kojem je propisano da ako se iskop zemlje za nov objekat vrši do dubine veće od dubine temelja neposredno postojećeg objekta, takav rad mora se vršiti po posebnom projektu, uz obezbjedjenje mjera zaštite na radu i mjera obezbjedjenja susjednih parcela, bez posebnog projekta i obezbjedjenih mjera zaštite na radu i mjera za obezbjednje susjednih objekata što je za posledicu imalo obrušavanje potpornih zidova susjednih parcela vlasništvo oštećenih i time je izazvao opasnost za njihovu imovinu, čija je vrijednost prelazi iznos od 20.000,00 eura, tako da su se u njegovim radnjama ostvarili bitni elementi bića krivičnog djela stavljenog mu na teret. Okrivljeni je kritične prilike postupao nehatno jer je bio svjestan da svojim radnjama, nepostupanjem po odredbama Pravilnika o zaštiti na radu u gradjevinarstvu može učiniti djelo ali je olako držao da do toga neće doći ili da će to moći spriječiti. Okrivljeni je znao da se radi o kliznom području što proizilazi i iz njegove odbrane u kojoj je naveo da je znao da se radi o kliznom zemljištu pa je zbog toga čekao 4 godine da se stabilizuje teren izgradnjom puta kroz B, kao i  iz izjave oštećenog M S u kojoj je naveo da su okrivljenog još u novembru 2010 godine upozorili da se radi o zemljištu podložnom klizanju.</span>
</p>
<p class="p7"></p>
<p class="p5">
<span>Da je prilikom izvodjenja radova došlo do obrušavanja zemljišta i izazaivanja opasnosti za imovinu oštećenih proizilzi i iz rješenja od 15.08.2012 godine kojim je izdata gradjevinska dozvola okrivljenom za izgradnju objekta u kojoj je navedeno da je investitor dužan da prije početka gradjenja objekta susjedne katastarske parcele 830 i 825 KO B dovede u prvobitno stanje. Činjenicu da je okrivljeni, a kako to proizilazi iz nalaza i mišljenje vještaka garadjevinske struke i izjave oštećenih,  djelimično izveo radove na otklanjanju opasnosti na susjednim parcelama sud je cijenio kao olakšavajuću okolnosti na strani orkviljenog prilikom odmjeravanja kazne za napred navedeno krivično djelo.</span>
</p>
<p class="p7"></p>
<p class="p5">
<span>Prilikom izvođenja radova na širokom iskopu zemljišta, suprotno navedenoj odredbi, a kako je to već napred navedeno, okrivljeni je oštetio i javni uredjaj za vodu, tako što je prekinuo dvije vodovodne cijevi Fi 1 i 6/4, a što proizilazi iz izjave oštećenih V S, M S, svjedoka-komunalnog inspektora M V kao i iz zahtjeva za porketanje prekršajnog postupka protiv okrivljenog koji je podnijela komunalni inspektor M V, a što okrivljeni u svojoj odbrani nije sporio. Okrivljeni je naveo da je tačno da je prilikom obrušavanja zemljišta došlo do pucanja vodovodnih cijevi, da su iste bile stare te da je postupio po nalozima komunalnog inspektora i sve doveo u prvobitno stanje.</span>
</p>
<p class="p7"></p>
<p class="p5">
<span>Iz napred navedenog proizilazi da su se u kritične prilike u radnjama okrivljenog stekli i elementi bića krivičnog djela uništenje i oštećenje javnih uredjaja iz čl. 328 st.3.KZ, obzirom da je okrivljeni iz nehata prilikom izvodjenja radova oštetio javni uredjaj za vodu,   jer je bio svjestan da svojim radnjama, izvođenjem radova usled kojih je došlo do obrušavanja zemljišta, može učiniti djelo odnosno oštetiti vodovodnu cijev, ali je olako držao da do toga neće doći ili da će to moći spriječiti.</span>
</p>
<p class="p5"></p>
<p class="p5">
<span>Prilikom odluke o vrsti i visini krivične sankcije koju okrivljenim treba izreći sud je pošao od toga da je za krivično djelo građenje objekta bez građevinske dozvole iz člana 326a KZ-a zaprijećeno kaznom zatvora u trajanju od šest mjeseci do pet godina, da je za krivično djelo nepropisno i nepravilno izvodjenje gradjevinskih radova iz čl. 330 st.2. u vezi st.1. KZ-a zaprijećeno novčanom kaznom ili zatvorom do tri godina, a krivično djelo uništenje i oštećenje javnih uredjaja iz čl. 328 st.3. u vezi st.1 KZ-a novčanom kaznom ili zatvorom do 6 mjeseca, pa je okrivljenom prethodno utvrdio za krivično djelo iz čl. 326a KZ kaznu zatvora u trajanju od 40 dana, a za krivična djela iz čl. 330 st.2. u vezi st.1 KZ i krivično djelo iz čl. 328 st.3 u vezi st.1 KZ, kazne zatvora u trajanju od po 30 dana, pa je shodno čl. 48, 52, 53 i 54 KZ izrekao uslovnu osudu kojom mu je utvrdio jedinstvenu kaznu zatvora u trajanju od 70 dana i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.Sud je na strani okrivljenog kao olakšavajuće okolnosti cijenio činjenicu da je okrivljeni starije životne dobi, da ranije nije osudjivan, dok je kao naročito olakšavajuću okolnost na strani okrivljenog u pogledu krivičnog djela iz čl. 326 a KZ cijenio činjenicu da je okrivljeni u međuvremenu dobio gradjevinsku dozvolu, dok je kao olakšavajuće okolnosti na strani okrivljenog u pogledu krivičnog djela iz čl. 330 st.2 u vezi st.1KZ-a i krivičnog djela iz čl. 328 st.3. u vezi st.1 KZ-a, cijenio činjenice da je djelimično sanirao posledice obrušavanja zemlje, a kako je to već napred navedeno, dok otežavajučih okolnosti na strani okrivljenog nije bilo. Imajući u vidu ličnost okrivljenog i stepen njegove krivice, a imajući u vidu da u toku dosadašnjeg života nije pokazao sklonost ka vršenju krivičnih djela, sud je mišljenja da će se i uz prijetnju kaznom zatvora dovoljno vaspitno uticati na optuženog da više ne vrši ovakva, kao ni slična krivična djela, odnosno da će se ostvariti svrha iz čl.52 KZ.</span>
</p>
<p class="p5"></p>
<p class="p5">
<span>Shodno naprijed navedenom, te primjenom odredbi čl. čl. 2, 4, 5, 8, 13, 15,16, 32, 36, 42, 45, 46, 52, 53, 54. Krivičnog zakonika i čl. 227,229,239,368. i 374. ZKP-a, odlučeno je kao u izreci presude.</span>
</p>
<p class="p6"></p>
<p class="p5">
<span>Sud je obavezao okrivljenog da na ime troškova krivičnog postupka uplati iznos od 218,50 eura, a koji troškovi se odnose na troškove vještaka gradjevinske struke, kao i na ima sudskog paušala iznos od 30,00 eura, sve u roku od dva mjeseca od dana pravosnažnosti presude, na žiro račun Osnovnog suda Kotor broj 832-16-52, a dokaz o uplati dostaviti sudu s pozivom na posl. br.K.235/12/12. </span>
</p>
<p class="p5"></p>
<p class="p5">
<span>Sud je oštećene sa postavljenim imovinsko pravnim zahtjevom uputio na parnicu shodno čl. 239 st.2 ZKP-a, jer činjenice utvrđene u krivičnom postupku ne pružaju pouzdan osnov ni za potpuno, ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p class="p2"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 26.10.2012 godine</span>
</p>
<p class="p5">
<span>     </span>
</p>
<p class="p5"></p>
<p class="p5">
<span>    Zapisničar                                                                                 Sudija,</span>
</p>
<p class="p5">
<span>Marina Jovićević                                                                 Danijela Samardžić</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>	PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog suda. </span>
</p>
<p class="p3"></p>
<p class="p3"></p>
<p class="p8"></p>


</body>
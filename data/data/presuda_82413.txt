<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.125in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;margin-left:2.0in;text-align:justify;hyphenate:auto;font-family:Times New Roman;font-size:13pt;}
.p7{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p8{text-align:start;hyphenate:auto;font-family:Times New Roman;font-size:13pt;}
.p9{margin-left:0.25in;margin-bottom:0.083333336in;text-align:center;hyphenate:auto;font-family:Times New Roman;font-size:13pt;}
.p10{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p11{margin-bottom:0.083333336in;text-align:start;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:1.5in;text-align:justify;hyphenate:auto;font-family:Times New Roman;font-size:13pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 355/11</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1"> </span>
</p>
<p class="p3"></p>
<p class="p3"></p>
<p class="p4">
<span class="s1">         U IME CRNE GORE</span>
</p>
<p class="p4"></p>
<p class="p5">
<span>	</span><span class="s2">OSNOVNI SUD U BARU</span><span class="s3">, kao prvostepeni krivični, sudija G. Š.ć, kao sudija pojedinac, sa zapisničarem M. M., u krivičnom predmetu optuženog </span><span class="s2">R. I.</span><span class="s3">, zbog  krivičnog djela utaja iz čl. 243 st.2 u vezi st.1 Krivičnog zakonika, po optužnici Osnovnog državnog tužilaštva u Baru, Kt.br. 450/11 od 15.11.2011. godine, nakon održanog glavnog, javnog pretresa u prisustvu zastupnika optužbe za​mjenika Osnovnog državnog tužioca B. D. i branioca optuženog po službenoj dužnosti R. F., advokata iz B., u odsustvu optuženog, dana 09.04.2012. godine donio je a dana 10.04.2012. godine javno objavio,</span>
</p>
<p class="p5"></p>
<p class="p5"></p>
<p class="p6">
<span class="s2">      P R E S U D U</span>
</p>
<p class="p5"></p>
<p class="p5"></p>
<p class="p5">
<span>	</span><span class="s3">Optuženi </span><span class="s2">R. I., </span><span class="s3">JMBG ..., od oca M., rođen ... godine u B., sa prebivalištem u Baru, Š. br. ., osuđivan presudama : Opštinskog suda u Pančevu K broj 49/04 od 28.05.2004. godine, zbog krivičnog djela iz čl. 33 st.1 Zakona o oružju i municiji, kaznom zatvora od 1 godine, uslovno za 5 godina i Osnovnog suda u Baru K broj 380/03 od 09.05.2008. godine, zbog krivičnog djela iz čl. 348 st 1 u vezi čl. 339 st.1 KZ, kaznom zatvora od 8 mjeseci, uslovno za 2 godine,</span>
</p>
<p class="p5"></p>
<p class="p6">
<span class="s2">         K r i v  j e</span>
</p>
<p class="p5"></p>
<p class="p5">
<span class="s3">	Što je: </span>
</p>
<p class="p5"></p>
<p class="p3">
<span class="s3">Dana 11. septembra 2011 godine, u Baru u namjeri da sebi pribavi protivpravnu imovinsku korist, prisvojio pokretnu stvar vlasništvo oštećenog DOO »Dar-Bel«, sa sjedištem u Baru- putničko vozilo marke »Peugeot Partner 1,4« reg. ozn. ... u vrijednosti od 4.000 eura, koje mu je povjereno na osnovu ugovora o najmu, na način što je sa ovlašćenim predstavnikom oštećenog H. R. zaključio ugovor o najmu navedenog vozila kojim se obavezao da vozilo vrati nakon isteka najma dana 10 septembra 2011 godine, da bi mu oštećena, vjerujući mu, iznajmila vozilo, koje on nikad nije vratio, niti joj se više javljao,</span>
</p>
<p class="p3"></p>
<p class="p3">
<span>- čime je učinio krivično djelo - </span><span class="s2">utaja iz čl. 243 st.2 u vezi st.1 Krivičnog zakonika.</span><span class="s1"> </span>
</p>
<p class="p3"></p>
<p class="p3">
<span>Pa ga su primjenom čl. 4, 32, 36 i 42 Krivičnog zakonika i čl. 369, 370 i 374  ZKP-a,</span>
</p>
<p class="p5"></p>
<p class="p4">
<span class="s1">O S U Đ U J E </span>
</p>
<p class="p4"></p>
<p class="p3">
<span class="s1">Na kaznu zatvora u trajanju od 1 (jedne) godine. </span>
</p>
<p class="p3"></p>
<p class="p3">
<span>Oštećena H. R. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p3"></p>
<p class="p7">
<span>	Optuženi je dužan da plati troškove krivičnog postupka u iznosu od 450,00 €, u roku od 15 dana od dana pravosnažnosti, pod prijetnjom izvršenja.</span>
</p>
<p class="p8">
<span>      				</span>
</p>
<p class="p9">
<span class="s2">O b r a z l o ž e n j e</span>
</p>
<p class="p8"></p>
<p class="p10">
<span class="s3">Optužnicom Osnovnog državnog tužioca u Baru Kt.br. 450/11 od 15.11.2011. godine stavljeno je na teret optuženom izvršenje krivičnog djela bliže opisanog u izreci presude.</span>
</p>
<p class="p8"></p>
<p class="p10">
<span>Glavni pretres je održan u odsustvu optuženog na osnovu rješenja KV br. 69/12 od 28.02.2012. godine.</span>
</p>
<p class="p8"></p>
<p class="p11">
<span class="s3"> 	Optuženi nije saslušan ni u prethodnom postupku ni na glavnom pretresu. </span>
</p>
<p class="p8">
<span> </span>
</p>
<p class="p3">
<span>U dokaznom postupku saslušana je ovlašćeni predstavnik preduzeća DOO „Darbel“ H. R., pročitani su : </span><span class="s3">Ugovor o najmu br. 37 od 9.09.2011. godine, nalaz i mišljenje vještaka finansijske struke K. Š. od 7.10.2011. godine, izvod iz kaznene evidencije na ime optuženog PJ Bar od 28.09.2011. godine, telegram UP PJ Bar, broj 22-3114 od 28.09.2011. godine, telegram UP SKP br. 03/8-34-321/2 od 23.02.2012. godine i telegram UP PJ Bar EKP br. 22-885 od 16.03.2012.godine.</span>
</p>
<p class="p3"></p>
<p class="p3">
<span>Ovlašćeni predstavnik preduzeća DOO „Dar-bel“ </span><span class="s1">H. R. </span><span>je izjavila da</span><span class="s1"> </span><span>je v</span><span class="s3">lasnica je firme „Dar Bel“ DOO Bar, koja se bavi iznajmljivanjem vozila  renta car. Dana 09.09.2011. godine telefonom je pozvao optuženi R. I. i pitao da li ima slobodnih auta za dan 10.09.2011. godine. On joj je saopštio da namjerava da putuje u Bijelo Polje, tada je sa njim sklopila ugovor o najmu i iznajmio je auto marke  „Peugeot“ partner  1,4 2005. godine, tamno sive metalik boje, reg. ozn..., na jedan dan, auto je preuzeo 09.09.2011. godine u kasnim večernjim satima i rekao da će vozilo vratiti za 24 sata, to jeste sjutradan. Dana  10.09.2011. godine ona se čula telefonom sa R. I., on je pozvao i zamolio da vrati auto u nedjelju 11.09.2011. godine i da će nadoknaditi prekoračeno vrijeme. Oko 13,00 časova, je ponovo pozvao telefonom i rekao da će kasniti nekih 2 sata  da su mu iskrsli neki problemi. Istog dana oko 19 časova ona je pozvala R. I.a, međutim, telefon mu je bio isključen, zatim je na svakih sat vremena zvala, ali telefon je i dalje bio isključen. U ponedjeljak je pozvala fiksni telefon R. I.a i javila se njegova majka koja je rekla da I. još nije došao iz Novog Sada i da bi trebalo da dođe sledećeg dana. To je navelo na sumnju da se nešto dešava pa je pošla u policiju i prijavila. U policiji je saznala da je on izašao 12.09.2011. godine  08,56 časova preko graničnog prelaza Dračenovac u Republiku Srbiju. Vrijednost oduzetog vozila je oko 4-5 hiljada eura. Na glavnom pretresu je dodala  da to nije bio prvi put da je R. I. od strane njenog preduzeća uzimao vozilo i uvijek je bio korektan u pogledu preuzetih obaveza, tako da je između nje i njega postojao jedan odnos povjerenja. Ugovorom  koji su zaključili bilo je predviđeno da on vozilo koristi od 9.09.2011. godine do 10.09.2011. godine uz napomenu da se vozilo mora koristiti na teritoriji Crne Gore jer je on saopštio da će vozilo koristiti do Bijelog Polja. Da je R. I. saopštio da želi da putuje van Crne Gore to bi bilo konstatovano u ugovoru, a R.u bi bila predata i zelena karta bez koje ne može da se napusti teritorija Crne Gore. Po njenim saznanjima  vozilo je pronađeno u Pančevu. Jednom prilikom dana 30.01.2012. godine nju je telefonom pozvao čovjek koji se predstavio kao Boško na telefon njene kancelarije i tom prilikom me pitao koja je procedura da on izvrši prevod vozila na svoje ime nakon čega mu je ona saopštila da je vozilo njeno vlasništvo, da je isto utajeno. Nju je pitao kako je to moguće ako postoji ključ od vozila i saobraćajna dozvola od vozila i tada ga je ona zamolila da o svemu obavijesti policiju, što je on zbog straha i uradio, a nakon toga ona je uspjela da alarmira policiju u Pančevu i vozilo je sledećeg dana oduzeto, ne zna od koga, ali zna da se vozilo sada nalazi u Pančevu. Njoj Boško u telefonskom razgovoru nije saopštio od koga namjerava da kupi njeno vozilo. Njen suprug je dovezao predmetno vozilo i isto se nalazi u dobrom stanju. Pridružila se krivičnom gonjenju i postavila imovinsko pravni zahtjev, koji nije mogla precizirati, a odnosi se na izgubljenu dobit zbog nekorišćenja auta.</span>
</p>
<p class="p3"></p>
<p class="p3">
<span class="s3">Iz Ugovora o najmu br. 37 od 9.09.2011. godine utvrđeno je da je optuženom predato vozilo marke „Peugeot partner“, 1,4 reg. oznake ..., sa rokom vraćanja 10.09.2011. godine. U ugovoru je navedeno da se vozilo može koristiti na teritoriji Crne Gore. Cijena za korišćenje vozila iznosi 50,00 €. </span>
</p>
<p class="p3"></p>
<p class="p3">
<span class="s3">Iz nalaza i mišljenja vještaka finansijske struke K. Š. od 7.10.2011. godine utvrđeno je da vrijednost vozila iznosi 4.000,00 €.</span>
</p>
<p class="p3"></p>
<p class="p5">
<span class="s3">Iz izvoda iz kaznene evidencije na ime optuženog PJ Bar od 28.09.2011. godine, utvrđeno je da je optuženi osuđivan presudama : Opštinskog suda u Pančevu K broj 49/04 od 28.05.2004. godine, zbog krivičnog djela iz čl. 33 st.1 Zakona o oružju i municiji, kaznom zatvora od 1 godine, uslovno za 5 godina i Osnovnog suda u Baru K broj 380/03 od 09.05.2008. godine, zbog krivičnog djela iz čl. 348 st 1 u vezi čl. 339 st.1 KZ, kaznom zatvora od 8 mjeseci, uslovno za 2 godine.</span>
</p>
<p class="p3"></p>
<p class="p3">
<span class="s3">U telegramu UP PJ Bar, broj 22-3114 od 28.09.2011. godine navedeno je da optuženi s vozilom marke „Peugeot partner“, 1,4 reg. oznake ... prešao vozilom u Republiku Srbiju na graničnom prelazu Dračenovac dana 12.09.2011. godine u 08.56.50 minuta.  </span>
</p>
<p class="p3"></p>
<p class="p3">
<span class="s3">U telegramu UP SKP br. 03/8-34-321/2 od 23.02.2012. godine pored ostalog je navedeno da je predmetno vozilo privremeno oduzeto i da se nalazi po nadzorom lokalne policije u Pančevu, da je u voznom stanju, ali sa neispravnim akumulatorom i bez goriva. </span>
</p>
<p class="p3"></p>
<p class="p3">
<span class="s3">U telegramu UP PJ Bar EKP br. 22-885 od 16.03.2012.godine navedeno je da će predmetno vozilo preuzeti po ovlašćenju ošećene H. D. </span>
</p>
<p class="p3"></p>
<p class="p3">
<span>Ocjenom izvedenih dokaza utvrđeno je da je optuženi učinio krivično djelo koje mu je stavljeno na teret. U postupku je utvrđeno da je optuženi sa preduzećem DOO „Dar-bel“ dana 09.09.2011. godine zaključio ugovor o najmu broj 37, vozila marke „</span><span class="s3">Peugeot partner“, reg. oznake ..., </span><span>sa rokom vraćanja vozila do 10.09.2011. godine. Optuženi je nakon toga telefonskim putem ovlašćenog predstavnika preduzeća H. R. zamolio da vozilo vrati sledećeg dana, dakle, 11.09.2011. godine, dana 11.09.2012. godine oko 13,00 časova telefonskim putem pozvao oštećenu radi produženja najma još za 2 sata, nakon čega je oštećena optuženog pozvala oko 19,00 časova, međutim, telefon mu je bio isključen. </span>
</p>
<p class="p3"></p>
<p class="p3">
<span>U postupku je utvrđeno da je optuženi sa vozilom napustio teritoriju Crne Gore dana </span><span class="s3">12.09.2011. godine u 08.56.50 minuta, kada je prešao u Republiku Srbiju na graničnom prelazu Dračenovac. U Ugovoru o najmu </span><span>su precizirana prava i obaveze, a pored ostalog i da je se vozilo može koristiti samo na teritoriji Crne Gore. </span>
</p>
<p class="p3"></p>
<p class="p3">
<span>Činjenično stanje je utvrđeno iz jasnog i objektivnog iskaza oštećene H. R. sa kojom je optuženi zaključio ugovor o najmu, koji iskaz je potvrđen svim izvedenim dokazima. </span>
</p>
<p class="p3"></p>
<p class="p3">
<span>Optuženi je u namjeri prisvajanja protivpravne imovinske koristi prisvojio vozilo koje mu je na osnovu ugovora o najmu povjereno. Optuženi vozilo nije vratio vlasniku vozila, iz čega proizilazi da se prema vozilu ponašao kao vlasnik, a navedeni stav suda potvrđuje i dio iskaza oštećene koja je dobila telefonski poziv od lica koje je vozilo htjelo da kupi, a nju je pozvalo kao lice koje je u dokumentaciji navedeno kao vlasnik vozila. Vozilo je oduzeto u Pančevu nakon što je oštećena obavijestila policiju.</span>
</p>
<p class="p3"></p>
<p class="p3">
<span>Iz nalaza i mišljenja vještaka mašinske struke utvrđena je vrijednost vozila, koja je iznosila 4.000 €, čime je optuženi ostvario kvalifikovani oblik krivičnog djela, za čije postojanje je potrebno da vrijednost utajene stvari prelazi iznos od 3.000 €. </span>
</p>
<p class="p3"></p>
<p class="p3">
<span>Optuženi je krivično djelo učinio sa direktnim umišljajem jer je bio svjestan da prisvaja vozilo koje mu je bilo povjereno na osnovu ugovora o najmu, a na strani optuženog utvrđeno je i postojanje namjere pribavljanja protivpravne imovinske koristi. </span>
</p>
<p class="p3"></p>
<p class="p3">
<span>Sud je precizirao optužnicu u pogledu datuma izvršenja krivičnog djela, navodeći da je isto učinjeno dana 11. septembra 2011. godine, jer je optužnicom kao datum naveden 09. septembar 2011. godine, kada je zaključen ugovor o najmu. Optuženi je do dana 11.09.2011. godine bio korisnik vozila po ugovoru, a nakon toga po usmenom odobrenju oštećene, a tek od dana 11.09.2011. godine počinje ponašanje optuženog koje predstavlja obilježje krivičnog djela utaja.</span>
</p>
<p class="p5"></p>
<p class="p3">
<span>Odlučujući se za krivičnu sankciju prema optuženom sud je cijenio sve olakšavajuće i otežavajuće okolnosti iz čl. 42 Krivičnog zakonika.</span><span class="s3"> Olakšava​jućih okolnosti na strani optuženog nije bilo. Kao otežavajuću okolnost sud je cijenio raniji život jer je optuženi do sada dva puta osuđivan. Sud na strani optuženog nije utvrdio postojanje okolnosti koje bi opravdavale ublažavanje kazne, iz kojih razloga je optuženog osudio na kaznu zatvora u trajanju od 1 godine, koja je zaprijećena kao minimalna za to krivično djelo. Ocijenjeno je da izrečena kazna zatvora težini izvršenih krivičnih djela i krivici optuženog, kojom će se u potpunosti postići kažnjavanja.  </span>
</p>
<p class="p3"></p>
<p class="p3">
<span class="s3">Oštećena H. R. je radi ostvarivanja imovinsko pravnog zahtjeva upućena na parnični postupak na osnovu čl. 239 st.2 ZKP jer je postavila imovinsko pravni zahtjev koji nije precizirala, a koji se odnosi na isplatu izmakle dobiti zbog nemogućnosti korišćenja vozila. Kako </span><span>podaci krivičnog postupka nisu pružali pouzdan osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka</span><span class="s3">, oštećena je upućena da imovinsko pravni zahtjev ostvari u parničnom postupku</span>
</p>
<p class="p5"></p>
<p class="p3">
<span class="s3">Odluka o troškovima zasniva se na odredbi čl. 202 st.1  ZKP-a, a ista se odnosi na troškove branioca po službenoj dužnosti R. F. u iznosu od 300,00 €, troškove izrade nalaza i mišljenja vještaka finansijske struke u iznosu od 77,00 €, i troškove rada suda, koji su određeni prema trajanju, složenosti krivičnog postupka i imovinskim prilikama optuženog.</span><span> </span>
</p>
<p class="p5"></p>
<p class="p3">
<span class="s3">Na osnovu izloženog odlučeno je kao u izreci presude.</span>
</p>
<p class="p5"></p>
<p class="p12">
<span class="s2">OSNOVNI SUD U BARU</span>
</p>
<p class="p12">
<span class="s2"> Dana 10.04.2012. godine</span>
</p>
<p class="p5"></p>
<p class="p5"></p>
<p class="p5">
<span class="s2"> ZAPISNIČAR,			                                             S U D I J A</span>
</p>
<p class="p5">
<span class="s2">M. M. 				                                                    G. Š.</span>
</p>
<p class="p5"></p>
<p class="p5"></p>
<p class="p5">
<span class="s2">PRAVNA POUKA</span><span class="s3">: Protiv ove presude može se izjaviti </span>
</p>
<p class="p5">
<span class="s3">žalba Višem sudu u Podgorici u roku od 15 dana od dana </span>
</p>
<p class="p5">
<span class="s3">prijema pismenog otpravka, preko ovog suda u dva primjerka.</span>
</p>
<p class="p5"></p>
<p class="p5"></p>
<p class="p5">
<span class="s2">DNA</span>
</p>
<p class="p5">
<span class="s3">- ODT,</span>
</p>
<p class="p5">
<span class="s3">- optuženom preko oglasne table</span>
</p>
<p class="p5">
<span class="s3">- braniocu R. F.  </span>
</p>
<p class="p5">
<span class="s3">- u spise.</span>
</p>
<p class="p5">
<span class="s3">- oštećenoj H. R nakon pravosnažnosti. </span>
</p>
<p class="p3"></p>
<p class="p3">
<span class="s3">   </span>
</p>
<p class="p3"></p>
<p class="p13"></p>


</body>
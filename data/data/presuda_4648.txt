<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{text-align:start;hyphenate:auto;font-family:Verdana;font-size:11pt;}
.p7{text-indent:0.5833333in;text-align:center;hyphenate:auto;font-family:Verdana;font-size:11pt;}
.p8{text-indent:0.5in;text-align:center;hyphenate:auto;font-family:Verdana;font-size:11pt;}
.p9{text-indent:0.5in;text-align:start;hyphenate:auto;font-family:Verdana;font-size:11pt;}
.p10{text-align:justify;hyphenate:auto;font-family:Times New Roman;font-size:11pt;}
.p11{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br.54/11</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU, kao prvostepeni krivični sud, u vijeću sastavljenom od  sudije Violete Raičević, kao predsjednika vijeća i sudija porotnika Kovijanić Vuka i Bećirović Gana kao članova vijeća, sa zapisničarem Ljiljanom Joksimović, rješavajući po optužnici ODT-a u B.Polju Kt.br. 811/10 od 19.01.2011.godine, podnijetoj protiv okrivljenog M.S.a, zbog krivčnog djela nedozvoljeno  držanje oružja i ekspolozivnih  materija iz čl.403.st.2.Krivičnog zakonika Crne Gore, nakon održanog usmenog, glavnog i javnog pretresa u prisustvu  zamjenika ODT Nišavić Tanje,okrivljenog M.S.a i njegovog branioca M.R.a A.a u B.Polju, dana 18.03.2011.godine donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p6"></p>
<p class="p3">
<span>Okrivljeni M.S., zv.S., od oca  F. i majke M. rodjene M., rodjen ...godine u Bijelom Polju, sa prebivalištem u ulici M.K.a, opština Bijelo Polje, državljanin Crne Gore, po zanimanju automehaničar, oženjen, otac troje maloljetne djece, pismen, sa završenom srednjom školom, srednjeg imovnog stanja, osudjivan.</span>
</p>
<p class="p4"></p>
<p class="p4"></p>
<p class="p4"></p>
<p class="p7">
<span>K R I V   J E </span>
</p>
<p class="p3">
<span>Što je:</span>
</p>
<p class="p3"></p>
<p class="p3">
<span>Do dana 26.11.2010.godine,  u svojoj kući u ul. M.a K.a, opština Bijelo Polje, protivno  čl.12.st.1.tač.6 Zakona o oružju (Sl.list RCG.br.49/04) neovlašćeno držao  vatreno oružje  koje ima oblik  predmeta druge namjene, tako da po svom spoljenm izgledu nije prepoznatljivo kao oružje - pištolj tzv. "olovka", ručne izrade, kalibra 22 (5,6 mm) čije držanje je gradjanima zabranjeno,  i protivno čl.27. istog Zakona, bez oružnog lista  držao vatreno oružje - pištolj marke CZ M 57, kalibra 7,62 mm, fabričkog broja 16936 sa okvirom napunjenim sa 9 metaka kalibra 7,62 kao i municiju 55 metaka  raznog kalibra, </span>
</p>
<p class="p3"></p>
<p class="p4">
<span>-čime je izvršio krivično djelo  nedozvoljeno  držanje oružja i eksplozivnih materija iz čl.403.st.2. Krivičnog zakonika Crne Gore.</span>
</p>
<p class="p8"></p>
<p class="p4">
<span>-pa mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54  Krivičnog zakonika Crne Gore /KZ/ i čl. 199   i 364 Zakonika o krivičnom postupku Crne Gore /ZKP i z r i č e:</span>
</p>
<p class="p4"></p>
<p class="p5"></p>
<p class="p5">
<span>USLOVNU OSUDU</span>
</p>
<p class="p4"></p>
<p class="p4"></p>
<p class="p4">
<span>Kojom mu  utvrđuje  kaznu zatvora u trajanju od 6 /šest/ mjeseci i istovremeno određuje da se kazna neće izvršiti ukoliko okrivljeni u roku od 2 /dvije/ godine  ne izvrši novo krivično djelo.</span>
</p>
<p class="p4"></p>
<p class="p4">
<span>Okrivljeni se obavezuje da na ime paušla plati sudu iznos od 30 /trideset eura/ €, na račun Depozita novčanih kazni, troškova postupka i  paušala CG, broj 832-151-35  u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p3">
<span>Shodno čl. 75 KZ  okrivljenom M.S.u izriče se mjera bezbjednosti oduzimanje predmeta izvršenja krivičnog djela i to pištolja tzv."olovka" ručne izrade kalibra 22 (5,6 mm), pištolja marke  CZ M57, kalibra 7,62 mm, fabričkog broja 16936 sa okrivom napunjenim  sa 9 metaka kalibra 7,62 mm i municije  - 55 metaka  raznog kalibra.</span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>Optužnicom  ODT-a u B.Polju,  Kt. 811/10 od 19.01.2011.godine, optužen je M.S., zbog krivičnog djela nedozvoljeno držanje oržuja i ekspolozivnih materija  iz čl.403.st.2.Krivičnog zakonika Crne Gore.</span>
</p>
<p class="p4"></p>
<p class="p4">
<span>Glavni pretres je zaključen u prisustvu  zamjenika ODT , okrivljenog i njegovog branioca.</span>
</p>
<p class="p4"></p>
<p class="p4">
<span>Zamjenik ODT je  u završnoj riječi  ostala pri podnijetoj optužnici i predložila da se okrivljeni oglasi krivim i osudi na kaznu po zakonu.</span>
</p>
<p class="p4"></p>
<p class="p4">
<span>Okrivljeni </span><span class="s1">M.S.,</span><span> u svojoj odbrani na glavnom pretresu je  priznao izvršenje krivičnog djela koje mu je optužbom stavljeno na teret i izijavio da se osjeća krivim. Naime,  istakao je da su radnci Uprave policije PJ Bijelo Polje dana 26.11.2010.godine, prilikom  pretresa njegove kuće pronašli predmetno oružje  pištolj  tzv."olovka" ručne izrade za koju je istakao da mu je uspomena od djeda, ali da ne zna da li je isti u ispravnom stanju. Takodje je istakao da su pronašli i pištolj CZ M 57 koje oružje je  1995/96 godine, od nepoznatog lica  nabavio  i držao u svojoj  kući, te predmetnu municiju - metke.Negdje 2001/02 se pisanim zahtjevom obraćao Upravi policije PJ Bijelo Polje radi legalizacije pištolja CZ, po kojem zahtjevu mu nikada nije udovoljeno niti je obavještavan o ishodu postupka. Izjavio je žaljenje i kajanje zbog izvršenog krivičnog djela.</span>
</p>
<p class="p4"></p>
<p class="p4">
<span>U završnoj riječi branilac okrivljenog  predložio je sudu da ima u vidu sve olakšavajuće okolnosti  i istog što blaže kazni.</span>
</p>
<p class="p4"></p>
<p class="p1">
<span>	Radi utvrđivanja odlučnih činjenica i krivične  odgovornosti okrivljenog sud je na  glavnom pretresu izveo sledeće dokaze: izvršio uvid u  potvrduUP PJ Bijelo Polje o privremenom oduzetim predmetima  od M.S.a broj 240/10-15069 od 26.11.2010.godine,  pročitao zapisnik Uprave policije o pretresanju stana i drugih prostorija od 26.11.2010.godine,  pročitao  izvještaj o balističkoj analizi br.4759/10  sa nalazom ii mišljenjem vještaka forenzičkog centra dipl.ing.B.B.a i  izvršio uvid u izvod iz  KE na ime okrivljenog.</span>
</p>
<p class="p3"></p>
<p class="p3">
<span>Nakon analize izvedenih dokaza, njihove svetrane i brižljive ocjene,  cijeneći ih svaki pojedinačno i u sveukupnosti, dovodeći ih u kontekst sa navodima odbrane okrivljenog sud je utvrdio činjenično stanje i na osnovu istog zaključio da je okrivljeni M.S. je  izvršio krivično djelo nedozvoljeno držanje oružja i eksplozivnih materija iz čl.403. st.2.KZ zbog čega je kriv.</span>
</p>
<p class="p3"></p>
<p class="p3">
<span>Naime, sud je cijenio  odbranu okrivljenog kao potpuno i iskreno priznanje izvršenja krivičnog djela za koje je oglašen krivim a koje je  u svemu potvrdjeno materijalnim dokazima koje čine  potvrda Uprave policije o privremeno oduzetim predmtima od 26.11.2010.godine, zapisnik  Uprave policije o pretresanju stanja i drugih prostorija i  nalaz i mišljenje vještaka forenzičkog centra  B.B.a.</span>
</p>
<p class="p3"></p>
<p class="p3">
<span>Iz potvrde Uprave policije o privremeno oduzetim predmetima od 26.11.2010.godine, proizilazi da su od okrivljenog  M.S.a izmedju ostalog oduzeti  pištolj marke  CZ M 57 kalibra 7,62 mm,  fabričkog broja 16936 B sa okvirom i 9 metaka kalibra 7,62 mm, i 55 metaka raznog kalibra, te kutija - plastična vreća sa "olovka" pištoljem NN marke sive boje.</span>
</p>
<p class="p3"></p>
<p class="p3">
<span>Iz izvještaja o balističkoj analizi i nalazu i mišljenju vještaka forenzičkog centra B.a B.a proizilazi da su predmetni pištolji ispravni, te da je optičkim pregledom  briseva cijevi, utvrdjeno prisustvo barutne gareži, a hemijskom analizom potvrdjeno je prisustvo  nitrata. Jedan pištolj je marke CZ, model 57, kalibar 7,62 mm, fab.broj 16936.Drugi pištolj je ručne izrade  tzv."olovka" kalibar 22 (5,6 mm).</span>
</p>
<p class="p3"></p>
<p class="p4">
<span>Iz izvoda iz KE utvrdjuje se da je okrivljeni M.S. osudjivan presudom Osnovnog suda u B.Polju K.br.671/92 od 30.04.1993.godine zbog krivičnog djela iz čl.221.st.1.KZ RCG novčanom kaznom 500.000 dinara.</span>
</p>
<p class="p4"></p>
<p class="p4">
<span>Da bi postojalo krivično djelo nedozvoljeno držanje oružja  i eksplozivnih materija iz čl.403. st.2. potrebno je da počinilac neovlašćeno drži, nosi, izradjuje, popravlja, preradjuje, prodaje, nabavlja, vrši razmjenu, prevozi ili na drugi način stavlja u promet vatreno oružje, municiju, eksplozivne materije, rasprskavajuće ili gasno oružje, čije  držanje je gradjanima zabranjeno. Dakle  predmet krivičnog djela je izmedju ostalog vatreno oružje, a radnja krivičnog djela  je alternativno odredjena  i  izmedju ostalog podrazumijeva i  držanje oružja  što znači njegovo priteženje, držanje pri sebi ili kod sebe.</span>
</p>
<p class="p4"></p>
<p class="p4">
<span>Navedeno krivično djelo je sa  blanketnom dispozicijom pa je u smislu čl.12.st.1.tač.6.Zakona o  oružju  (Sl.list.RCG.br.49/04) zabranjeno držanje  oružja koje ima oblik  predmeta druge namjene, tako da po svom spoljnjem izgledu nije prepoznatljivo kao oružje. U smislu čl.27 Zakona o oružju (Sl.list. RCG br.49/04) zabranjeno je  držanje  vatrenog oružja  bez oružnog lista.</span>
</p>
<p class="p4"></p>
<p class="p3">
<span>Imajući u vidu izloženo  nedvosmisleno se zaključuje da je okrivljeni M.S.do dana 26.11.2010.godine,  u svojoj kući u ul. M.a K.a, opština Bijelo Polje, protivno  čl.12.st.1.tač.6 Zakona o oružju (Sl.list RCG.br.49/04) neovlašćeno držao  vatreno oružje  koje ima oblik  predmeta druge namjene, tako da po svom spoljenm izgledu nije prepoznatljivo kao oružje - pištolj tzv. "olovka", ručne izrade, kalibra 22 (5,6 mm) čije držanje je gradjanima zabranjeno,  i protivno čl.27. istog Zakona, bez oružnog lista  držao vatreno oružje - pištolj marke CZ M57, kalibra 7,62 mm, fabričkog broja 16936 sa okvirom napunjenim sa 9 metaka kalibra 7,62 kao i municiju 55 metaka  raznog kalibra.</span>
</p>
<p class="p3"></p>
<p class="p4">
<span>Postupajući na navedeni način  u radnjama okrivljenog stekla su se sva obilježja krivičnog djela nedozvoljeno držanje oružja i eksplozivnih materija iz  čl.403.st.2.KZ zbog čega je kriv. Okrivljeni je navedeno krivično djelo izvršio sa umišljajem obzirom da je bio svjestan  svoje djelatnosti  i svjestan da to čini neovlašćeno pa je to i htio.</span>
</p>
<p class="p4"></p>
<p class="p4">
<span>Za krivično djelo nedozvoljeno držanje oružja i eksplozivnih materija iz čl.403. st.2. KZ u krivičnom zakoniku propisana je kazna zatvora od šest  mjeseci do pet godina.</span>
</p>
<p class="p4"></p>
<p class="p4">
<span>Odlučujući o vrsti i visini kazne okrivljenom, sud je cijenio sve okolnosti iz čl. 42 KZ, pa je na strani okrivljenog od olakšavajućih okolnosti  našao da se radi o porodičnom čovjeku, koji je oženjen, otac troje maloljetne djece, koji je potpuno i iskreno priznao izvršenje krivičnog djela  izjavio  žaljenje i kajanje. Sud je cijenio raniju osudjivanost okrivljenog  ali kako je od iste protekao dug vremenski period to sud ovoj činjenici nije  pridavao poseban značaj. Imajući u vidu olakšavajuće okolnosti na strani okrivljenog sud je istom utvrdio kaznu zatvora u trajanju od šest mjeseci i istovremeno odredio da se kazna neće izvršiti  ukoliko okrivljeni u roku od dvije godine dana ne učini novo krivično djelo, cijeneći da će se i  sa uslovnom osudom  kao mjerom upozorenja  u potpunosti ostvariti svrha kažnjavanja u okrivru opšte svrhe izricanja krivičnih sankcija  i uticati na okrivljenog  da ubuduće ne vrši krivična djela a time ostvariti  ciljevi specijalne i generalnce prevencije shodno čl.32.KZ.</span>
</p>
<p class="p4"></p>
<p class="p4">
<span> Sud je obavezao okrivljenog na plaćenje paušala  sudu u iznosu od 30 eura, koji paušal je određen obzirom na trajanje i složenost postupka, te imovno stanje okrivljenog, ovo shodno čl. 199 ZKP.</span>
</p>
<p class="p4"></p>
<p class="p3">
<span>Shodno čl. 75 KZ  okrivljenom M.S.u sud je izrekao mjeru bezbjednosti oduzimanje predmeta izvršenja krivičnog djela i to pištolja tzv."olovka" ručne izrade kalibra 22 (5,6 mm), pištolja marke  CZ M57, kalibra 7,62 mm, fabričkog broja 16936 sa okrivom napunjenim  sa 9 metaka kalibra 7,62 mm i municije  - 55 metaka  raznog kalibra.</span>
</p>
<p class="p3"></p>
<p class="p4">
<span>Sa iznijetih razloga odlučeno je kao u izreci presude, a ovo shodno čl. 364 ZKP.</span>
</p>
<p class="p2">
<span>OSNOVNI SUD U BIJELOM POLJU</span>
</p>
<p class="p9">
<span>                                 Dana, 18.03.2011. godine</span>
</p>
<p class="p4"></p>
<p class="p1">
<span>Zapisničar 						                 Predsjednik vijeća-sudija,</span>
</p>
<p class="p1">
<span>Ljiljana Joksimović s.r                                                        Violeta Raičević s.r</span>
</p>
<p class="p10"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p4"></p>
<p class="p11"></p>


</body>
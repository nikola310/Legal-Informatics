<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.773/14</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom predmetu protiv okrivljenog </span><span class="span1">P.Z.</span><span class="span1"> iz Podgorice, zbog krivičnog djela nasilje u porodici ili u porodičnoj zajednici iz člana 220 st.1 Krivičnog zakonika Crne Gore, odlučujući po optužnom predlogu ODT-a Podgorica Kt.br.1108/14 od 18.11.2014.godine, kojeg je na glavnom pretresu zastupala Medenica Biljana, savjetnik na radu kod ODT-a Podgorica, nakon glavnog i javnog pretresa, održanog dana 08.06.2015 godine, u prisustvu stranaka donio je, a dana 09.06.2015. godine i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">P.Z.</span><span class="span1">, od oca Đ</span><span class="span1">.</span><span class="span1"> i majke O</span><span class="span1">.</span><span class="span1">, rođene K</span><span class="span1">.</span><span class="span1">, rođen </span><span class="span1">...</span><span class="span1">godine, u Podgorici</span><span class="span1">, sa prebivalištem u Podgorici, ulica </span><span class="span1">.......</span><span class="span1"> br.</span><span class="span1">.</span><span class="span1">, državljanin Crne Gore, završio srednju građevinsku školu, nezapslen, oženjen, otac dvoje djece, lošeg imovnog stanja, ranije osuđivan, i to:presudom Osnovnog suda u Podgorici K.br.618/94 od 13.07.1997.godine, zbog krivičnog djela iz čl.207 st.3 Krivičnog zakonika na kaznu zatvora u trajanju od tri mjeseca;presudom Osnovnog suda u Podgorici K.br.99/600 od 27.02.2002.godine, zbog krivičnog djela iz čl.177 st.1 st.2 Krivičnog zakonika na kaznu zatvora u trajanju od osam mjeseci; presudom Opštinskog suda Nova Gradiška K.br.94/09-3 od 16.03.2009.godine,zbog krivičnog djela iz čl.311 st.2 Krivičnog zakonika na kaznu zatvora u trajanju od 30 dana; presudom Osnovnog suda u Štutgartu od 08.02.2007.godine zbog krivičnog djela  zajednička krađa u posebnom teškom slučaju na kaznu zatvora u trajanju od 8 mjeseci, uslovno na tri godine; presudom Osnovnog suda u Podgorici K.br.592/11 od 12.10.2012.godine zbog krivičnog djela iz čl.239 st.1 Krivičnog zakonika na kaznu zatvora u trajanju od 6 mjeseci, uslovno na dvije godine;</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 28.oktobra 2014.godine, oko 14,30 časova, na terasi porodične kuće, koja se nalazi u V</span><span class="span1">..</span><span class="span1"> u Podgorici, svjestan svoga djela, čije je izvršenje htio, znajući da je njegovo djelo zabranjeno, primjenom grubog nasilja narušio duševni i tjelesni intrgritet člana svoje porodice-maćehe, oštećene </span><span class="span1">P-T.LJ.</span><span class="span1">, na način što je prišao oštećenoj za vrijeme dok je ona čitala novine i istu udario pesnicom u predjelu nosa, nanoseći joj tom prilikom laku tjelesnu povredu u vidu preloma nosnih kostiju sa nagnječno-razdernom ranom u predjelu nosa dužine 1 cm i sa otokom nosa,</span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici iz čl.220  st.1 Krivičnog Zakonika Crne Gore,</span>
</p>
<p>&nbsp;</p>
<p>
<span class="span1">Pa ga Sud primjenom citiranog zakonskog propisa te odredbi čl. 3, 4, 5, 13, 15, 32, 33, 36, 42,  Krivičnog zakonika Crne Gore, te čl.226, 227, 229 i 374 Zakonika o krivičnom postupku,  </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore, na ime troškova krivičnog postupka uplati iznos od 214,50 € (dvijestotinečetrnaesteurapedestcenti) kao i 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Primjenom čl.72  Krivičnog zakonika Crne Gore, sud  okrivljenom izriče i </span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>&nbsp;</p>
<p>
<span class="span1">OBAVEZNO LIJEČENJE ALKOHOLIČARA, koja se ima sprovesti u Specijalnoj bolnici Dobrota-Kotor, i koja može trajati dok postoji potreba za liječenjem, ali ne duže od kazne zatvora na koju je okrivljeni osuđen.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1108/14 od 18.11.2014. godine, kojeg je na glavnom pretresu zastupala Medenica Biljana, savjetnik na radu kod ODT-a Podgorica, okrivljenom </span><span class="span1">P.Z.</span><span class="span1">, je stavljeno na teret da je izvršio krivično djelo nasilje u porodici ili u porodičnoj zajednici  iz člana 220 st.1 Krivičnog zakonika Crne Gore, bliže opisanog izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe je u cjelosti ostala pri podnijetom optužnom predlogu, a u završnoj riječi predložila Sudu da okrivljenog oglasi krivim za krivično djelo stavljeno mu na teret, te da se sud, obzirom na nalaz i mišljenje vještaka neuropsihijatra odredi u pogledu izricanja mjere bezbjednosti obaveznog liječanja od alkoholizma.</span>
</p>
<p>&nbsp;</p>
<p>
<span class="span1">Okrivljeni je u prethodnom postupku pred Osnovnim državnim tužilaštvom u Podgorici i na glavnom pretresu, izjavio da je tačno da je predmetnog dana udario svoju maćehu </span><span class="span1">P-T.LJ.</span><span class="span1">.Naveo je da je predmetnog dana kod komšija popio 4-5 rakija, i kada je došao kući naišao je na svoju maćehu, udario je po licu, učinilo mu se da je udario šamarom, da je moguće da je udario unutrašnjom stranom dlana, odnosno da je unutrašnjom stranom dlana odgurnuo od sebe, te da ne zna zašto je to uradio.Pojasnio je da on i maćeha žive odvojeno, kao i da su se u posljednjih godinu dana posvađali dva puta oko nekih bezveznih stvari, te da mu je stvarno žao zbog toga što je uradio, jer uznemirava porodicu.</span>
</p>
<p>&nbsp;</p>
<p>
<span class="span1">Okrivljeni je u završnoj rijeći izjavio da nema šta reći.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka-oštećenu </span><span class="span1">P-T.LJ.</span><span class="span1">, pročitao službenu zabilješku Uprave policije CB Podgorica Ku.br.913/2014 od 28.10.2014.godine, pročitao </span><span class="span1">medicinsku dokumentaciju na ime oštećene </span><span class="span1">P-T.LJ.</span><span class="span1">, pročitao nalaz i mišljenje sudskog vještaka medicinske struke dr.Nikolić Krsta Kt.br.1108/14 od 07.11.2014.godine, pročitao nalaz i mišljenje vještaka medicinske struke-neropsihijatra prof.dr.Milić Stanka od 19.01,2015.godine, pročitao izvod iz registra KE za okrivljenog izdat od Ministarstva pravde Crne Gore Ke.br.63/2014.</span>
</p>
<p>&nbsp;</p>
<p>
<span class="span1">Sljedstveno izloženom, a na osnovu rezultata cjelokupne dokazne građe, ovaj sud je mišljenja da činjenični navodi optuženja imaju pouzdanog uporišta u svim provedenim dokazima tokom postupka, pa za sud nema nikakve činjenične dileme da je okrivljeni izvršio krivično djelo koje mu se optužbom stavlja na teret, sa kojih razloga je sud, najprije utvrdio krivičnu odgovornost okrivljenog, a potom vrjednujući, prirodu, karakter, značaj, te međusobni odnos olakšavajućih i otežavajućih okolnosti istog osudio na kaznu zatvora kao u dispozitivu presude.</span>
</p>
<p>&nbsp;</p>
<p>
<span class="span1">Svjedok-oštećena je kako u prethodnom postupku pred Osnovnim državnim tužilaštvom u Podgorici, tako i na glavnom pretresu navela da se za </span><span class="span1">P.Đ.</span><span class="span1"> udala 1995.godine, da je on imao dva sina i kćerku iz prvog braka, te da se tada preselila kod njega, i da su živjeli u kući u V</span><span class="span1">.... Pojasnila je da je Đ.</span><span class="span1"> umro </span><span class="span1">...</span><span class="span1">godine i da je njoj testamentom ostavio jedan dio kuće od nekih 30 m2, dok je ostatak kuće pripao njegovom sinu Ž</span><span class="span1">.</span><span class="span1"> koji je kasnije umro.Dodala je da Đ</span><span class="span1">.</span><span class="span1"> ima još jednog sina koji se zove Z</span><span class="span1">.</span><span class="span1">, koji takođe živi u V</span><span class="span1">.</span><span class="span1">, ali ne u istoj kući u kojoj ona stanuje, te da se ta kuća u kojoj živi Z</span><span class="span1">.</span><span class="span1"> nalazi nedaleko od kuće u kojoj ona živi.Istakla je da se ona i Z</span><span class="span1">.</span><span class="span1"> ponekad posvađaju jer on hoće da je istjera iz kuće u kojoj sanuje iako je to njeno, kao i da je predmetnog dana bila na verandi tog njenog dijela kuće, popila kafu sa Z</span><span class="span1">.</span><span class="span1"> ženom C</span><span class="span1">.</span><span class="span1">, pa je C</span><span class="span1">.</span><span class="span1"> otišla, dok je ona ostala na toj verandi da sjedi i čita novine.Negdje oko 14,00 sati je vidjela da Z</span><span class="span1">.</span><span class="span1"> ide prema njoj, i da je samo čula kako je rekao da je ona nešto lajala po komšiluku, ali da ne zna kako je on tačno to rekao jer ne čuje i ima slušni aparat.Objasnila je da čim je Z</span><span class="span1">.</span><span class="span1"> došao do nje, bez ijedne riječi je udario pesnicom u nos i to dok je sjedjela, i da nije bilo stolice, sigurno bi pala. Dodala je da je </span><span class="span1">Z.</span><span class="span1"> odmah potom otišao, ona je pošla u policiju, a potom kod doktora, i da o tome posjeduje medicinsku dokumentaciju, kao i da joj je </span><span class="span1">Z.</span><span class="span1"> tim udarcem slomio nos i da mora i dan danas da ide na previjanje.Objasnila je da ona hoće samo da je </span><span class="span1">Z.</span><span class="span1"> ostavi na miru.</span>
</p>
<p>
<span class="span1">Izjavila je da se pridružuje krivičnom gonjenju protiv okrivljenog, i da ne postavlja imovinsko-pravni zahtjev. </span>
</p>
<p>&nbsp;</p>
<p>
<span class="span1">Iz službene zabilješke Uprave policije CB Podgorica Ku.br.913/2014 od 28.10.2014.godine, proizilazi da se oko 15,00 časova predmetnog dana u Urgentni blok javilo lice </span><span class="span1">P-T.LJ.</span><span class="span1">, sa kojom su policijski službenici u neposrednoj komunikaciji obaviješteni da je istu napao </span><span class="span1">P.Z.</span><span class="span1"> i stisnutom pesnicom je udario u predjelu nosa, kao i da se po izjavi dr.Popovića radi o lakim tjelesnim povredama,</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr.Nikolić Krsta Kt.br.1108/14 od 07.11.2014.godine sa medicinskom dokumentacijom na ime oštećene </span><span class="span1">P-T.LJ.</span><span class="span1">, proizilazi da je oštećena u predmetnom događaju zadobila prelom nosnih kostiju sa nagnječno-razdernom ranom u predjelu nosa, dužine 1 cm i sa otokom nosa, kao i da navedena povreda u vrijeme nanošenja predstavlja laku tjelesnu povredu i nanešena je jednokratnim dejstvom tupine aktivno zamahnutog mehaničkog oruđa u šta bi spadala:  stisnuta pesnica i slično.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke-neropsihijatra prof.dr.Milić Stanka od 19.01.2015.godine, proizilazi da je okrivljeni </span><span class="span1">P.Z.</span><span class="span1"> osoba ispod prosječnih intelektualnih sposobnosti, ne boluje od trajnog duševnog oboljenja, ispoljava toksikomanske zavisnosti, i </span><span class="span1">da se u osnovi radi o emocionalno nestabilnom poremećaju ličnosti.Dalje proizilazi da je sposobnost shvatanja značaja djela kao i mogućnost upravljanja postupcima kod okrivljenog su u vrijeme izvršenje krivičnog djela bili smanjeni, ali ne bitno.Krivično djelo je psihopatološki motivisano akutnom  alkoholnom intoksikacijom u deliktnoj situaciji, kao i emocionalno nestabilnim poremećajem ličnosti sa visokim kvantumom napetosti.Konačno proizilazi da obzirom da se radi o osobi koja se smatra alkoholnim zavisnikom, koja u alkoholisanim stanjima ispoljava agresivno ponašanje i da je krivično djelo za koje se tereti izvršeno u stanju intoksikacije alkoholom, vještak mišljenja da je potrebna primjena mjere bezbjednosti obaveznog liječenja od alkohola po bolničkom tipu u Specijalnoj biolnici za psihijatriju Dobrota u Kotoru.</span>
</p>
<p>&nbsp;</p>
<p>
<span class="span1">Iz izvoda iz registra KE za okrivljenog izdatog od Ministarstva pravde Crne Gore Ke.br.63/2014, proizilazi da je okrivljeni </span><span class="span1">P.Z.</span><span class="span1"> ranije osuđivan, i to:</span><span class="span1"> presudom Osnovnog suda u Podgorici K.br.618/94 od 13.07.1997.godine, zbog krivičnog djela iz čl.207 st.3 Krivičnog zakonika na kaznu zatvora u trajanju od tri mjeseca;presudom Osnovnog suda u Podgorici K.br.99/600 od 27.02.2002.godine, zbog krivičnog djela iz čl.177 st.1 st.2 Krivičnog zakonika na kaznu zatvora u trajanju od osam mjeseci; presudom Opštinskog suda Nova Gradiška K.br.94/09-3 od 16.03.2009.godine,zbog krivičnog djela iz čl.311 st.2 Krivičnog zakonika na kaznu zatvora u trajanju od 30 dana; presudom Osnovnog suda u Štutgartu od 08.02.2007.godine zbog krivičnog djela  zajednička krađa u posebnom teškom slučaju na kaznu zatvora u trajanju od 8 mjeseci, uslovno na tri godine; presudom Osnovnog suda u Podgorici K.br.592/11 od 12.10.2012.godine zbog krivičnog djela iz čl.239 st.1 Krivičnog zakonika na kaznu zatvora u trajanju od 6 mjeseci, uslovno na dvije godine.</span>
</p>
<p>&nbsp;</p>
<p>
<span class="span1">Okrivljeni P</span><span class="span1">.</span><span class="span1"> tokom postupka nije sporio da je predmetnog dana udario svoju maćehu </span><span class="span1">P-T.LJ.</span><span class="span1">,</span><span class="span1"> da mu se učinilo da je udario šamarom, te da je moguće da je udario unutrašnjom stranom dlana, odnosno da je unutrašnjom stranom dlana odgurnuo od sebe, i  da ne zna zašto je to uradio.Ovakvi navodi njegove odbrane u bitnom su potkrijepljeni iskazom oštećene </span><span class="span1">P-T.LJ.</span><span class="span1"> koja je po uvjerenju Ovog suda sasvim jasno, nedvosmisleno, istinito  i objektivno posvjedočila da  je predmetnom prilikom </span><span class="span1">Z.</span><span class="span1"> bez ijedne riječi udario pesnicom u nos i to dok je sjedjela, i da nije bilo stolice, sigurno bi pala sa iste.U prilog ovakvom zaključivnju suda idu i materijalna dokazna sredstva u vidu službene zabilješke Uprave policije, iz koje se nepobitno zaključuje da je oštećena </span><span class="span1">P-T.LJ.</span><span class="span1"> u razgovoru sa policijskim službenicima objasnila da joj je udarac zadao </span><span class="span1">Z.</span><span class="span1">, dok se iz nalaza i mišljenja vještaka medicinske struke nedvosmisleno zaključuje da je oštećena zadobila laku tjelesnu povredu u vidu preloma nosnih kostiju sa nagnječno-razdernom ranom u predjelu nosa, dužine 1 cm i sa otokom nosa, kao i da je navedena povreda nanešena jednokratnim dejstvom tupine aktivno zamahnutog mehaničkog oruđa u šta bi spadala stisnuta pesnica i slično, a koji nalaz i mišljenje je sud cijenio stručnim, jasnim, preciznim i zasnovanim na pravilima medicinske struke i  nauke.</span>
</p>
<p>&nbsp;</p>
<p>
<span class="span1">Pravno kvalifikujući utvrdjeno činjenično stanje, Ovaj sud nalazi da su se u radnjama okrivljenog </span><span class="span1">P.Z.</span><span class="span1">,  ostvarili svi subjektivni i objektivni elementi bića krivičnog djela nasilje u porodici ili u porodičnoj zajednici iz čl. 220. St. 1 Krivičnog zakonika Crne Gore, pa je okrivljeni na subjektivnom planu, postupao sa direktnim umišljajem, kao oblikom krivice, budući da je bio svjestan svog djela i htio njegovo izvršenje.</span>
</p>
<p>&nbsp;</p>
<p>
<span class="span1">Vrednujući sve okolnosti iz čl. 42 Krivičnog zakonika Crne</span><span class="span1"> Gore koje su od uticaja da kazna bude manja ili veća, Sud je od otežavajućih okolnosti na strani okrivljenog cijenio njegovu višestruku osuđivanost, dok je od olakšavajućih okolnosti na strani istog cijenio njegove </span><span class="span1">lične prilike, odnosno činjenicu da se radi o ocu dvoje djece, imovinske prilike, odnosno loše imovno stanje, pa je imajući u vidu uz navedeno i stepen krivice okrivljenog, istog osudio na kaznu zatvora u trajanju od od 3 (tri) mjeseca, pa je navedena kazna zatvora neophodna i  dovoljna kako sa aspekta generalne, tako i stanovišta specijalne prevencije, pa se istom prema ocjeni suda ima ostvariti svrha kažnjavanja iz čl.32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika Crne Gore.Dakle, sud je mišljenja da navedena kazna zatvora u paralelnom djelovanju sa izrečenom mjerom bezbjenosti, predstavlja mjeru koja je dovoljna, i da se istima opravdano može očekivati efekat rehabilitacije kod okrivljenog.</span>
</p>
<p>&nbsp;</p>
<p>
<span class="span1">Sud je primjenom člana 72 Krivičnog zakonika Crne Gore okrivljenom izrekao mjeru bezbjednosti obavezno liječenje alkoholičara u Specijalnoj bolnici Dobrota-Kotor koja mjera ima </span><span class="span1"> trajati dok postoji potreba za liječenjem, ali ne duže od kazne zatvora na koju je okrivljeni osuđen, sve shodno nalazu i mišljenju vještaka medicinske struke-neuropsihijatra prof.dr.Milić Stanka iz kojeg nedvosmisleno proizilazi da je navedena mjera za okrivljenog neophodna, i da je odnosno djelo izvršeno u  stanju intoksikacije alkoholom, a koji nalaz i mišljenje je sud cijenio stručnim, jasnim, preciznim i zasnovanim na pravilima medicinske struke i nauke.</span>
</p>
<p>&nbsp;</p>
<p>
<span class="span1">Odluku o troškovima Sud je donio primjenom čl. 226, 227 i 229 Zakonika o krivičnom postupku i obavezao okrivljenog da na račun budžetskih sredstava Crne Gore, na ime troškova krivičnog postupka uplati ukupan izbnos od 214,50 eura, koji troškovi se odnose na vještačenje po vještaku medicinske struke u iznosu od 60,50 eura, troškove povodom vještačenja po vještaku neuropsihijatru u iznosu od 154,00 eura, dok je sudski paušal u iznosu od 50,00 eura odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 09.06.2015 godine</span>
</p>
<p>&nbsp;</p>
<p>
<span class="span1">        ZAPISNIČAR,                                                                                       SUDIJA,</span>
</p>
<p>
<span class="span1"> Valentina Vukašinović, s.r.</span><span class="span1"></span><span class="span1">                          Larisa Mijušković-Stamatović, s.r.</span>
</p>
<p>&nbsp;</p>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span2">Protiv ove presude može se izjaviti žalba u roku </span>
</li>
<li>
<span class="span2">od 8 (osam) dana od dana prijema pismenog otpravka</span>
</li>
<li>
<span class="span2">iste, Višem sudu u Podgorici, a preko ovog suda.</span>
</li>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">DN-a:</span>
</li>
<li>
<span class="span2">Primjerak presude dostaviti:</span>
</li>
<li>
<span class="span2">- ODT-u Podgorica</span>
</li>
<li>
<span class="span2">- Okrivljenom</span>
</li>
<li>
<span class="span2">SUDIJA,</span>
</li>
<li>
<span class="span2">________________________</span>
</li>
<li>
<span class="span2">Postupljeno dana_____________</span>
</li>
<li>
<span class="span2">Namještenik________________</span><span class="span2">_</span>
</li>
<p>&nbsp;</p>
</div>
</div>


</body>
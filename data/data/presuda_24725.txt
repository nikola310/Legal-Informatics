<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;}
.s2{font-weight:bold;}
.p1{text-indent:0.41666666in;margin-left:-0.16666667in;margin-right:-0.13541667in;text-align:end;hyphenate:auto;font-family:Times New Roman;font-size:12pt;}
.p2{margin-right:-0.13541667in;text-align:start;hyphenate:auto;font-family:Arial;font-size:12pt;}
.p3{margin-right:-0.13541667in;text-align:center;hyphenate:auto;font-family:Arial;font-size:12pt;}
.p4{margin-right:-0.13541667in;text-align:justify;hyphenate:auto;font-family:Arial;font-size:12pt;}
.p5{margin-right:-0.125in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-right:-0.13541667in;text-align:justify;hyphenate:auto;font-family:Arial;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.td5{width:2.6097221in;padding-start:0.075in;padding-end:0.075in;}
.td6{width:3.5402777in;padding-start:0.075in;padding-end:0.075in;}
.r1{keep-together:always;}
.r2{height:0.055555556in;keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="sudnica.ct" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><a href="http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"></a><span class="s1">K.br. 99/13                                                                                                                                                                                       </span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span class="s2">	          </span><span>Osnovni sud u Cetinju,  kao prvostepeni, krivični, po sudiji Jovović Željki, uz učešće Jovićević Vjere kao zapisničara, u krivičnom predmetu protiv okrivljenog Đ. S. zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika, rješavajući po optužnom predlogu ODT Cetinje, Kt. br. 63/13 od 04. 06. 2013. godine, nakon održanog glavnog i javnog pretresa u prisustvu zastupnika optužbe Đ. M. i okrivljenog, dana 12. 07. 2013. godine, donio je i istog dana javno objavio</span>
</p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span class="s2">        </span><span>Okrivljeni   </span>
</p>
<p class="p4">
<span class="s2">	</span><span>Đ. S od oca P. i majke K. rođene Đ. Rođen.... godine u Cetinju, gdje i prebiva, državljanin Crne Gore, zaposlen, oženjen, pismen sa završenom osnovnom školom, osuđivan presudom Vojnog suda u Nišu zbog krivičnog djela iz člana 165 st. 1 KZ RCG, na kaznu zatvora od 6 mjeseci, presudom Osnovnog suda u Cetinju K. 114/93 od 18. 03. 1994. godine zbog krivičnog djela iz člana 152 st. 1 KZ RCG na kaznu zatvora od 1 mjesec i presudom Osnovnog suda u Kotoru K. 3154/11 od 22. 09. 2011. godine zbog krivičnog djela sitna krađa, utaja i prevara iz člana 246 st. 1 na novčanu kaznu u iznosu od 200,00 eura</span>
</p>
<p class="p4"></p>
<p class="p3">
<span>Kriv je</span>
</p>
<p class="p4"></p>
<p class="p4">
<span>	Što je:</span>
</p>
<p class="p4">
<span>	Dana 25. aprila 2013. godine, oko 20,30 časova u porodičnoj kući u ul. Peka Pavlovića br. ... u Cetinju, iako svjestan da primjenom grubog nasilja prema članu svoje porodice ili porodične zajednice narušava tjelesni ili duševni integritet istog, nakon verbalne prepirke sa svojom kćerkom oštećenom Đ. A. iz Cetinja, istu voljno gađao cipelom, kojom je nije pogodio, da bi u momentu kada je oštećena Đ. A. sa svojom kćerkom maloljetnom T. starom 6 godina, krenula da napusti stan, oštećenu Đ. A. izgurao rukama iz stana, usled čega je ista zadobila lake tjelesne povrede u vidu krvnog podliva glave i jagodične regije lijevo, krvnog podliva lijeve šake i krvnog podliva lijeve glutealne regije, </span>
</p>
<p class="p4"></p>
<p class="p4">
<span>	- čime je izvršio krivično djelo nasilje u porodici ili porodičnoj zajednici iz čl. 220 st.1 Krivičnog zakonika</span>
</p>
<p class="p4"></p>
<p class="p4">
<span>	Pa ga Sud na osnovu citirane zakonske odredbe te čl. 4 st. 2, 32, 39, 42, 45 st. 1 tač. 3 Krivičnog zakonika, te  čl. 226, 229 i 374 Zakonika o krivičnom postupku,  </span>
</p>
<p class="p4"></p>
<p class="p3">
<span>O S U Đ U J E</span>
</p>
<p class="p3"></p>
<p class="p4">
<span>	Na novčanu kaznu u iznosu od 600,00 eura (šeststotina eura) koju je dužan platiti u roku od 3 (tri) mjeseca po pravosnažnosti presude, a ako izrečenu novčanu kaznu ne plati u određenom roku Sud će novčanu kaznu zamijeniti kaznom zatvora, tako što će za svakih započetih 25,00 eura (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci. </span>
</p>
<p class="p4"></p>
<p class="p4">
<span>	Obavezuje se okrivljeni da plati na ime troškova krivičnog postupka iznos od 68,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4">
<span>	      Optužnim predlogom ODT Cetinje Kt. br. 63/13 od 04. 06. 2013. godine, stavljeno je na teret okrivljenom Đ. S. izvršenje krivičnog djela nasilje u porodici ili porodičnoj zajednici iz člana 220 st. 1 Krivičnog zakonika. Zastupnik optužbe je završnoj riječi ostao pri podnijetom optužnom predlogu i predlažio sudu da okrivljenog oglasi krivim i osudi po zakonu.</span>
</p>
<p class="p4">
<span>	      Okrivljeni je u svojoj odbrani u prethodnom postupku naveo da u svojoj stambenoj kući živi sa suprugom Sanjom, kćerkom A. i unukom T. starom 6 godina. Dana 25. 04. 2013. godine oko 20,00 časova bio je u svojoj kući kada je došla njegova kćerka A. kojom prilikom je došlo do svađe i prepirke između njih i došlo je do upućivanja grubih riječi. A. je rekao da napusti kuću sa djetetom, a u jednom momentu je gađao i cipelom, ali nije siguran da je pogodio. Nakon ovog događaja A. je napustila stan sa svojom kćerkom T. i sada živi u iznajmljenom stanu na Cetinju. Žao mu je zbog svega što se desilo, ali ne smatra da je uradio nešto zbog čega bi trebao krivično da odgovara. Na glavnom pretresu održanom dana 12. 07. 2013. godine okrivljeni je ponovio svoju odbranu datu pred ODT-om, s tim što je dodao da je moguće da je došlo do povreda konstatovanih u medicinskoj dokumentaciji na ime oštećene, jer je gurnuo svoju kćerku u predjelu ruke prilikom izlaska iz stana. U završnoj riječi je naveo da mu je žao zbog svega što se desilo između njega i kćerke, ističući da se to više nikada neće ponoviti.</span>
</p>
<p class="p4">
<span>      Sud je u dokaznom postupku saslušao svjedoka oštećenu Đ. A. na saglasan predlog stranaka pročitao nalaz i mišljenje sudskog vještaka medicinske struke R. dr. S. Kt. br. 63/13 od 03. 06. 2013. godine, izvršio uvid u medicinsku dokumentaciju na ime oštećene Đ. A. te pročitao Izvještaj Uprave policije Ispostave Cetinje iz kaznene evidencije na ime okrivljenog Đ. S. od 29. 04. 2013. godine. </span>
</p>
<p class="p4">
<span>       Svjedok oštećena Đ. A. je u svom iskazu u prethodnom postupku navela da se dana 25. 04. 2013. godine oko 20,00 časova nalazila u kući svoga oca, u kojoj je živjela sa svojom maloljetnom kćerkom T. koju je dobila iz vanbračne zajednice, kada je došlo do prepirke između nje i njenog oca S.. Tom prilikom je došlo do upućivanja teških riječi, žustrije svađe, te je otac u jednom trenutku gađao cipelom, kojom je nije pogodio. Nakon ovog događaja je sa kćerkom napustila očev stan i otišla kod svoje sestre, a u trenutku kada je izlazila došlo je do guranja između nje i oca, zbog čega je odmah pošla u policiju i prijavila svoga oca. Navodi da je oca prijavila jer je bila ljuta na njega zbog svađe, a to što je kazala u policiji je bila posledica stresa koji je tom prilikom doživjela. Nakon podnošenja prijave, sa službenikom policije je otišla u Hitnu pomoć, gdje su joj konstatovane određene povrede, a kako je bila uplakana možda je ljekar zbog razlivene maskare zaključio da se radi o modricama, navodeći da istih nije bilo jer je otac nije udario, dok je crvenilo vjerovatno nastalo prilikom guranja na izlasku iz stana. Sada živi u iznajmljenom stanu sa svojom kćerkom, izmirila se sa ocem i u dobrim su odnosima, ukazujući da do ove prilike nikad nisu imali ovakve svađe. Na glavnom pretresu održanom dana 12. 07. 2013. godine je pojasnila da je otac nije udarao već da je došlo samo do guranja na vratima i ispred kuće pa da su usled toga nastale zadobijene povrede. U završnoj riječi je zamolila sud da što blaže kazni njenog oca, jer je ovo prvi i jedini put da je on bio nasilan prema njoj. Nije se pridružila krivičnom gonjenju i nije postavila imovinsko-pravni zahtjev.</span>
</p>
<p class="p4">
<span>      Iz nalaza i mišljenja sudskog vještaka medicinske struke R. dr. S. od 03. 06. 2013. godine, sud je utvrdio da je oštećena Đ. A. dana 25. 04. 2013. godine pregledana od strane ljekara u HMP Cetinje kojom prilikom joj je postavljena sledeća dijagnoza i to krvni podliv glave i jagodične regije lijevo, krvni podliv lijeve šake i krvni podliv lijeve glutealne regije (zadnjice). Vještak je mišljenja da su navedene povrede nanešene udarcima zamahnute tupe sile (udarci cipelom, stisnutom pesnicom, stezanjem-gušenjem). Na osnovu cjelokupne medicinske dokumentacije vještak je utvrdio da je oštećena Đ. A. kritičnom prilikom zadobila lake tjelesne povrede, koje pojedinačno i u zbiru čine laku tjelesnu povredu. </span>
</p>
<p class="p4">
<span>       Ovako dat nalaz i mišljenje sudskog vještaka medicinske struke sud je cijenio kao jasan i precizan, dat na pravilima struke, te ga je kao takvog u cjelosti prihvatio.       </span>
</p>
<p class="p4">
<span>     Ocjenom svih provedenih dokaza, kako pojedinačno, tako i u njihovom međusobnom odnosu, i dovodeći ih u vezu sa odbranom okrivljenog, sud je nesumnjivo utvrdio da je okrivljeni Đ. S. izvršio krivično djelo  stavljeno mu na teret, na način, u vrijeme i na mjestu, kako je to predstavljeno izrekom ove presude, pa ga je sud oglasio krivim, i izrekao mu krivičnu sankciju kao u izreci presude. </span>
</p>
<p class="p4">
<span>       Činjenično stanje sud je utvrdio na osnovu svih provedenih dokaza. Naime, iz iskaza svjedoka oštećene Đ. A. je utvrđeno da je dana 25. 04. 2013. godine oko 20,00 časova došlo do svađe između nje i okrivljenog, kojom prilikom je okrivljeni gađao cipelom, kojom je nije pogodio a zatim je izgurao rukama iz stana, koji događaj je prijavila policiji. Iz  medicinske dokumentacije na ime oštećene i nalaza i mišljenja vještaka medicinske struke sud je utvrdio da je oštećena krtičnom prilikom zadobila povrede u vidu krvnog podliva glave i jagodične regije lijevo, krvnog podliva lijeve šake i krvnog podliva lijeve glutealne regije, koje povrede prema nalazu vještaka predstavljaju laku tjelesnu povredu. Iz nalaza i mišljenja vještaka sud je utvrdio i da su povrede nanešene udarcima zamahnute tupe sile. Dovodeći prednje dokaze u međusobnu vezu, kao i odbranu okrivjenog u kojoj navodi da je kritičnom prilikom došlo do svađe i prepirke između njega i kćerke Anđele, a u jednom momentu je gađao i cipelom, te da je moguće da je došlo do povreda konstatovanih u medicinskoj dokumentaciji na ime oštećene, jer je gurnuo svoju kćerku u predjelu ruke prilikom izlaska iz stana, sud je na nesumnjiv način utvrdio da su se u radnjama okrivljenog stekli svi bitni, objektivni i subjektivni elementi bića krivičnog djela nasilje u porodici ili u porodičnoj zajednici iz člana 220 st.1 Krivičnog zakonika. Naime, okrivljeni je primjenom grubog nasilja narušio tjelesni i duševni integritet člana svoje porodice, kćerke Đ. A. na način što je predhodno gađao cipelom kojom je nije pogodio, a zatim je izgurao rukama iz stana, nanoseći joj tom lprilikom lake tjelesne povrede </span>
</p>
<p class="p5">
<span>       Cijeneći psihički odnos okrivljenog prema izvršenom krivičnom djelu, sud nalazi da je okrivljeni bio svjestan svog djela i htio njegovo izvršenje, pri čemu je, po nalaženju suda, gađajući oštećenu cipelom i gurajući je rukama iz stana bio svjestan da vrši grubo nasilje prema članu svoje porodice, kćerke i da na taj način narušava njen tjelesni i duševni integritet, što je u konkretnom slučaju i htio, pa se kao subjektivni elemenat bića krivičnog djela u radnjama okrivljenog manifestuje direktni umišljaj.     </span>
</p>
<p class="p4">
<span>	        Sud je cijenio odbranu okrivljenog, u kojoj je naveo da je svoju kćerku gađao cipelom, a nije siguran da je pogodio, te da je njegova kćerka odmah nakon toga napustila stan sa svojom maloljetnom kćerkom, pa sud iste nije prihvatio cijeneći ih kao sračunato date radi izbjegavanja krivice, posebno imajući u vidu iskaz oštećene Đ. A. koja navodi da je prilikom izlaska iz stana došlo do guranja između nje i oca, kako na vratima tako i ispred kuće, usled čega je zadobila lake tjelesne povrede koje je sud utvrdio iz nalaza i mišljenja vještka medicinske struke, a i sam okrivljeni u svojoj odbrani datoj na glavnom pretresu navodi da je prilikom izlaska iz stana odgurnuo svoju kćerku u predjelu ruke te da je moguće da su tom prilikom nastale povrede konstatovane u medicinskoj dokumentaciji. </span>
</p>
<p class="p4">
<span>       Prilikom izbora krivične sankcije, sud je cijenio sve okolnosti predvidjene članom 42 Krivičnog zakonika, pa je od olakšavajućih okolnosti na strani okrivljenog cijenio njegovu porodičnost, stariju životnu dob, izraženo kajanje zbog izvršenog krivičnog djela, kao i činjenicu da se oštećena nije pridružila krivičnom gonjenju, dok je od otežavajućih okolnosti sud cijenio raniju osuđivanost okrivljenog, što je utvrđeno uvidom u izvod iz kaznene evidencije na ime okrivljenog od 29. 04. 2013. godine, pri čemu je sud imao u vidu da nije osuđivan zbog istorodnog djela, pa je sud cijeneći sve naprijed navedene okolnosti okrivljenog, primjenom čl. 45 st. 1 tač. 3 osudio na blažu vrstu kazne, i umjesto kazne zatvora primjenom čl. 39 Krivičnog zakonika, osudio ga na novčanu kaznu u iznosu od 600,00 eura, vodeći pri tome računa o materijalnim prilikama okrivljenog, koje su po nalaženju suda srednje, a i sam okrivljeni tako predstavlja svoje imovno stanje. Sud je mišljenja da će se ovako izrečenom kaznom uticati na okrivljenog da ubuduće ne vrši ovakva i druga krivična djela, te da će se u cjelosti ostvariti svrha kažnjavanja iz čl. 32 Krivičnog zakonika, u okviru opšte svrhe krivičnih sankcija iz čl. 4 st. 2 Krivičnog zakonika.</span>
</p>
<p class="p4">
<span>       Shodno čl. 39 st. 5 Krivičnog zakonika, sud je okrivljenom za plaćanje novčane kazne odredio rok od 3 (tri) mjeseca po pravosnažnosti presude, s tim što je shodno čl. 39. st. 6 Krivičnog zakonika odredio da ukoliko okrivljeni ne plati novčanu kaznu u navedenom roku, ista će se zamijeniti kaznom zatvora, tako što će se za svakih započetih 25,00 (dvadesetpet) eura novčane kazne, odrediti 1 (jedan) dan kazne zatvora, odredjujući da kazna zatvora ne može biti duža od 6 (šest) mjeseci.</span>
</p>
<p class="p4">
<span>        Kako je okrivljeni oglašen krivim, sud ga je obavezao da na ime troškova krivičnog postupka plati iznos od 68,50 €, od čega se iznos od 38,50 €, odnosi na ime vještačenja po vještaku medicinske struke, te na ime sudskog paušala, kao dijela troškova krivičnog postupka iznos od 30,00 €, a koji je odmjeren srazmjerno trajanju postupka i složenosti predmeta, a sve shodno članu 226 i 229 Zakonika o krivičnom postupku.</span>
</p>
<p class="p4">
<span>      Na osnovu svega izloženog, primjenom člana 374 Zakonika o krivičnom postupku odlučeno je kao u izreci presude.</span>
</p>
<p class="p3">
<span>OSNOVNI SUD U CETINJU, dana 12. 07. 2013. godine</span>
</p>
<p class="p2"></p>
<table class="t1">
<tbody>
<tr class="r1">
<td class="td1">
<p class="p2">
<span>        ZAPISNIČAR:</span>
</p>
</td><td class="td2">
<p class="p4">
<span>                                                   S U D I J A:</span>
</p>
</td>
</tr>
<tr class="r1">
<td class="td1">
<p class="p2">
<span>Vjera Jovićević,s.r.</span>
</p>
<p class="p2"></p>
</td><td class="td2">
<p class="p2">
<span>                                                 Željka Jovović,s.r.</span>
</p>
<p class="p2"></p>
<p class="p2"></p>
</td>
</tr>
</tbody>
</table>
<p class="p4"></p>
<table class="t1">
<tbody>
<tr class="r1">
<td class="td3">
<p class="p2">
<span class="s2">         </span><span>PRAVNA POUKA:</span>
</p>
</td><td class="td4">
<p class="p2">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p2"></p>
</td>
</tr>
</tbody>
</table>
<p class="p2">
<span class="s2">                                              </span>
</p>
<table class="t1">
<tbody>
<tr class="r1">
<td class="td5">
<p class="p2">
<span>        ZAPISNIČAR:</span>
</p>
</td><td class="td6">
<p class="p2">
<span>                                                     S U D I J A:</span>
</p>
</td>
</tr>
<tr class="r2">
<td class="td5">
<p class="p2">
<span>       Vjera Jovićević</span>
</p>
<p class="p2"></p>
</td><td class="td6">
<p class="p2">
<span>                                                  Željka Jovović</span>
</p>
<p class="p2"></p>
</td>
</tr>
</tbody>
</table>
<p class="p6">
<span>           </span>
</p>


</body>
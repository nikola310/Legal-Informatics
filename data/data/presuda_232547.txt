<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Times New Roman'}
.span2{color:#000000}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:right">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:right">
<span>K. br. 578/16 </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničarke, u krivičnom postupku protiv okrivljenog Đ. M. iz Pg., zbog krivičnog djela građenje građevinskog objekta bez građevinske dozvole iz čl. 326a Krivičnog zakonika, nakon javnog glavnog pretresa održanog 23</span><span>.01.2017. godine, u prisustvu zastupnika optužbe M. M.</span><span> - savjetnika u Osnovnom državnom tužilaštvu Podgorica</span><span> i okrivljenog, istog dana izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni: Đ. M., JMB ............., od oca M. i majke Đ., rođene V., rođen .. ..19. godine u Pg, sa prebivalištem u Pg – T. bb, državljanin Crne Gore, </span><span>razumije crnogorski jezik, njegov jezik je albanski, penzioner, oženjen, otac četvoro djece, pismen, završio višu likovnu školu, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p style="text-align:center;">
<span class="span2">&nbsp;</span>
</p>
<p style="text-align:center;">
<span class="span2">Kriv je</span>
</p>
<p>
<span class="span2">&nbsp;</span>
</p>
<p>
<span>Što je:</span>
</p>
<p>
<span>Dana 29. novembra 2011. godine, u mjestu D. T., Glavni grad Pg, svjestan svog djela, čije je izvršenje htio i znajući da je njegovo djelo zabranjeno, postupajući protivno odredbi čl. 69 Zakona o uređenju prostora i izgradnji objekata, započeo rekonstrukciju objekta bez prethodno pribavljene građevinske dozvole, na način što je na svom stambenom objektu spratnosti S+P+1, dimenzija u osnovi cca 14,00 x 12,00 m, započeo rekonstrukciju objekta, odnosno treće etaže i to sedam redova blok opeke od ukupno 13 redova, a zatim izlio vertikalne serklaže visine cca 1m, a da prethodno nije pribavio građevinsku dozvolu,</span>
</p>
<p>&nbsp;</p>
<p>
<span>- čime je izvršio krivično djelo građenje objekta bez građevinske dozvole iz čl. 326a Krivičnog zakonika.</span>
</p>
<p>&nbsp;</p>
<p>
<span>Pa mu sud za navedeno krivično djelo primjenom  čl. 4 st. 2, čl. 42 st. 1, čl. 45  st. 1 tač. 3, čl. 46 st. 1 tač. 5, čl. 52 st. 2, čl. 53 i čl. 54 Krivičnog zakonika i čl. 226, čl. 229 i čl. 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span></span>
</p>
<p>
<span>Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državanog tužilaštva Podgorica Kt. br. 724/16 od 30.09.2016. godine, okrivljenom Đ. M. stavljeno je na teret izvršenje krivičnog djela građenje građevinskog objekta bez građevinske dozvole iz čl. 326a Krivičnog zakonika. Zastupnik optužbe je na glavnom pretresu precizirao dispozitiv optužnog predloga na način kako je to predstavljeno u izreci presude, dok je u završnoj riječi ostao pri tako preciziranom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p>
<span>Okrivljeni Đ. M. je u odbrani datoj u prethodnom postpku naveo da je plac u T. kupio 1975. godine, nakon čega je oko 1985. godine počeo sa izgradnjom kuće. Tada je izgradio podrum i prizemlje, dok je prvi sprat obložio ciglom. Dana 29.11.2011. godine inspekcija je izvršila kontrolu i u zapisniku koji je potpiso, konstatovala da gradi etažu iznad prizemlja, bez građevinske dozvole i bez bilo kakve saglasnosti nadležnih državnih organa, jer kada je započeo izgradnju zabrana nije postojala. Tom prilikom mu je naloženo da poruši tu etažu, ali on to nije učinio, iz razloga što tada nije ništa gradio nedozvoljeno. Na glavnom pretresu je naveo da je plac u T. kupio kad su T. počele da se urbanizuju, a izgradnju ove kuće je započeo kad su i ostali ljudi počeli da grade kuće u T. Ne može da kaže kada je to tačno bilo, jer je starije životne dobi i polako počinje sve da zaboravlja, pa iz tih razloga ne može reći ni kada je završio izrgadnju svoje kuće. Prije više godina u njegovu kuću je došlo dvoje inspektora, koji su izvršili pregled kuće i rekli mu da će morati da sruši to što je izgardio. Kao građanin nije na adekvatan način obaviješten da nije dozvoljena gradnja u T., a država je bila obavezna da preko mjesnih zajednica i određenih skupova svima saopšti da nije dozvoljeno graditi bez građevinske dozvole. Tom prilikom inspektori su napravili zapisnik o izvršenom pregledu i on je taj zapisnik potpisao i u istom nije stavio bilo kakvu primjedbu, ali im je verbalno saopštio sve primjedbe koje je imao. Nikada se nije obraćao opštini za dobijanje građevinske dozvole za izgradnju ove kuće, koja ni dan danas nije završena, a stanje je i dalje onakvo kakvo je bilo kao i kad su dolazili inspektori. U Opštini T. je tražio da ga obavijeste kojim je zakonom zabranjena gradnja, a oni su ga obavijestili da je taj zakon objavljen u Službenom listu, i da ga oni nemaju, niti da su u opštini Tuzi obaviješteni o tome da je donijeta neka odluka o zabrani gradnje u T. Ističe da su sve kuće u njegovom komšiluku građene poslije gradnje njegove kuće i niko ih nikada nije opomenuo, pa se pita zašto protiv ostalih ljudi u tom dijelu T. niko nije podnosio optužbe, nego samo protiv njega. Nekoliko dana prije dolaska inspektora na kući je vjerovatno nešto rađeno, ali je zaboravio šta je rađeno. Cigle su počele da pucaju i da se ruše, pa je angažovao majstora da dođe i da nabaca malter preko istih kako bi spriječio dalje propadanje zidova, a majstor je dolazio i nakon inspekcije, a ne sjeća se da li je nešto rađeno neposredno prije dolaska inspektora. U završnoj riječi je naveo da je započeo izgradnju svoje kuće još 80-tih godina prošlog vijeka, te da mu je tada ostala određena količina cigli, odnosno blokova, pa je da mu ne bi propale iste ozidao i </span><span>napravio spoljni zid na drugom spratu. U komšiluku je bilo još dosta ljudi koji su podigli čitave kuće, dvospratnice i trospratnice, a isti isto tako nisu imali nikakve dozvole, pa mu je sumnjivo što se ovaj postupak vodi samo protiv njega. Zna da su oni dali novac, i da se tu radi o korupciji, ali nije podnosio nikakve prijave, već će to uraditi kad dobije odluku u ovom postupku. Ne plaši se suda, i ako bude osuđen napisaće jedan članak koji će objaviti u novinama i u istom će na sarkastičan način pisati o ovom postupku.</span>
</p>
<p>
<span>Sud je dokaznom postupku na saglasan predlog stranaka pročitao iskaz svjedoka V. R., koji je dat u prethodnom postupku na zapisniku o saslušanju svjedoka Kt. br. 724/15 od 25.02.2016. godine; pročitao zapisnik o inspekcijskom pregledu Sekretarijata za planiranje i uređenje prostora i zaštite životne sredine – odjeljenja inspekcije zaštite prostora br. 000007 od 29.11.2011. godine; izvršio uvid u dvije fotografije objekta koje se nalaze u prilogu zapisnika o inspekcijskom pregledu; pročitao izvod iz registra kaznenih evidencija Ministarstva pravde KE 1402/2016 od 24.10.2016. godine.</span>
</p>
<p>
<span>Svjedok V. R. je u iskazu datom u prethodnom postupku, a koji je na saglasan predlog stranaka pročitan na glavnom pretresu, naveo da je dana 29.11.2011. godine, po službenoj dužnosti izvršio inspekcijski pregled na objektu u izgradnji u mjestu D. R., i tom prilikom utvrdio da je na objektu spratnosti S+P+1 u toku izgradnja treće etaže. Nakon toga je obavio razgvor sa okrivljenim, i tom prilikom ga pitao da li za građevinske radove koji su konstatovani zapisnikom ima građevinsku dozvolu, na šta mu je isti odgovorio da nema. Nakon toga je od okrivljenog tražio da potpiše zapisnik, što je isti i učinio bez primjedbi, nakon čega mu je ukazano na nepravilnosti i naloženo da u roku od 15 dana poruši predmetnu etažu.</span>
</p>
<p>
<span> Iz zapisnika o inspekcijskom pregledu Sekretarijata za planiranje i uređenje prostora i zaštite životne sredine – odjeljenja inspekcije zaštite prostora br. 000007 od 29.11.2011. godine proizilazi da su inspektori zaštite prostora V. R. i Olga Adžić dana 29.11.2011. godine izvršili inspekcijski pregled objekta na lokaciji Donji Tuzi u prisustvu okrivljenog, te da su zatekli zidanje treće etaže na useljenom stambenom objektu spratnosti S+P+1 i dimenzija u osnovi cca 14x12 metara. Predmetna etaža je visine 13 redova blok opeke, od čega je 6 redova ozidano u prethodnom periodu, što se vidi po boji opeke i na tom dijelu su izliveni i vertiklni serklaži visine cca 1 metar. Okrivljeni je investitor predmetnih radova, za koje ne posjeduje građevinsku dozvolu, a suteren, prizemlje i nadzidak visine cca 1 metar, koji se nalazi na trećoj etaži, su izgrađeni 80-tih godina dvadesetog vijeka. Okrivljenom je naloženo da u roku od 15 dana poruši predmetni etažni sprat dimenzija u osnovi cca 14x12 metara.</span>
</p>
<p>
<span>Uvidom u dvije fotografije objekta utvrđeno je da je na istim prikazan predmetni objekat na kome je započeta rekonstrukcija treće etaže i to 7 redova blok opeke od ukupno 13 redova, kao i da su izliveni vertikalni serklaži visine cca 1 metar.</span>
</p>
<p>
<span>Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je utvrdio da je okrivljeni Đon Margiljaj dana 29. novembra 2011. godine, u mjestu Donje Tuzi, Glavni grad Podgorica, postupajući protivno odredbi čl. 69 Zakona o uređenju prostora i izgradnji objekata, započeo rekonstrukciju objekta bez prethodno pribavljene građevinske dozvole, na način što je na svom stambenom objektu spratnosti S+P+1, dimenzija u osnovi cca 14,00 x 12,00 m, započeo rekonstrukciju objekta, odnosno treće etaže i to sedam redova blok opeke od ukupno 13 redova, a zatim izlio vertikalne serklaže visine cca 1m, a da prethodno nije pribavio građevinsku dozvolu.</span>
</p>
<p>
<span>Činjenično stanje utvrđeno je iz iskaza svjedoka V. R. i zapisnika o inspekcijskom pregledu Sekretarijata za planiranje i uređenje prostora i zaštite životne sredine – odjeljenja inspekcije zaštite prostora iz kojih saglasno proizilazi da je prilikom inspekcijskog pregleda objekta, na lokaciji Donji Tuzi, dana 29.11.2011. godine </span><span>zatečeno zidanje treće etaže na useljenom stambenom objektu spratnosti S+P+1 i dimenzija u osnovi cca 14x12 metara, te da je predmetna etaža visine 13 redova blok opeke, da je od toga zidano sedam redova, dok je preostali broj redova ozidan u predhodnom periodu, što se vidi po boji opeke i da su na tom dijelu izliveni i vertiklni serklaži visine cca 1 metar, a ovom prilikom su sačinjene i dvije fotografije objekta u koje je sud izvršio uvid i iz kojih nesumnjivo proizilazi da je okrivljeni na predmetnom objektu vršio rekonstrukciju treće etaže. Na sadržinu iskaza svjedoka, koji je u svemu saglasan sa navedenim materijalnim dokazima, stranke nisu imali primjedbi, pa je sud ove dokaze prihvatio, imajući u vidu da ni okrivljeni nije sporio da je potpisao navedeni zapisnik bez unošenja u isti bilo kakvih primjedbi na njegovu sadržinu. Takođe, sud je imao u vidu i da okrivljeni u odbrani nije sporio da je angažovao majstora da nabaci malter preko cigli na poslednjoj etaži, a kako bi spriječio dalje propadanje zidova, te da je nekoliko dana prije dolaska inspektora na kući vjerovatno nešto rađeno, odnosno da mu je nakon gradnje suterena i prizemlja 80-tih godina prošlog vijeka, ostala određena količina cigli, odnosno blokova, pa je da mu ne bi propale iste ozidao i napravio spoljni zid na drugom spratu, a da za te radove nije posjedovao građevinsku dozvolu.</span>
</p>
<p>
<span>Članom 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije, a tokom postupka je utvrđeno da okrivljeni nije imao navedenu dozvolu. </span>
</p>
<p>
<span>Okrivljeni je postupajući na navedeni način, bio svjestan svog djela, odnosno da preduzima radnju početka rekonstrukcije objekta, i to protivno zakonskim propisima, bez građevinske dozvole, pa je to i htio, čime su se u radnjama okrivljenog pored objektivnih stekli i subjektivni elementi bića krivičnog djela građenje objekta bez građevinske dozvole iz čl. 326a Krivičnog zakonika.</span>
</p>
<p>
<span>Sud je cijenio i navode odbrane okrivljenog da kao građanin nije na adekvatan način obaviješten da nije dozvoljena gradnja u Tuzima, i da je država bila obavezna da preko mjesnih zajednica i određenih skupova svima saopšti da nije dozvoljeno graditi bez građevinske dozvole, ali sud iste nije prihvatio, nalazeći da su isti neosnovani, nelogični i sračunato dati u cilju izbjegavanja krivice, a ovo imajuću u vidu da je okrivljeni kao i svaki drugi građanin obavezan da se pridržava zakona, a s tim u vezi i da se informiše o sadržini istih, pa s obzirom da se isti objavljuju u Službenom listu Crne Gore i kao takvi su dostupni svima, niko se ne može pozivati na sopstvenu neinformisanost, tj. </span><span>potpuno je jasno da okrivljenom nije moglo biti nepoznato da je zabranjeno graditi bez građevinske dozvole i tehničke dokumentacije.</span>
</p>
<p>
<span>Prilikom odluke o krivičnoj sankciji, sud je u smislu čl. 42  st. 1 Krivičnog zakonika, cijenio sve okolnosti koje su od uticaja na njen izbor i visinu, pa je na strani okrivljenog kao olakšavajuće okolnosti cijenio njegove porodične prilike, odnosno da je da je oženjen, otac četvoro djece, činjenicu da se radi o licu starije životne dobi, njegov raniji život i s tim u vezi njegovu raniju neosuđivanost, koja je utvrđena iz izvoda iz registra kaznenih evidencija Ministarsva pravde KE 1402/2016 od 24.10.2016. godine, dok sud otežavajućih okolnosti na strani okrivljenog nije našao, pa je sud, cijeneći navedene olakšavajuće okolnosti kao naročito olakšavajuće, shodno čl. 45 st. 1 tač. 3 i 46 st. 1 tač. 5 Krivičnog zakonika, okrivljenom ublažio kaznu ispod zakonom zaprijećenog minimuma, i utvrdio mu kaznu zatvora u trajanju od tri mjeseca, nalazeći pritom da okrivljenom nije nužno izreći kaznu, već mu je primjenom čl. 53 i čl. 54 Krivičnog zakonika, izrekao uslovnu osudu, nalazeći da će se ovom mjerom upozorenja uz rok provjeravanja od jedne godine u dovoljnoj mjeri uticati da okrivljeni ubuduće ne vrši krivična djela, te da će se na taj način u cjelosti ostvariti svrha izricanja uslovne osude iz čl. 52 st. 2 Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p>
<span>Imajući u vidu da je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 eura, koji iznos se odnosi na ime sudskog paušala kao dijela troškova krivičnog postupka, a koji je odmjeren srazmjerno trajanju postupka, složenosti predmeta i imovinom stanju okrivljenog, sve shodno čl. 226 u vezi čl. 229 Zakonika o krivičnom postupku, </span>
</p>
<p>
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 23.01.2017. godine</span>
</p>
<p>&nbsp;</p>
<p>&nbsp;</p>
<p>
<span>ZAPISNIČARKA                                                                           </span><span>          S U D I J A</span>
</p>
<p>
<span> Edina Kraja,s.r.                                                                                   Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>               PRAVNA POUKA: Protiv ove presude dozvoljena je</span>
</p>
<p>
<span>                                             žalba u roku od 8 dana od dana </span>
</p>
<p>
<span>                                             prijema prepisa iste, Višem sudu</span>
</p>
<p>
<span>                                             u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>ZTO. Edina Kraja</span>
</p>
<p>&nbsp;</p>
</div>
</div>


</body>
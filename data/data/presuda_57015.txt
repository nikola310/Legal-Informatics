<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;color:black;}
.s3{font-weight:bold;color:black;}
.s4{color:black;}
.p1{margin-left:5.0in;margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Times;font-size:13pt;}
.p2{text-indent:0.5in;margin-left:4.5in;text-align:start;hyphenate:auto;font-family:Times;font-size:13pt;}
.p3{text-align:center;hyphenate:auto;font-family:Times;font-size:13pt;}
.p4{text-indent:0.5in;text-align:justify;hyphenate:auto;font-family:Times;font-size:13pt;}
.p5{text-align:start;hyphenate:auto;font-family:Times;font-size:13pt;}
.p6{text-align:justify;hyphenate:auto;font-family:Times;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-align:start;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times;font-size:13pt;}
.p10{margin-bottom:0.083333336in;text-align:start;hyphenate:auto;font-family:Times;font-size:13pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br.100/10</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije Gorana Šćepanovića, kao predsjednika vijeća i sudija porotnika V. N. i P. M., kao članova vijeća, sa zapisničarom Milijanom Minić u krivičnom predmetu optuženog </span><span class="s1">M. M.</span><span>, zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, po optužnici Osnovnog državnog tužilaštva u Baru, Kt.br. 71/10 od 16.03.2010. godine, nakon održanog glavnog javnog pretresa u prisustvu zastupnika optužbe Osnovnog državnog tužioca M. M. i branioca optuženog po službenoj dužnosti M. M., advokata iz B., u odsustvu optuženog, dana 17.06.2010. godine donio je i javno objavio</span>
</p>
<p class="p5"></p>
<p class="p3">
<span class="s1">PRESUDU</span>
</p>
<p class="p5"></p>
<p class="p6">
<span>	Optuženi </span><span class="s1">M. M.</span><span> </span><span class="s2">od oca A. i majke H. rođene H., rođen ... godine, u selo A., opština M. Kosovo, sa prebivalištem u mjestu rođenja, građevinski radnik, oženjen, otac troje djece, završio srednju školu, neosuđivan, </span>
</p>
<p class="p3"></p>
<p class="p3">
<span class="s3">K r i v  j e :</span>
</p>
<p class="p6"></p>
<p class="p6"></p>
<p class="p4">
<span class="s4">Što je:</span>
</p>
<p class="p6"></p>
<p class="p7">
<span class="s4">Dana 07.02.2010. godine, oko 21,45 časova, na graničnom prelazu Gat V Luke Bar u Baru, prilikom ukrcaja na brod „Sveti Stefan“ koji saobraća na liniji Bar-Bari-Bar, upotrijebio lažnu javnu ispravu - vizu Republike Francuske broj F 59803425 sačinjenu na neautentičnom obrascu za istu u kojoj su upisane njegove generalije i ista utisnuta na strani šest njegove putne isprave - pasoša Kosova serijski broj K 00571066 izdatog na njegovo ime na način što istu prilikom ukrcaja na brod pokazao policijskim službenicima radi utvrđivanja njegovog identiteta,</span>
</p>
<p class="p4"></p>
<p class="p4">
<span class="s4">- čime je učinio krivično djelo - </span><span class="s3">falsifikovanje isprave iz čl. 412 st. 2. u vezi st. 1. Krivičnog zakonika.</span>
</p>
<p class="p5"></p>
<p class="p6">
<span>            pa ga sud primjenom čl. 4, 32, 36 i 42 Krivičnog zakonika CG i čl. 359, 360 i 364  ZKP-a</span>
</p>
<p class="p5"></p>
<p class="p3">
<span class="s1">OSUĐUJE</span>
</p>
<p class="p3"></p>
<p class="p4">
<span>Na kaznu zatvora u trajanju od 3 (tri) mjeseca u koju kaznu se uračunava vrijeme provedeno u pritvoru </span><span class="s4">od 07.02.2010. godine do 15.02.2010. godine. </span>
</p>
<p class="p4"></p>
<p class="p4">
<span>Prema optuženom na osnovu čl. 75 st.1 Krivičnog zakonika izriče se</span>
</p>
<p class="p5"></p>
<p class="p3">
<span class="s1">MJERA BEZBJEDNOSTI</span>
</p>
<p class="p3"></p>
<p class="p7">
<span>Kojom se od optuženog oduzima </span><span class="s4">pasoš Kosova serijski broj K 00571066, na ime M. M., u kojem se na strani broj 6 nalazi lažna viza Republike Francuske broj F 59803425.</span>
</p>
<p class="p7"></p>
<p class="p4">
<span>Optuženi je dužan da plati troškove krivičnog postupka u iznosu od 200 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p5"></p>
<p class="p3">
<span class="s1">O b r a z l o ž e n j e</span>
</p>
<p class="p6"></p>
<p class="p4">
<span>Optužnicom Osnovnog državnog tužilaštva u Baru, Kt.br. 71/10 od 16.03.2010. godine stavljeno je na teret optuženom izvršenje krivičnog djela bliže opisanog u izreci presude. </span>
</p>
<p class="p4"></p>
<p class="p4">
<span class="s4">Glavni pretres je održan u odsustvu optuženog na osnovu rješenja Krivičnog vijeća Osnovnog suda u Baru Kv.br. </span><span class="s2">207/10 od 14.05.2010</span><span class="s4">. godine</span>
</p>
<p class="p4"></p>
<p class="p4">
<span class="s4">Optuženi je u svojoj odbrani izjavio da </span><span class="s2">se kune da nije znao da je francuska viza falsifikovana. Jedan drug sa Kosova mu je rekao da njegov drug radi u Francuskoj Ambasadi i da mu on može izdati regularnu vizu. Dao mu je četiri slike i nakon tri dana taj drug mu je donio pasoš sa vizom, a on mu je za tu uslugu dao 750 €. Došao je na granični prelaz 07.02.2010. godine, pokazao svoj pasoš gdje je bila ta viza. Granični policajci su mu rekli da je viza falsifikovana i nisu mu dozvolili ukrcaj na brod. Taj drug mu je rekao da je u pitanju šengen viza i da može da putuje gdje hoće. Htio je da ide kod brata u Italiju. Nije išao u Francusku Ambasadu nego mu je to pribavio drug njegovog druga.</span>
</p>
<p class="p4"></p>
<p class="p6">
<span>	U dokaznom postupku na saglasan predlog stranaka pročitan je iskaz svjedoka </span><span class="s2">M. S. iz prethodnog postupka, pročitana je potvrda o privremeno oduzetim predmetima  PJ Bar od 7.02.2010. godine, izvršen je uvid u putnu ispravu - pasoš K00571066 i vizu Francuske koja se nalazi na 6 strani br. F 59803425, pročitan je izvještaj Ambasade Francuske u Crnoj Gori  br. 2010/08 od 19.02.2010. godine, nalaz i mišljenje vještaka grafologa V. N. br. 16/10 od 23.02.2010. godine, izvod iz kaznene evidencije na ime optuženog SUP K. - PU P. br. 01-235-403/10 od 22.04.2010. godine.</span>
</p>
<p class="p6"></p>
<p class="p4">
<span>Svjedok </span><span class="s1">M. S.</span><span>je izjavio da je d</span><span class="s2">ana 07.02.2010. godine vršio je kontrolu ukrcaja putnika putničkog broda „Sveti Stefan“ koji saobraća na liniji Bar-Bari-Bar. Oko 21,45 časova na punkt za pasošku kontrolu pojavio se putnik koji je prezentovao pasoš Kosova i koji glasi na ime M. M., na 6 stranici pasoša bila je nalijepljena viza Francuske za koju je posumnjao da je falsifikovana, pa je uz pomoć UV aparata utvrdio da viza odsijava bijelu boju što nije slučaj kada se kontroliše originalna viza. Predmetna putna isprava je oduzeta o čemu je M. M. izdata potvrda. Licu nije dozvoljen ukrcaj i predat je UP PJ Bar na dalju nadležnost.</span>
</p>
<p class="p4"></p>
<p class="p7">
<span class="s4">Iz potvrde o privremeno oduzetim predmetima  PJ Bar od 7.02.2010. godine utvrđeno je da je od optuženog oduzeta putna isprava Kosova broj K00571066.</span>
</p>
<p class="p7"></p>
<p class="p7">
<span class="s4">Uvidom u putnu ispravu - pasoš K00571066 utvrđeno je da ista glasi na ime M. M., a da se na strani broj 6 nalazi vizu Francuske br. F 59803425, na ime M. M.</span>
</p>
<p class="p7"></p>
<p class="p7">
<span class="s4">Iz izvještaja Ambasade Francuske u Crnoj Gori  br. 2010/08 od 19.02.2010. godine utvrđeno je da viza sa predmetnim  imenom i brojem nije izdata ni u jednoj od ambasada, odnosno da je lažna.</span>
</p>
<p class="p7"></p>
<p class="p7">
<span class="s4">Iz nalaza i mišljenje vještaka grafologa V. N. br. 16/10 od 23.02.2010. godine utvrđeno je da obrazac sporne vize nije autentičan. </span>
</p>
<p class="p7"></p>
<p class="p7">
<span class="s4">Iz izvoda iz kaznene evidencije na ime optuženog SUP K. - PU P. br. 01-235-403/10 od 22.04.2010. godine utvrđeno je da optuženi nije osuđivan. </span>
</p>
<p class="p8"></p>
<p class="p4">
<span>Ocjenom izvedenih dokaza utvrđeno je da je optuženi učinio krivično djelo koje mu je stavljeno na teret. Optuženi u svojoj odbrani ne priznaje da je učinio krivično djelo.</span><span class="s4"> Odbranu optuženog sud je cijenio kao neosnovanu i kao pokušaj izbjegavanja krivice. Optuženi je </span><span class="s2">07.02.2010. godine, oko 21,45 časova stupio na granični prelaz Gat V Luke Bar u Baru, sa namjerom da se ukrca na brod „Sveti Stefan“. Prilikom pasoške kontrole optuženi je pokazao putnu ispravu Kosova serijski broj K 00571066, u kojoj je na strani šest bila postavljena francuska viza broj F 59803425, na ime M.M.</span><span class="s4"> Iz izvještaja Ambasade Francuske u Crnoj Gori i nalaza i mišljenja vještaka grafološke struke V. N. </span><span class="s2">utvrđeno je da je predmetna viza lažna javna isprava jer nije izdata od strane državnih organa Francuske, a kako nije izdata od strane subjekta koji je označen kao izdavalac ista je lažna javna isprava. </span><span>Sud je kao jasan i objektivan prihvatio iskaz svjedoka M. S., zbog čega mu je poklonio punu vjeru. Postupajući na način predstavljen u izreci presude optuženi je ostvario sva objektivna obilježja krivičnog djela falsifikovanje isprave iz čl. 412 st.2 u vezi st. 1 Krivičnog zakonika. Sud je prihvatio pravnu kvalifikaciju iz optužnice. </span>
</p>
<p class="p4"></p>
<p class="p4">
<span>Utvrđeno je da je optuženi krivično djelo učinio sa direktnim umišljajem, da je bio svjestan da posjeduje lažnu javnu ispravu-vizu, a utvrđena je i njegova namjera da tu ispravu upotrijebi kao pravu. Optuženi je u svojoj odbrani izjavio da nije znao da je predmetna viza falsifikovana, iako je nabavio od neovlašćenog lica za iznos od 750 €. Optuženi je znao da za dobijanje javnih isprava jedne države moraju biti ispunjeni propisani uslovi i procedura. Znao je da se javne isprave jedne države ne mogu na zakonit način pribaviti u drugoj državi od nepoznatog lica koje nije bilo ovlašćeno za izdavanje takvih isprava i za visoki novčani iznos. Imajući u vidu izloženo očigledno je da je optuženi znao da je predmetna viza lažna javna isprava, zbog čega je krivično djelo učinio sa direktnim umišljajem.</span>
</p>
<p class="p4"></p>
<p class="p4">
<span>Sud je optuženog osudio na kaznu zatvora u trajanju od 3 mjeseca. Za krivično djelo</span><span class="s4"> falsifikovanje isprave iz čl. 412 st. 2 u vezi st. 1 </span><span>Krivičnog zakonika propisana je kazna zatvora u trajanju od 3 mjeseca do 5 godina. Na strani optuženog cijenjene su sve olakšavajuće i otežavajuće okolnosti iz čl. 42. Krivičnog zakonika. Od olakšavajućih okolnosti sud je cijenio porodične prilike jer je oženjen i otac troje djece i raniji život jer nije osuđivan. Otežavajućih okolnosti na strani optuženog nije bilo. Sud je optuženog osudio na kaznu zatvora u trajanju od tri mjeseca kao minimalnom kaznom jer izrečena kazna zatvora, po ocjeni suda, odgovara težini krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p6"></p>
<p class="p4">
<span>Na osnovu čl. 51 Krivičnog zakonika u kaznu zatvora optuženom je uračunato vrijeme provedeno u pritvoru </span><span class="s4">od 07.02.2010. godine do 15.02.2010. godine.</span>
</p>
<p class="p4"></p>
<p class="p4">
<span>Na osnovu čl. 75 st.1 Krivičnog zakonika optuženom je izrečena mjera bezbjednosti oduzimanja </span><span class="s2">pasoša Kosova serijski broj K 00571066, na ime M. M., u kojem se na strani broj 6 nalazi lažna viza Republike Francuske broj F 59803425</span><span class="s4">, </span><span>kao predmeta koji je upotrijebljen za izvršenje krivičnog djela.</span>
</p>
<p class="p6"></p>
<p class="p4">
<span>Odluka o troškovima zasniva se na odredbi čl. 202 ZKP-a a ista se odnosi na troškove branioca po službenoj dužnosti M. M. u iznosu od 100 €, troškove grafološkog vještačenja u iznosu od 55 € i troškove za rad suda, koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p4"></p>
<p class="p9">
<span>Na osnovu izloženog odlučeno je kao u izreci presude.</span>
</p>
<p class="p9"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 17.06.2010. godine</span>
</p>
<p class="p5"></p>
<p class="p10">
<span class="s1"> ZAPISNIČAR,			            PREDSJEDNIK VIJEĆA-SUDIJA</span>
</p>
<p class="p5">
<span class="s1">Milijana Minić	                                                             Goran Šćepanović				               Goran Šćepanović</span>
</p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA</span><span>: Protiv ove presude može se izjaviti žalba</span>
</p>
<p class="p5">
<span>Višem sudu u Podgorici u roku od 15 dana od dana prijema</span>
</p>
<p class="p5">
<span>pismenog otpravka, preko ovog suda u dva primjerka.</span>
</p>
<p class="p9"></p>
<p class="p9"></p>
<p class="p9">
<span class="s1">DNA</span><span>:	  - 1 x ODT</span>
</p>
<p class="p5">
<span> 		  - 1 x oglasna tabla</span>
</p>
<p class="p5">
<span>		  - 1 x braniocu</span>
</p>
<p class="p9">
<span> 	  - u spise</span>
</p>
<p class="p11"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-size:12pt;color:black;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:12pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.625in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:start;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:1.5in;text-align:start;hyphenate:auto;font-family:Times New Roman;font-size:13pt;}
.p8{margin-left:-0.09861111in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;text-align:start;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:Times New Roman;font-size:13pt;}
.p13{text-align:justify;hyphenate:auto;font-family:Times New Roman;font-size:13pt;}
.p14{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.5in;text-align:center;hyphenate:auto;font-family:Times New Roman;font-size:13pt;}
.p16{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p17{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p18{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p19{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p20{margin-left:0.5in;text-align:start;hyphenate:auto;font-family:Times New Roman;font-size:13pt;}
.p21{margin-left:0.25in;text-align:start;hyphenate:auto;font-family:Times New Roman;font-size:13pt;}
.p22{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 330/12</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">C. Z.</span><span>, zbog krivičnog djela krađa iz čl. 239 st.1 Krivičnog zakonika, po optužnom predlogu Osnovnog državnog tužilaštva u Baru Kt. br. 595/12 od 22.08.2012. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva Đ.P., u odsustvu okrivljenog, dana 19.11.2012. godine donio je i javno objavio,</span>
</p>
<p class="p6"></p>
<p class="p7">
<span class="s1">        P R E S U D U</span><span> </span>
</p>
<p class="p8"></p>
<p class="p9">
<span>Okrivljeni </span><span class="s2">C. Z., </span><span class="s3">JMBG .., od oca L. i majke Ž., rođene A., rođen ... godine u V., Republika S., sa prebivalištem u B., ul. P. v. br..., državljanin Republike Srbije, razumije crnogorski jezik, njegov jezik je srpski, ekonomista, oženjen, otac troje djece, pismen, sa završenim ekonomskim fakultetom, lošeg imovnog stanja, </span>
</p>
<p class="p9"></p>
<p class="p10">
<span class="s1">K r i v   j e :</span>
</p>
<p class="p11"></p>
<p class="p11">
<span>Što je:</span>
</p>
<p class="p9"></p>
<p class="p9">
<span class="s3">Dana 21. avgusta 2012.godine, oko 14,15 časova, na gradskoj plaži u S., opština Bar, oduzeo tuđe pokretne stvari-vlasništvo oštećene P. S. iz M., u namjeri da njihovim prisvajanjem sebi pribavi protivpravnu imovinsku korist, na način što je koristeći nepažnju oštećene, sa plaže oduzeo torbicu roze boje u kojoj se nalazila manja torbica crne boje sa novčanikom u kojem se nalazila lična karta na ime oštećene, bankovne kartice, kao i novčani iznos od 150,00 € i 400,00 makedonskih denara,</span>
</p>
<p class="p12"></p>
<p class="p9">
<span class="s3">- čime je učinio krivično djelo - </span><span class="s2">krađa iz čl. 239 st. 1. Krivičnog zakonika.</span>
</p>
<p class="p8"></p>
<p class="p9">
<span>pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a,  i z r i č e</span>
</p>
<p class="p12">
<span>      </span>
</p>
<p class="p4">
<span class="s1">         USLOVNU OSUDU</span>
</p>
<p class="p12">
<span>        </span>
</p>
<p class="p13">
<span>           Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti, ne učini novo krivično djelo.</span>
</p>
<p class="p9"></p>
<p class="p9">
<span>Okrivljeni je dužan da plati troškove krivičnog postupka u iznosu od 60,00 €, u roku od 15 dana od dana pravosnažnosti, pod prijetnjom izvršenja.</span>
</p>
<p class="p14"></p>
<p class="p9"></p>
<p class="p15">
<span class="s1">O b r a z l o ž e n j e</span>
</p>
<p class="p9"></p>
<p class="p9">
<span>Optužnim predlogom Osnovnog državnog tužioca u Baru Kt. br. 595/12 od 22.08.2012. godine stavljeno je na teret okrivljenom izvršenje krivičnog djela bliže opisanog u dispozitivu.</span>
</p>
<p class="p13"></p>
<p class="p13">
<span>	</span><span class="s3">Glavni pretres je održan u odsustvu okrivljenog na osnovu čl. 457 ZKP-a jer se uredno primljenom pozivu nije odazvao, izostanak obrazložen nemogućnošću plaćanja dolaska na glavni pretres, sud nije prihvatio kao opravdan, a kako je saslušan ocijenjeno je da njegovo prisustvo nije nužno.</span>
</p>
<p class="p13"></p>
<p class="p9">
<span>Okrivljeni je u svojoj odbrani izjavio da je </span><span class="s3">došao u Crnu Goru 20.08.2012. godine u jutarnjim časovima, a negdje oko 19 časova istog dana došao je u S., i tu noć je spavao na plaži u S.. Sjutradan tj. dana 21.08.2012. godine oko 14,15 časova, pri ukrcavanju na brod koji vodi do Kraljičine plaže, primijetio je na plaži crnu torbicu i istu je odnio sa sobom. On je odustao od ukrcavanja na brod i krenuo prema šetalištu. Kasnije je iz te torbice uzeo novčanik u kojem je bilo novca i neka dokumenta, a torbicu je bacio pored puta. Koliko je novca bilo u novčaniku tačno on ne zna, jer nije imao vremena ni da prebroji, obzirom da ga je policija nakon nekoliko minuta uhapsila. Kada su ga priveli u stanicu policije preda njim su prebrojali 120 € i 3.000 makedonskih denara. On je sa sobom imao svojih 40 dinara i jedan dolar.</span>
</p>
<p class="p9"></p>
<p class="p13">
<span>	U dokaznom postupku saslušani su svjedoci M. G. i P. Lj., pročitana je </span><span class="s3">potvrda o privremeno oduzetim predmetima UP PJ Bar od 21.08.2012. godine.</span>
</p>
<p class="p13"></p>
<p class="p9">
<span>Svjedok </span><span class="s1">M. G.</span><span>je izjavio da je u </span><span class="s3">toku turističke sezone 2012. godine bio raspoređen u S. Dana 21.08.2012. godine oko 14 časova, su obaviješteni da  je Makedonska državljanka P. S. prijavila da joj je oko 13,20 časova, sa plaže u S., oduzeta jedna torbica u kojoj su se nalazili novac i dokumenta, a da je planirala da se ukrca na turistički brod koji obilazi primorje. Odmah nakon što su primili to obavještenje kolega Pešić i on su otišli da obiđu šetalište i tom prilikom nisu primijetili ništa što bi im skrenulo pažnju na izvršioca nakon čega su otišli na magistralni put i na jednom stepeništu iznad lokala Q2 koje vodi do magistralnog puta su primijetili jedno lice koje je stojalo i nešto odbacivalo od sebe. Zaustavili su vozilo, prišli su tom licu, to lice kada ih je vidjelo pokušalo je da napusti to mjesto, međutim, kolega Pešić ga je zaustavio i na pitanje što mu se nalazi u džepovima, on je izvadio sve stvari koje je imao u džepovima koje je stavio na haubu od automobila i tada je vidio dokumenta na ime P. S., i to ličnu kartu, bankovnu karticu i još neku karticu na njeno ime, ne sjeća se koju, bili su tu i makedonski denari i euri. Ne može se trenutno sjetiti o kom iznosu se radilo, ali zna da je sve navedeno u potvrdi od oduzimanju predmeta, koju je to lice za koje su utvrdili da se zove C. Z. potpisalo bez primjedbi. Crnu torbicu koju je to lice odbacilo su pronašli odmah pored mjesta na kome su ga prvi put zatekli.</span>
</p>
<p class="p13"></p>
<p class="p9">
<span class="s3">Svjedok </span><span class="s2">P. LJ.</span><span class="s3"> je izjavio da je u toku turističke sezone 2012. godine bio raspoređen u S., dana 21.08.2012. godine on se nalazio na poslu sa M. G. i u toku dana su obilazili područje S., a posebno plažu. Oko 14 sati od strane dežurne službe obaviješteni su da je makedonska državljanka P. S. prijavila da joj je oko 13,20 časova sa plaže oduzeta torbica u kojoj su se nalazila dokumenta i novac. Oni su nakon toga  obišli ulicu Obala Iva Novakovića ispod koje se nalazi plaža i s obzirom na gužvu nisu primijetili nikog ko bi im skrenuo pažnju kao izvršilac djela, nakon čega su se uputili prema magistralnom putu i tada su na vrhu stepeništa iznad lokala Q2 u neposrednoj blizini magistralnog puta primijetili jedno lice koje je nešto odbacivalo od sebe što im je bilo sumnjivo. Zaustavili su vozilo, krenuli su prema tom licu, to lice je kada ih je vidjelo krenulo da napušta lice mjesta, međutim, on ga je sustigao i dovezao do njihovog vozila. Od lica su tražili da pokaže što ima u džepovima, a u neposrednoj blizini mjesta u kome se on nalazio vidjeli su jednu malu crnu torbicu i kada je to lice izvadilo stvari iz džepova tu su vidjeli neka dokumenta na ime P. S., makedonske denare i eura, ne sjeća se tačnog iznosa, ali  zna da je sve to konstatovano u potvrdi o oduzimanju predmeta koju je to lice potpisalo bez primjedbi. Lice je nakon toga privedeno u prostorije UP PJ Bar na dalji postupak.</span>
</p>
<p class="p13"></p>
<p class="p9">
<span>Iz </span><span class="s3">potvrde o privremeno oduzetim predmetima UP PJ Bar od 21.08.2012. godine utvrđeno je da su od okrivljenog oduzeti crna torbica marke »Sori«, novčanik crni, lična karta na ime P. S., 2 bankovne kartice na isto ime, 120 €, 40 dinara i 400 makedonskih denara, 1 USA Dolar, novčanik braon boje, mobilni telefon marke »Samsung«. Okrivljeni je potvrdu potpisao bez primjedbi.    </span>
</p>
<p class="p9">
<span class="s3">Optužnim predlogom predloženo je da se sasluša svjedok oštećena P. S. U spisima predmeta nema dokaza da je oštećena primila poziv, a cijeneći priznanje okrivljenog i iskaze saslušanih svjedoka, ocijenjeno je da je činjenično stanje potpuno utvrđeno iz kojih razloga je donijeto rješenje da se u dokaznom postupku neće saslušati svjedok oštećena P. S.</span>
</p>
<p class="p12"></p>
<p class="p9">
<span class="s3">Optužnim predlogom predloženo je da se u dokaznom postupku pročita izvod iz kaznene evidencije na ime okrivljenog. Sud je od MUP Republike Srbije SUP V. zatražio dostavljanje izvoda, zamolnica suda je primljena 16.10.2012. godine, po istoj nije postupljeno, a kako sud nema druge mogućnosti da pribavi izvod, donijeto je rješenje da se u </span><span>dokaznom postupku neće pročitati izvod iz kaznene evidencije na ime okrivljenog.</span>
</p>
<p class="p13"></p>
<p class="p9">
<span>Ocjenom izvedenih dokaza utvrđeno je da je okrivljeni učinio krivično djelo predstavljeno u dispozitivu. Okrivljeni je u svojoj odbrani priznao da je učinio krivično djelo jasno opisujući radnje koje je preduzeo, a priznanje okrivljenog potvrđuje se jasnim i saglasnim iskazima svjedoka M. G. i P. Lj., koji su okrivljenog zatekli sa oduzetim stvarima u trenutku kada je odbacivao crnu torbu u kojoj su se nalazile stvari oštećene P. S. Priznanje okrivljenog potvrđuje se i sadržinom potvrde o privremeno oduzetim predmetima, koju je okrivljeni potpisao bez primjedbi u kojoj su navedene stvari oštećene koje je okrivljeni oduzeo na plaži u S. Okrivljeni je u svojoj odbrani izjavio da je pred njim policija prebrojala makedonske denare kojih je bilo 3.000, međutim, iz potvrde o privremeno oduzetim predmetima utvrđeno je da je od oštećene oduzeo 400 makedonskih denara, a ne 3.000 koliko je navedeno u odbrani okrivljenog i optužnom predlogu, pa je u tom dijelu preciziran optužni predlog na način što je sud naveo da je okrivljeni oduzeo 400, a ne 3.000 denara.</span><span class="s4"> </span><span>Sud je precizirao i vrijeme izvršenja krivičnog djela koje je utvrđeno iz iskaza svjedoka, jer u optužnom predlogu nije naveden čas izvršenja djela. </span><span class="s4">Ocijenjeno je da se navedenim preciziranjem ne narušava identitet optužnog predloga i presude. </span>
</p>
<p class="p9"></p>
<p class="p9">
<span>Sud je prihvatio pravnu kvalifikaciju iz optužnog predloga, jer je okrivljeni oduzimanjem predmetne torbice išao za tim da iz njih oduzme sve vrijedne stvari koje u njima pronađe. Okrivljeni prije oduzimanja nije znao koje se stvari nalaze u torbici. Da je okrivljeni znao koja je vrijednost stvari u rancima, odnosno da se radi o stvarima male vrijednosti, u tom slučaju bi se radilo o krivičnom djelu sitna  krađa iz čl. 246 Krivičnog zakonika. Međutim, oduzimanjem torbice sa nepoznatom sadržinom umišljaj okrivljenog je bio usmjeren na eventualno pribavljanje i veće vrijednosti od 150 €, koji iznos predstavlja objektivni uslov koji razdvaja krivična djela krađa i sitna krađa. </span>
</p>
<p class="p9"></p>
<p class="p9">
<span>Okrivljeni je krivično djelo učinio postupajući sa direktnim umišljajem jer je bio svjestan da oduzima tuđe pokretne stvari, a utvrđena je i njegova namjera da oduzimanjem tuđih pokretnih stvari pribavi sebi protivpravnu imovinsku korist. </span>
</p>
<p class="p9"></p>
<p class="p9">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Na strani okrivljenog sud je cijenio priznanje krivičnog djela, porodične prilike jer je okrivljeni oženjen i otac troje djece, izostanak štetnih posledica jer su predmeti izvršenja krivičnog djela oduzeti od okrivljenog. Otežavajućih okolnosti na strani okrivljenog nije bilo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne čini krivična djela. </span>
</p>
<p class="p9"></p>
<p class="p16">
<span>Odluka o troškovima krivičnog postupka zasniva se na odredbi čl. 229 ZKP, a ista se odnosi na troškove rada suda koji su određeni prema trajanju, složenosti krivičnog postupka i imovinskim prilikama okrivljenog. </span>
</p>
<p class="p9"></p>
<p class="p9">
<span>Na osnovu izloženog odlučeno je kao u izreci presude</span>
</p>
<p class="p17"></p>
<p class="p18">
<span class="s1">OSNOVNI SUD U BARU</span>
</p>
<p class="p18">
<span class="s1">Dana 19.11.2011. godine</span>
</p>
<p class="p18"></p>
<p class="p18"></p>
<p class="p12">
<span class="s1">ZAPISNIČAR,			         				      S U D I J A</span>
</p>
<p class="p19">
<span class="s1">  M. M. 				                	         G. Š.</span>
</p>
<p class="p19">
<span> </span>
</p>
<p class="p19"></p>
<p class="p19"></p>
<p class="p19"></p>
<p class="p19">
<span class="s1">PRAVNA POUKA</span><span>:Protiv ove presude može se </span>
</p>
<p class="p19">
<span>izjaviti žalba Višem sudu u Podgorici u roku od</span>
</p>
<p class="p19">
<span>8 dana od dana prijema pismenog otpravka.</span>
</p>
<p class="p19">
<span>Žalba se predaje ovom sudu u dva primjerka.</span>
</p>
<p class="p20"></p>
<p class="p21"></p>
<p class="p12">
<span class="s1">DNA</span><span>:- 1 x ODT</span>
</p>
<p class="p21">
<span>    - 1 x okrivljenom</span>
</p>
<p class="p21">
<span>    -	 u spise</span>
</p>
<p class="p12"></p>
<p class="p12"></p>
<p class="p22"></p>


</body>
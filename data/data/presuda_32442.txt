<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span></span><span></span><span>K.br.134/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljene K. I. iz P., zbog krivičnih djela laka tjelesna povreda iz čl.152. st.2. u vezi st.1. Krivičnog zakonika i krivičnog djela ugrožavanje sigurnosti iz čl.168.st.1. Krivičnog zakonika, po optužnom predlogu ODT Pljevlja Kt.br.18/13 od 06.02.2013. godine, nakon održanog glavnog i javnog pretresa u prisustvu zamjenika ODT Pljevlja Tomčić Milivoja, okrivljene  i oštećenog K. M. iz P., dana 30.10.2013. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljena  </span><span class="span1">K.  I.</span><span>,  JMBG  .... od oca M. i majke D. rodjena P., rodjena .... godine u P., gdje i živi ul. M. P. br. 25, neudata, majka dvoje djece, pismena, završila osnovnu školu, domaćica, govori crnogoskim jezikom, lošeg imovnog stanja, prima socijalnu pomoć u iznosu od 70,00 eura, ne zaposlena, ranije osudjena presudom ovog Suda K.br.38/07 od 10.07.2007.godine, zbog krivičnog djela iz čl.256.st.2. Krivičnog zakonika, izrečena joj uslovna osuda, a takodje ističe da je osudjena presudom ovog Suda koja je postala pravnosnažna prije nekoliko dana i u toj presudi joj je izrečena uslovna osuda, a radi se o krivičnom djelu lake tjelesne povrede.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v a    j e</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>a) dana 31.12.2012. godine oko 19,15 časova u ulici M. Ć.  u P. lako tjelesno povrijedila oštećenog K.  M.  na način što ga je udarila jedanput ciglom u predjelu koljena desne noge, dakle sredstvom podobnim da tijelo teško povrijedi ili zdravlje teško naruši nanijeviši mu laku tjelesnu povredu u vidu kontuzije sa krvnim podlivom u predjelu desne natkoljenice,</span>
</p>
<p>
<span>čime je izvršila krivično djelo laka tjelesna povreda iz čl.152.st.2. u vezi st. 1. Krivičnog zakonika.</span>
</p>
<p>&nbsp;</p>
<p>
<span>b) Istoga dana kao pod tačkom a) oko 19,30 časova u zgradi Ekspoziture policije u PJ Pljevlja ugrozila sigurnost oštećenom K. M.  prijetnjom da će napasti na njegov život ili tijelo na način što mu je uputila riječi prijeteće sadržine govoreći mu "vala M. ja ću tebe pred ovim ljudima ubiti, jebaću ti mater", </span>
</p>
<p>
<span>čime je izvršila krivično djelo ugrožavanje sigurnosti iz čl.168.st.1. Krivičnog zakonika,</span>
</p>
<p>&nbsp;</p>
<p style="text-align:center;">
<span>pa joj sud za izvršeno  krivično djelo laka tjelesna povreda iz čl.152.st.2. u vezi st. 1. Krivičnog zakonika  CG,  primjenom članova 45, 46. i 48. Krivičnog zakonika </span><span class="span1">u t v r d j u j e</span>
</p>
<p>
<span>novčanu kaznu u iznosu od 1.200,00 eura,</span>
</p>
<p>
<span>a za krivično djelo ugrožavanje sigurnosti iz čl.168.st.1. Krivičnog zakonika CG, primjenom člana 48. Krivičnog zakonika  CG, utvrdjuje novčasnu kaznu u iznosu od 600,00 eura.</span>
</p>
<p>&nbsp;</p>
<p>
<span>Pa sud okrivljenu primjenom članova 4, 5, 13, 15, 32, 33, 39, 42.  i 48. Krivičnog zakonika te članova 226. i 229. ZKP CG </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U D U J E</span>
</p>
<p>&nbsp;</p>
<p>&nbsp;</p>
<p>
<span>Na jedinstvenu novčanu kaznu u iznosu od 1.800,00 eura (hiljaduosamstotina eura) koju će okrivljena platiti u roku od godinu dana u 12 jednakih mjesečnih rata.</span>
</p>
<p>
<span>Ako okrivljena u odredjenom roku ne plati novčanu kaznu sud će istu zamijeniti kaznom zatvora tako što će za svakih započetih 25,00 eura novčane kazne odrediti po jedan dan kazne zatvora.</span>
</p>
<p>
<span>Okrivljena se obavezuje da na ime troškova vodjenja krivičnog postupka plati ovom sudu iznos od 60,50 eura, a na ime paušala iznos od 27,50 eura.</span>
</p>
<p>
<span>Troškove krivičnog postupka i paušal okrivljena će platiti ovom sudu u roku od 15 dana po pravnonažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Pljevljima optužnim predlogom Kt.br.18/13 od 06.02.2013. godine optužilo je okrivljenu K. I. iz P.  zbog krivičnog djela laka tjelesna povreda iz čl.152. st.2. u vezi st. 1. Krivičnog zakonika i krivičnog djela ugrožavanje sigurnosti iz čl.168.st.1. Krivičnog zakonika, navodeći da je okrivljena krivična djela izvršila na način mjesto i vrijeme kako je to bliže opisano u izreci ove presude. </span>
</p>
<p>
<span>U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljenu oglasi krivom i osudi po zakonu.</span>
</p>
<p>
<span>Svjedok - oštećeni K. M. u završnoj riječi je istakao da se ne pridružuje krivičnom gonjenju protiv okrivljene niti ističe  imovinsko-pravni zahtjev.</span>
</p>
<p>
<span>Okrivljena K. I. u svoju odbranu na glavnom pretresu od dana 29.03.2013. godine kao i na pretresu od dana 30.10.2013. godine je istakla da živi u P. u ul. M. P., a njen otac sa suprugom i djecom živi u ulici N. R. i ona svakodnevno odlazi kod oca jer joj oni pomažu da podiže dvoje djece. Dana 31.12.2012. godine bili su na sudjenju u Osnovnom sudu u Pljevljima gdje je ona u tom postupku bila u svojstvu okrivljene, a oštećeni je upravo bio i sada oštećeni K. M. i nakon </span><span>završenog sudjenja ona se vratila kod oca i cijeli dan nju je oštećeni provocirao i maltretirao nju i njeno dvoje djece i htio da je udari sa vozilom, pa je taj slučaj prijavila policiji. Ističe da kritičnog dana nije udarila oštećenog ciglom niti ga je uopšte gadjala ciglom i da to ništa nije tačno što je istakao oštećeni i što joj se stavlja na teret. Posebno ističe da je možda tačno da je ona u afektu rekla oštećenom "vala M. ja ću tebe pred ovim ljudima ubiti, jebaću ti mater", a takodje ističe da je možda i neke druge riječi upotrebila i to prijeteće prema oštećenom, a li je sve to bilo u afektu jer je stvarno bila izrevoltirana njegovim ponašanjem prema njoj i njenoj djeci. Posebno ističe dok se sve to dešavalo tu nije bio prisutan svjedok K. H., dakle nije bio prisutan u ul. N. R., a ona kako je već navela ove riječi oštećenom je izgovorila u krugu policije i tu je bio prisutan policajac C. H. i još dosta policajaca. Posebno ističe da je slučaj prijavila telefonom policiji, a nakon toga i lično otišla u stanicu policije, a sa njom su otišla i njena djeca. Dalje objašnjava da je vidjela svjedoka K. H. da se iznenada pojavio u SUP-u, ali da nezna gdje je prethodno bio. Objašnjava posebno da je tu veče nešto oko 19,00 časova imala namjeru da izadje iz očeve kuće i da dodje do svog auta da ode do prodavnice, medjutim nije smjela odnosno nije mogla da izadje zato što je oštećeni parkirao svoje vozilo pa je morala da pozove policiju. Na početku glavnog pretresa je istakla da je pored osude koja je upisana u izvještaju izkaznene evidencije osudjena još jedanput od strane ovog Suda te da je ta presuda postala pravnosnažna nekoliko dana prije održavanja glavnog pretresa i u toj presudi je okrivljena odgovarala zbog krivičnog djela laka tjelesna povreda i izrečena joj je uslovna osuda, a takodje oštećeni je bio K. M. kao i u ovom postupku.</span>
</p>
<p>
<span>U završnoj riječi je istakla da se ne osjeća krivom i da ne priznaje krivicu pa je svoju odgovornost ostavila sudu na slobodnu procjenu.  </span>
</p>
<p>
<span>U dokaznom postupku sud je saslušao svjedoka - oštećenog K. M. kao i svjedoke K. H., C. H. i K. S. kao i svjedoka C. Lj., pročitao izvještaj ljekara J. za  HMP u P. od dana 31.12.2012. godine, pročitao nalaz i mišljenje vještaka hirurga dr. P. M. sa zapisnika ODT Pljevlja od dana 01.02.2013. godine i pročitao izvještaj iz KE za okrivljenu izdat od strane UP PJ Pljevlja br. 03-245/13-1528/2 od 08.02.2013. godine.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, sud je utvrdio da je okrivljena Karović Irena iz Pljevalja izvršila krivično djelo koje joj je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na djelimičnom priznanju okrivljene. </span>
</p>
<p>
<span>Naime, svjedok - oštećeni K. M.  je na glavnom pretresu istakao da živi u P. i da je dana 31.12.2012. godine u prijepodnevnim časovima bio na sudjenju u Osnovnom sudu Pljevlja u svojstvu oštećenog dok je u tom predmetu okrivljena I. takodje bila u svojstvu okrivljene. Napomenuo je da okrivljena ne živi u ul. N. R. već ima svoj stan dok joj otac M. živi u ul. N. R. sa svojom porodicom, a u neposrednoj blizini kuće oštećenog. Dalje ističe da su oni rodjaci i to u daljem rodbinskom srodstvu, a u zadnje dvije godine nisu u dobrim odnosima. Nešto oko 19,15 časova uveče okrivljena je došla sa svojim vozilom pa je jednog momenta vozilom udarila u jedna vrata koja su bila prislonjena u blizini kuće oštećenog, a u kući su bili on i njegov brat H. i njihova majka F. i kada su čuli da je nešto lupilo sve troje su izašli iz kuće i vidjeli da je okrivljena vozilom udarila u ta vrata. Dalje ističe da je on izašao da vidi šta se dešava i jednog momenta je okrivljena uzela jednu polovinu cigle i istom polovinom cigle gadjala prema njemu i udarila ga u desnu nogu i nanijela mu povrede i na toj nozi je zadobio modricu. Slučaj je prijavio policiji, pa je došla policija, a nakon toga je on sa policijom otišao u H. službu, gdje je pregleda od strane ljekara, a nakon toga je takodje sa policijom otišao u stanicu radi davanja iskaza. Dok se nalazio u hodniku zgrade policiji tako reći ispred ulaznih vrata dežurne službe vidio je </span><span>okrivljenu kako ide uz stepenice da udje u zgradu policije i tu je bilo prisutno nekoliko policajaca, ali se sjeća da je bio prisutan policajac C. H. i tu je njemu okrivljena uputila niz uvreda i prijetnji, a jedino što je zapamtio je to da mu je okrivljena rekla  "vala M. ja ću tebe pred ovim ljudima ubiti, jebaću ti mater". Dalje ističe da ne može da se sjeti svih prijetnji, a bilo ih je još dosta kao i uvreda. Dalje je istakao da se osjetio nesigurnim i uplašio se od tih njenih prijetnji jer je okrivljena bila i agresivna i fizički je pošla prema njemu i da tu nije bilo policjaca sigurno bi ga i fizički napala. Ističe posebno da je okrivljena agresivna osoba, a svoju agresivnost prema njemu i njegovoj porodici je i ranije iskazivala zašto je i pravnosnažno osudjena, pa iz tog razloga je se i osjetio nesigurnim i uplašenim. Posebno ističe da on okrivljenoj nije upućivao niti uvrede niti prijetnje. </span>
</p>
<p>
<span>Sud je u cjelosti prihvatio iskaz svjedoka - oštećenog smatrajući da je oštećeni objektivno svjedočio, a njegov iskaz je potvrdjen kako nalazom i mišljenjem vještaka hirurga dr. P. M., izvještajem ljekara J. za  HMP P. od 31.12.2012. godine kao i iskazima svjedoka K. H. i C. H. </span>
</p>
<p>
<span>Svjedok - C. H. je istakao da je zaposlen u UP PJ Pljevlja kao vodja bezbedonosnog sektora te da je dana 31.12.2012. godien negdje oko 19,15 časova ili 19,20 časova obaviješten od strane vodje dežurne smjene da imaju dvije prijave od strane K. i to od oštećenog K. M. da ga je okrivljena K. I. gadjala i udarila ciglom, a zatim da je istovremeno na drugi tielefon prijavila i okrivljena K. I. da ju je napao oštećeni K. M. Odmah je otišao na lice mjesta u ul. N. R. i tamo je zatekao oštećenog K. M. i njegovog brata K. H., a nakon minut dva je došla i okrivljena pa im je on rekao da moraju da dadnu izjave u stanici policije. Dalje ističe da je u službeno vozilo policije stavio oštećenog K. M. i njegovog brata H. dok je okrivljena ostala da dodje pješice da dodje u stanicu policije, pošto je stanica policije u blizini njihovih kuća. Kada su u krugu policije izašli iz vozila i prvo su išli oštećeni K. M. i svjedok K. H. ispred svjedoka uz stepenice, pa svjedok za njima, a u tome je stigla i okrivljena sa svoj dvoje djece. Tada je okrivljena uputila oštećenom prejeteće riječi sa podignutim prstom desne ruke ističući sledeće "vala M. ja ću te be pred ovim ljudima ubiti, jebaću ti mater". Svjedok ističe da misli da niko od policajaca to nije čuo osim njega, a jedino su to mogli čuti oštećeni K. M. i njegov brat K. H. Dalje je istakao da je u medjuvremenu odvezao oštećenog radi pregleda u Hitnu službu, pa je oštećeni i pregledan, a svjedok ga je vratio vozilom nakon toga u stanicu policije radi davanja izjave. Tada se oštećeni pred svjedokom žalio da je pogodjen ciglom u predjelu noge - koljena. Svjedok dalje ističe da on tu povredu nije vidio, ali mu je oštećeni rekao da ima povredu i da ga je okrivljena pogodila parčetom cigle u koljeno -nogu. </span>
</p>
<p>
<span>Sud je apsolutno u cjelosti prihvatio iskaz ovog svjedoka smatrajući da je svjedok kao službeno lice - vodja bezbedonosnog sektora objektivno svjedočio i da po mišljenju suda svojim iskazom nije htio da se svrsta ni na jednu  stranu već je samo upravo ispričao ono što je čuo i što je zapazio na licu mjesta. Iz njegovog iskaza sud je utvrdio odlučne činjenice i to da se oštećeni M. žalio te da je rekao svjedoku da ga je okrivljena pogodila parčetom cigle u koljeno desne noge, da je zatim oštećenog odvezao u HMP radi pregleda, da je kod kuće oštećenog zatekao i bratga oštećenog K. H. te da je znači on bio prisutan na licu mjesta i da ga je svjedok zajedno sa oštećenim povezao u stanicu policije. Na kraju sud je zaključio da je okrivljena dok su svjedok, oštećeni i njegov brat H. ulazili u S. policije, sa podignutim prstom izgovorila oštećenom riječi prijetnje  "vala M. ja ću tebe pred ovim ljudima ubiti, jebaću ti mater". Sud zaključuje da nijednim jednim dokazom iskaz ovog svjedoka nije obezvrijedjen.</span>
</p>
<p>
<span>Svjedok K. H. je istakao da je njemu oštećeni K. M. brat i da žive sa majkom u porodičnom domaćinstvu u ul. N.  R. Dana 31.12.2012. godine nešto posle 19,00 časova vidio je okrivljenu da je proletjela sa kolima, a zatim je čuo da je nešt jako udarilo ispred njihove kuće i kada su on i oštećeni izašli iz kuće vidjeli su da je okrivljena svojim vozilom udarila u jedna </span><span>prislonjena vrata u blizini njihove kuće. Oštećeni se tu pošto je bio izašao iz kuće ništa nije svadjao sa okrivljenom već je njemu okrivljena tu uputila više prijetnji i uvreda govoreći mu oko svjedočenja na sudu jer su oštećeni i okrivljena toga dana u prijepodnevnim časovima bili na sudu gdje je I. takodje bila okrivljena u tom postupku, a M. oštećeni. Dalje ističe da je okrivljena jednog momenta uzela jedno parče cigle da li polovinu ili manje parče nije tačno vidio i gadjala je put oštećenog i vidio je da je pogodila oštećenog u desnu nogu u predjelu koljena. U tom momentu je oštećeni sjeo na stepenice zatim uzeo mobilni telefon i pozvao policiju. Nakon kraćeg vremena kod njih je došao policajac C.  H. sa službenim vozilom pa su mu ispričali šta se desilo i sa njim su sjeli u vozilo i otišli u stanicu policije. Kada su ulazili u stanicu policije iza njih se pojavila okrivljena sa svoje dvoje djece, pa je oštećenom uputila niz prijetnji i uvreda, a dobro je čuo da je okrivljena oštećenom rekla sledeće "vala M. ja ću tebe pred ovim ljudima ubiti, jebaću ti mater". U tom momentu je okrivljena bila agresivna pa je fizički nasrnula na oštećenog tako da je policajac C. H. jedva uspio da je odvoji od njega i oštećenog pošto je nasrtala i na njega. Kada su bili u stanici policije policajac C. H. je odvezao oštećenog u H. službu radi ukazivanja ljekarske pomoći. Posebno ističe da je svo vrijeme bio kući kada se dogadjaj dogadjao i gdje bi drugo bio nego kod svoje kuće, a ističe da prije nego što je policajac C. došao nije vidio da li je policija prethodno dolazila ili nije. Posebno objašnjava da je okrivljena oštećenog udarila parčetom cigle sa udaljenosti od nekih 3-4 m, uglavnom ističe da je bilo blizu. Objašnjava da je dobro vidio da je okrivljena imala kod sebe parče cigle i da li je istog momenta to parče cigle uzela ili je isto imala u ruci ranije on to nije vidio, uglavnom dobro je vidio kada je okrivljena gadjala i pogodila oštećenog u predjelu desne noge - koljena. Dalje ističe da on nezna šta je dalje bilo sa tim parčetom cigle i gdje se ono nalazi. </span>
</p>
<p>
<span>Sud je takodje u cjelosti prihvatio iskaz ovog svjedoka koji je u potpunosti potvrdio iskaze svjedoka - oštećenog kao i svjedoka C. H. i sud je stekao dojam da je ovaj svjedok veoma objektivno i pošteno svjedočio i da nije ni u jednom momentu htio da se svrsta na stranu oštećenog pošto mu je brat već je samo posvjedočio sve ono što je zapazio i čuo na licu mjesta, a u ostalom njegov iskaz su u potpunosti potvrdili oštećeni K. M. i svjedok C. H. </span>
</p>
<p>
<span>Svjedokinja K. S. istakla da živi u Pljevljima u ul. N. R. sa svojom porodicom, a da okrivljena ima svoj stan na drugom mjestu, ali da svakodnevno dolazi kod njih pošto ima malu djecu i da joj ona oko djece najviše pomaže pošto je svjedokinja maćeha okrivljene, a pomaže joj i otac okrivljene, a muž svjedokinje. Kritičnog dana bilo je uoči nove godine i okrivljena je sa svoje dvoje djece sjela u kola i otišla u prodavnicu da kupi nešto da bi slavili zajedno novu godinu. Došla je nešto oko 19,00 časova. Dalje, ističe da nije vidjela kada je ona došla, ali je kasnije saznala da ona nije mogla da prodje od vozila oštećenog pa je zvala reonskog policajca i on je dolazio na lice mjesta. Kada je izašala iz kuće vidjela je okrivljenu da sjedi u kolima sa njeno dvoje dejece i čula je veliki prasak jer je oštećeni bacio neka vrata od vozila koja su udarila od asfalt. Takodje je vidjela da je jednog momenta oštećeni uzeo jednu ciglu sa obje ruke i sebe namjerno udario u nogu, pa je cigla pala na asfalt, a kada je policija došla oštećeni je tu ciglu stavio u policijski defender. Kada se oštećeni udario ciglom posvao je okrivljenu i rekao joj da će ona vidjeti sad u policiji. Okrivljena nije izlazila iz vozila već je sav dogadjaj posmatrala iz vozila. Tog momenta je vidjela oštećenog da je uzeo telefon da zove policiju, a i okrivljena je iz kola zvala polciju. Nakon toga okrivljena je izašla iz vozila sa djecom kada je došla policija. Takodje ističe da tu na licu mjesta nije bio niko od porodice oštećenog, a posebno tu nije bio svjedok  K. H., već je došao u policiju nakon pola sata. Vidjela je da je H. otišao sam u policiju. Vidjela je da je oštećeni otišao policijskim vozilom u stanicu polciije, a u policijsko vozilo je stavio i ciglu. Posebno ističe da dok se sve to dešavalo tu nije bio nikakav policajac, ali je </span><span>prethodno prije sat vremena tu dolazio jedan policijac koji je opominjao oštećenog da se ne svadja i da se pomjeri sa vozilom da se može proći ulicom, ali ona nezna koje od policajaca bio. </span>
</p>
<p>
<span>Sud je u cjelosti odbacio iskaz ove svjedokinje smatrajući da je svjedokinja bila pristrasna te da je svjedočila u korist okrivljene pošto joj je okrivljena pastorka - kćerka njenog muža iz prvog braka. Ova svjedokinja je tokom svog izlaganja izrekla niz nelogičnosti, kao što su to da je oštećeni sam sebe povrijedio ciglom, da je ona to vidjela kao i da je to sve gledala okrivljena, medjutim, okrivljena to nigdje ne pominje u svojoj odbrani. Takodje, svjedokinja govori i činjenicu da je svjedok  K. H. nakon pola sata sam otišao od kuće u policiju, medjutim, takodje taj njen iskaz je obezvrijedjen kako odbranom okrivljene, zatim iskazom samog svjedoka K. H., oštećenog K. M. i svjedoka C. H. koji su svi jednoglasno istakli da je svjedok C. H. kao policijski službenik i oštećenog i svjedoka K. H. stavio u službeno vozilo policije i od njihove kuće ih odvezao do u Stanicu policije, a da je za njima došla okrivljena pješice sa svoje dvoje djece. Dakle, očigledno je da je ova svjedokinja govorila neistinu te da je svojim iskazom htjela da pomogne okrivljenoj radi izbjegavanja krivično pravne odgovornosti i njen iskaz je u potpunosti obezvrijedjen svim ostalim dokazima. </span>
</p>
<p>
<span>Svjedok C. Lj. je istakao da je zaposlen u UP PJ Pljevlja kao reonski policajac i upravo je na reonu gdje živi okrivljena i oštećeni. Kritičnog dana 31.12.2012. godine oko 19,15 časova on nije radio na tom reonu odnosno ne zna da li je toga dana uopšte i radio, pošto je za novu godinu imao dežurstva. Ovaj slučaj mu je poznat i sjeća se da je tada po prijavi nekog od stranaka izalazio drugi policajac, ali on nezna tačno koje to bio, ali on uglavno nije, pa mu zbog toga u vezi ovog dogadjaja ništa nije poznato. </span>
</p>
<p>
<span>Sud je odbacio iskaz ovog svjedoka pošto je očigledno da svjedoku ništa nije poznato u vezi dogadjaja jer kritičnog dana nije po prijavio dolazio na lice mjesta već drugi policajac. </span>
</p>
<p>
<span>Iz izvještaja ljekara J. za  HMP u P. od dana 31.12.2012. godine se zaključuje da je oštećeni došao u tu jednicu u pratnji policije u 20,20 časova, te da je naveo da je udaren u desno koljeno. Ljekar u nalazu navodi da je vidan manji otok iznad desnog koljena sa spoljne strane. </span>
</p>
<p>
<span>Vještak dr. P. M. u svom nalazu i mišljenju na zapisniku ODT Pljevlja je istakao da uvidom u medicinsku dokumentaciju, a to je izvještaj ljekara iz  J. za  HMP od 31.12.2012. godine u 20,20 časova na ime oštećenog stoji "dolazi u pratnji patrole policije, navodi udarac iznad desnog koljena". U opisu povrede stoji "manji otok iznad desnog koljena sa spoljne strane". U dijagnozi na latinskom jeziku kada se prevede na naš jezik stoji: "kontuzija sa krvnim podlivom u predjelu desne nadkoljenice". Vještak daje mišljenje da se radi o lakoj tjelesnoj povredi, a ista je mogla nastatiti od udarca tupim tvrdim predmetom u povrijedjenu regiju ili iznad spoljašnje strane desnog koljena, a mogla je nastati i udarom spoljašnjeg dijela tijela (predio desnog koljena) o tupi tvrdi predmet.</span>
</p>
<p>
<span>Sud je u cjelosti prihvatio nalaz i mišljenje ovog vještaka smatrajući da je vještak veoma objektivno vještačio i njegov nalaz je u potpunosti saglasan sa svjedočenjem svjedoka - oštećenog kao i svjedoka K. H., a inače sud je mišljenja da je ovaj vještak vještačio stručno i objektivno u skladu sa strukom i naukom, a radi se o stalnom sudskom vještaku.</span>
</p>
<p>
<span>Iz izvještaja iz KE za okrivljenu br. 03-245/13-1528/2 od 08.02.2013. godine se zaključuje da je okrivljena ranije osudjena presudom ovog Suda K.br.38/07 od 10.07.2007. godine zbog krivičnog djela iz čl. 256. st.2. Krivičnog zakonika te da joj je izrečena uslovna osuda.</span>
</p>
<p>
<span>Kod ovakvog činjeničnog stanja na osnovu svih izvedenih dokaza sud je utvrdio da je okrivljena K. I. izvršila oba krivična djela koja joj se stavljaju na teret, a na način mjesto i vrijeme kako je to bliže opisano u izreci ove presude. Naime, pouzdano je utvrdjeno iz iskaza svjedoka - oštećenog K. M. i svjedoka K. H. kao i iz nalaz i mišljenja vještaka hirurga dr. P. M. i </span><span>izjveštaja ljekara J. za  HMP P. da je okrivljena kritičnog dana oštećenog K. M. iz P. jedanput udarila parčetom cigle u predjelu koljena desne noge, dakle sredstvom podobnim da tijelo teško povrijedi ili zdravlje teško naruši kojom prilikom mu je nanijela laku tjelesnu povredu u vidu kontuzije sa krvnim podlivom u predjelu desne natkoljenice. </span>
</p>
<p>
<span>Takodje, je na osnovu iskaza svjedoka oštećenog K. M., svjedoka K. H. i svjedoka C. H., a djelimično i priznanjem okrivljene utvrdjeno da je okrivljena ugrozila sigurnost oštećenom K. M.  prijetnjom da će napasti na njegov život ili tijelo govoreći mu sledeće riječi "vala M. ja ću tebe pred ovim ljudima ubiti, jebaću ti mater". Oštećeni je ove riječi prijetnje shvatio ozbiljno osjetio se nesigurnim i uplašenim jer je okrivljena bila agresivna prema njemu i fizički krenula prema njemu da se sa njim fizički obračuna. Dakle, sud je nedvosmisleno utvrdio da se u radnjama okrivljene stiču sva bitna obiležja bića oba krivična djela koja se okrivljenoj stavljaju na teret. </span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne, pa je sud mišljenja da je u konkretnom slučaju imalo smisla okrivljenoj za krivično djelo laka tjelesna povreda iz čl. 152.st.2. u vezi st. 1. Krivičnog zakonika CG   ublažiti kaznu pa joj je sud za to krivično djelo  ublažio kaznu po vrsti tako što je umjesto zaprijećene kazne zatvora izrekao joj novčanu kaznu u minimalnom iznosu od 1.200,00 eura, a za krivično djelo ugrožavanje sigurnosti iz čl.168.st.1. Krivičnog zakonika utvrdijo joj minimalnu novčanu kaznu u iznosu od 600,00 eura,   i na kraju primjenom člana 48. Krivičnog zakonika izrekao joj jedinstvenu novčanu kaznu u iznosu od 1.800,00 eura. Sud se rukovodio time da okrivljena živi sama sa dvoje veoma malo djece te da bi eventualnim izricanjem kazne zatvora djeca ostala bez roditeljskog staranja i bila prepuštena ulici, medjutim, izricanjem jedinstvene novčane kazne sud je okrivljenoj dao mogućnost da novčanu kaznu plati u više rata. Na kraju sud zaključuje da je jedinstvena novčana kazna prema okrivljenoj primjerena i neophodna da bi se prema istoj postigla svrha kažnjavanja predvidjena u članu 32. Krivičnog zakonika. Sud je pri tome imao u vidu da je okrivljena do sada dva puta osudjivana od strane ovog suda i to jedanput presudom K.br.38/07 od 10.07.2007. godine zbog krivičnog djela iz čl.256. st.2. Krivičnog zakonika gdje joj je izrečena uslovna osuda i drugi put tokom ove godine jer sama okrivljena u svojoj odbrani ističe da je pravnosnažno osudjena zbog krivičnog djela laka tjelesna povreda, te da joj je izrečena uslovna osuda, pa joj je to uzeo kao otežavajuću okolnost.  Na kraju sud zaključuje da je izrečena jedinstvena novčana kazna okrivljenoj adekvatna i primjerena stepenu društvene opasnosti, težini učinjengo djela kao i nastalim posledicama, te da će se istom prema okrivljenoj postići kako generalna tako i specijalna prevencija. </span>
</p>
<p>
<span>U smislu člana 226. i 229. ZKP CG sud je obavezao okrivljenu da na ime troškova vodjenja krivičnog postupka plati ovom sudu iznos od 60,50 eura, a isti iznos predstavlja naknadu i nagradu vještaku hirurgu za izvršeno vještačenje, a iznos paušala od 27,50 eura sud je odredio imajući u viudu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sa svega izloženog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PLJEVLJIMA</span>
</p>
<p style="text-align:center;">
<span class="span1">dana 30.10.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">S u d i j a,</span>
</p>
<p>
<span>Djondović Milenka  </span><span></span><span></span><span></span><span></span><span></span><span></span><span></span><span>Branko Pejović  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p>
<span>                                  Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DOSTAVLJENO:</span>
</p>
<p>
<span>1x ODT Pljevlja</span>
</p>
<p>
<span>1x okrivljenoj</span>
</p>
<p>
<span>4x u predmet</span>
</p>
<p>&nbsp;</p>
<p>&nbsp;</p>
</div>
</div>


</body>
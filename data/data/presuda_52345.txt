<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
</style>
<meta content="gorica.vujisic" name="author">
</head>
<body class="b1 b2">
<p class="p1">
<span class="s1">K.br.132/10-09</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p2">
<span class="s1">OSNOVNI SUD U KOLAŠINU</span><span> kao prvostepeni krivični u vijeću sastavljenom od sudije Gorice Vujisić kao predsjednika vijeća i sudija porotnika Milovana Todorovića i Lakićević Svetozara kao članova vijeća, uz učešće Slavke Bošković, kao zapisničara u krivičnom predmetu protiv optuženog </span><span class="s1">B.R.</span><span> zbog krivičnog djela građenje objekta bez građevinske dozvole iz čl.326a Zakona o izmjenama i dopunama Krivičnog zakonika, rješavajući po optužnici ODT-Kolašin Kt.br.286/09 od 17.12.2009. godine, nakon održanog glavnog i javnog pretresa dana 21.12.2010 godine, u prisustvu zastupnika optužbe ODT- Kolašin Vojislava Grujića, optuženog i njegovog branioca V. S. –B. advokata iz K., nakon tajnog vijećanja i glasanja dana 29.12.2010 donio i javno objavio </span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2">
<span class="s1">Optuženi</span><span>:</span>
</p>
<p class="p2"></p>
<p class="p2">
<span class="s1">B. R.</span><span>, od oca V. i majke S. rođene P., rođen ... godine u B., nastanjen u K. M. bb, Crnogorac, državljanin Crne Gore, nezaposlen, oženjen, otac troje djece, pismen, završio gimnaziju, vojsku služio , srednjeg imovnog stanja, neosuđivan</span>
</p>
<p class="p2"></p>
<p class="p2">
<span>Na osnovu čl. 363 st. 1 tač. 1 ZKP-a, </span>
</p>
<p class="p2"></p>
<p class="p2"></p>
<p class="p3">
<span class="s1">OSLOBAĐA SE OPTUŽBE</span>
</p>
<p class="p2"></p>
<p class="p2"></p>
<p class="p2">
<span>Kojom je predstavljeno da je:</span>
</p>
<p class="p2"></p>
<p class="p2">
<span>Tokom jula i avgusta 2008. godine u ul. M., opština K., protivno propisima o izgradnji objekata, planiranju i uređenju prostora, započeo gradnju objekta bez prethodno pribavljene građevniske dozvole, na način što je protivno čl. 69 Zakona o uređenju prostora i izgradnji objekata, započeo izgradnju objekta čvrste gradnje površine 6 x 4,5 m od betonskih itong blokova koja se sastoji od prizemlja i sprata, bez prethodno pribavljene građevinske dozvole,</span>
</p>
<p class="p2"></p>
<p class="p2">
<span>-Čime bi izvršio krivično djelo građenje objekta bez građevinske dozvole iz čl. 326a Zakona o izmjenama i dopunama krivičnog zakonika.</span>
</p>
<p class="p2"></p>
<p class="p2">
<span>Troškovi postupka padaju na teret budžetskih sredstava.</span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p4"></p>
<p class="p4"></p>
<p class="p2">
<span>Optužnicom ODT-a Kolašin optuženom B.. R.je stavljeno na teret izvršenje krivičnog djela građenje objekta bez građevinske dozvole iz čl. 326a Zakona o izmjenama i dopunama krivičnog zakonika.</span>
</p>
<p class="p2"></p>
<p class="p2">
<span> Zastupnik optužbe je u završnom izlaganju naveo da ostaje pri podignutoj optužnici u svemu kao u toku ranijeg postupka, te smatra da je tokom pretresa dokazano da je optuženi izvršio krivično djelo stavljeno mu na teret  odnosno da je postupio protivno Zakonu o uređenju prostora i objekata na način što je gradio objekat bez prethodno pribavljene građevinske dozvole koja je u zakonu propisana kao prethodni uslov za početak izgradnje objekta, te je predložio sudu da optuženog oglasi krivim i osudi po zakonu.</span>
</p>
<p class="p2"></p>
<p class="p2">
<span>Optuženi je u svojoj odbrani ostao u svemu pri iskazu datom na glavnom pretresu 19.04.2010.godine u kojem iskazu je u bitnom naveo da ga je negdje u avgustu mjesecu 2009 godine pozvao inspektor Đ. kako bi kod istog dao izjavu u vezi sa objektom čiju je izgradnju počeo na svom placu. </span>
</p>
<p class="p2">
<span>Navodi kako mu nije bilo jasno zašto ga zovu u policiju povodom toga jer, koliko, mu je bilo poznato izgradnja i legalizacija objekata spada u nadležnost Opštine i Ministarstva za uređenje prostora. Tada je dao izjavu da je tačno da je izgradio objekat od čvrstog materijala i da je namijenjen za garažu i ostavu. Navodi da je nadležnom sekretarijatu Opštine K. 04.12.2008 godine  podnio zahtjev za odobrenje izgradnje objekta ali da po zahtjevu nije postupljeno iz razloga jer se radio DUP ali da je dobio usmeno odobrenje za gradnju objekta i  da će taj objekat obzirom na mesto gdje se nalazi, biti uklopljen u urbanistički plan. Napominje da nije znao da njegova radnja predstavlja krivično djelo kao i to da niko od nadležnih iz Opštine ga nije upozorio da ne smije to raditi. Optuženi je na glavnom pretresu pojasnio da je objekat gradio u junu mjesecu, oko 10 juna je počeo sa izgradnjom i pošto je objekat mali završen je za dvadesetak dana te da ga za taj period a ni kasnije niko nije upozorio niti opomenuo da treba da prestane sa radovima. Optuženi pojašnjava da nije dolazila nikakva inspekcija dok je vršio radove i da objekat nije završen u cjelosti, već samo grubi radovi. Navodi da mu je iz Opštine rečeno da podnese zahtjev za legalizaciju objekta što je on i učinio 27.08.2009 godine. </span>
</p>
<p class="p2"></p>
<p class="p2">
<span>Branilac optuženog u završnom izlaganju je u bitnom naveo da tokom postupka nije dokazano da je optuženi počinio krivično djelo koje mu se stavlja na teret, sa bližim obrazloženjem kako je to učinjeno tokom postupka. </span>
</p>
<p class="p2">
<span> Činjenično stanje iz optužnog akta ne odgovara utvrđenom stanju tokom postupka sa čega su kako činjenični opis i kvalifikacija djela neprihvatljivi. Nesporno je da je optuženi izgradio predmetni objekat ali isto tako tokom postupka je nesporno utvrđeno da su radovi izvedeni prije jula mjeseca 2008.godine odnosno prija stupanja na snagu Zakona o izmenama i dopunama krivičnog zakonika koji opisuje i predviđa krivično djelo koje se optuženom stavlja na teret. Iste činjenice o vremenskom periodu kada je rađen objekat su potvrdili preslušani svjedoci,a iz sprovedenih dokaza tokom postupka nije pružen ni jedan dokaz u pravcu izgradnje objekta nakon ovog perioda. Sa utvrđenog u toku postupka se zaključuje da nije dokazano da je optuženi počinio krivično djelo koje mu se stavlja na teret već je eventualno predmetni slučaj stvar upravnog postupka, a što isključuje nadležnost suda u postupanju. </span>
</p>
<p class="p2">
<span>Traži od Suda da optuženog oslobodi od optužbe i odluči o troškovima postupka. </span>
</p>
<p class="p2"></p>
<p class="p2">
<span>Optuženi je u cjelosti prihvatio završnu riječ svog branioca.</span>
</p>
<p class="p2"></p>
<p class="p2">
<span>Sud je u dokaznom postupku pročitao izjašnjenje Sekrteterijata za uređenje prostora Komunalno stambene poslove i zaštitu životne sredine br. 05-3429/2 od 17.09.2009.godine, izvršio uvid u list nepokrtnosti br. 1033 KO-K., u izvod iz kaznene evidencije na ime optuženog izdat od Uprave policije PJ Berane br. 03/1-245-4236 od 21.09.2009 godine, te na saglasan predlog stranaka pročitao iskaze svjedoka A. R.i L. M..</span>
</p>
<p class="p2"></p>
<p class="p2">
<span>Svjedok A. R. u svom svjedočkom iskazu od 25.05.2010.godine je naveo da je sa još trojicom radnika početkom juna izvodili radove na objektu optuženog to je objekat spoljnih dimenzija 6 x 4 te da su uradili grube radove i stavili pod ploču. Pojašnjava da su to uradili za nedjelju dana jer su počeli jednog vikenda a završili narednog. Navodi da je sa svojom grupom radnika radio samo grube građevinske radove i da su objekat stavili pod ploču i da nijesu radili radove na krovu objekta te da je isti rađen od čvrstog materijala od betonskih blokova.</span>
</p>
<p class="p2"></p>
<p class="p2">
<span>Svjedok L. M. u svom svjedočkom iskazu od 25.05.2010.godine je u bitnom naveo da nije učestvovao u izgradnji objekta već je radio na objetku L.B. ali zna da su četvorica radnika među kojima je bio njegov rođeni brat i brat od strica A. R. izvodili radove ne objektu optuženog. Navodi da je to bilo početkom juna 2008. godine i da su objekat za sedam dana stavili pod ploču. Pojašnjava da su za sedam dana izgradili prizemni objekat i stavili ga pod ploču.</span>
</p>
<p class="p2"></p>
<p class="p2">
<span>Iz izjašnjenja Sekretarijata za uređenje prostora Komunalno stambene poslove i zaštitu životne sredine br. 05-3429/2 od 17.09.2009.godine se utvrđuje da je B. R.ovom organu podnio zahtjev za izdavanje urbanističko-tehničkih uslova za porodičnu kuću koja se nalazi na kat. parceli br.231/16 KO K. te da je zahtjev zaveden pod br.05-496/UP od 27.08.2009 godine te da se Isti obraćao ovom organu i ranije sa istim zahtjevom i da je taj zahtjev zaveden pod br. 05-674/UP od 04.12.2008 godine te da po istom nijesu mogli odlučiti zbog zabrane izdavanja plansko tehničkih dokumenata za vrijeme izrade Detaljnog plana i da je u konačnoj verziji Detaljnog plana tog područja objekat uklopljen u DUP  te da nema urbanističkih smetnji da se izda propisana plansko tehnička dokumentacija, uključujući i građevinsku dozvolu za predmetni ojekat. </span>
</p>
<p class="p2"></p>
<p class="p2">
<span>Uvidom u list nepokrtnosti br. 1033 KO-K. se utvrđuje da je B. R. vlasnik kat. parcele br. 231/16 površine 337 m².</span>
</p>
<p class="p2"></p>
<p class="p2">
<span>Uvidom u izvod iz kaznene evidencija izdat od Uprave policije PJ Berane br. 03/1-245-4236 od 21.09.2009 godine na ime optuženog B.R. se utvrđuje da optuženi do sada nije osuđivan. </span>
</p>
<p class="p2"></p>
<p class="p2">
<span>Nakon sprovedenog dokaznog postupka ocjenom navoda optužbe i odbrane, te ocjenom kako svakog dokaza pojedinačno tako i u njihovoj međusobnoj vezi ovaj Sud je našao da djelo koje se optuženom stavlja na teret po zakonu nije krivično djelo,  pa ga je shodno čl. 363.st.1.tač.1. ZKP-a oslobodio od optužbe.</span>
</p>
<p class="p2"></p>
<p class="p2">
<span>Sud je  iskazima svjedoka R. A. i L. M. poklonio vjeru jer je iste ocijenio kao objektivne i istinite te saglasne ostalim provedenim dokazima, pa je iz njihovog iskaza utvrdio da u dijelu o kome oni mogu da svjedoče  potvrđuju  nesporne činjenice i to  da su radovi na objektu optuženog preduzeti i završeni u junu mjesecu 2008.godine.</span>
</p>
<p class="p2"></p>
<p class="p2">
<span>Dakle, kod činjenice da su svjedoci A. R. i L. M. u svojim svjedočkim iskazima precizno naveli vrijeme izvođenja radova odnosno početak juna 2008.godine, a da u spisima egzistira samo optužnica koja tereti optuženog a u kojoj nema preciznog datuma, kao ni dokaza koji upućuju na vrijeme izvođenja radova navedeno u optužnici, Sud je mogao jedino da izvede zaključak da dokaznim postupkom nisu potvrđeni navodi optužbe.</span>
</p>
<p class="p4"></p>
<p class="p2">
<span>Zakonom o izmjenama i dopunama krivičnog zakona objavljenim u Službenom listu br.40/2008 od 27.06.2008 godine je propisan novi čl.326a koji se odnosi na građenje objekata bez dozvole, a pomenuti zakon je stupio na snagu osam dana od dana objavljivanja u službenom listu odnosno 06.07.2008 godine. Iz navedenog proizilazi da radnje optuženog koje su preduzete u junu 2008 godine nijesu bile propisane kao krivično djelo, pa sa tog razloga optuženog ne može osuditi jer se, shodno čl.5. KzCG kazna ili druga krivična sankcija može izreći samo za djelo koje je, prije nego što je učinjeno, bilo zakonom određeno kao krivično djelo i za koje je bila zakonom propisana kazna .</span>
</p>
<p class="p2"></p>
<p class="p4">
<span>Kako je optuženi oslobođen od optužbe to je sud shodno čl. 203 ZKP-a  odlučio da troškovi  krivičnog postupka padaju na teret budžetskih sredstava suda. </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>Sa izloženog shodno čl. 363 st. 1 tač. 1 ZKP-a, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p3">
<span class="s1">OSNOVNI SUD U KOLAŠINU</span>
</p>
<p class="p2">
<span>				</span><span class="s1">Dana, 29.12.2010.godine.</span>
</p>
<p class="p2"></p>
<p class="p2"></p>
<p class="p2">
<span class="s1">Zapisničar,						        Predsjednik vijeća-sudija,</span>
</p>
<p class="p2">
<span class="s1">Slavka Bošković s.r.					 Gorica Vujisić s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">PRAVNA POUKA: protiv ove presude dozvoljena je žalba Višem sudu u Bijelom Polju u roku od 15 dana od dana prijema pisanog otpravka. Žalba se podnosi preko ovog Suda.</span>
</p>


</body>
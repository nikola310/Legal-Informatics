<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">Posl.br.K. 272/13/13</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru kao nadležni prvostepeni, po sudiji Danijeli Samardžić, uz učešće zapisničara Tamare Počanić, u krivičnom predmetu protiv opt. P.D. zbog krivičnog djela teške krađe iz čl.240 st.1 tač.1 Krivičnog zakonika, koji se vodi po optužnici ODT-a Kotor Kt.br.474/13 od 04.09.2013. g., nakon održanog glavnog i javnog pretresa dana 30.10.2013. godine u prisustvu zamjenika ODT-a Kotor Ljiljane Milić i optuženog, donio je i javno objavio dana 01.11.2013. godine sljedeću</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Optuženi P. D. JMBG......, od oca M. i majke B., rođene M., rođen .... godine u K., stalno nastanjen u B., M. bb, državljanin Crne Gore, neoženjen, bez djece, nezaposlen, sa završenom OŠ, lošeg imovnog stanja, osuđivan presudom Višeg suda u P.i K.br.236/2005 od 28.05.2007. godine zbog krivičnog djela iz čl.300 st.1 KZ na godinu dana i 6 mjeseci zatvora, presudom Osnovnog suda u K.. K.br.118/06 od 03.12.2008. godine zbog krivičnog djela prikrivanje iz čl.256 st.1 KZ na kaznu zatvora u trajanju od 30 dana uslovno na 1 godinu i presudom Višeg suda u P. K.br.149/2010 od 23.02.2011. godine zbog krivičnog djela iz čl.300 st.1 i čl.301 st.1 KZ na kaznu zatvora u trajanju od 2 godine i 5 mjeseci zatvora, protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span1">Kriv je,</span>
</p>
<p>&nbsp;</p>
<p>
<span class="span1">Što je,</span>
</p>
<p>
<span class="span1">Dana 04.08.2013. godine oko 23.45h u B., u ulici I. P., u namjeri da sebi pribavi protivpravnu imovinsku korist, a svjestan zabranjenosti svog djela i želeći njegovo izvršenje, obijanjem dospio u unutrašnjost porodične kućeoštećenog B. D., na način što je upotrebom podesnog sredstva nasilno otvorio balkonska vrata od eloksirane bravarije u prizemlju objekta, da bi kroz tako sačinjen otvor ušao u unturašnjost kuće, gdje je nakon izvršene premetačine oduzeo 160,00 eura u apoenima 1x50, 3x20, 3x10 i 4x5, te fotoaparat marke "N. D3100", vrijednosti 420,00 eura koje su bile na polici u dječijoj sobi, sve vlasništvo ošt. B, nakon čega je sa oduzetim stvarima napustio lice mjesta, da bi ga ubrzo pronašao oštećeni, koji je trčao za njim kroz naselje, te ga u jednom momentu sustigao i lišio slobode do dolaska policije,</span>
</p>
<p>&nbsp;</p>
<p>
<span class="span1">- čime je učinio krivično djelo teške krađe iz čl.240 st.1 tač.1 Krivičnog zakonika.</span>
</p>
<p>&nbsp;</p>
<p>
<span class="span1">Pa ga sud primjenom naprijed navedene odredbe, te čl.2, 4, 15, 32, 33, 36, 42, 45, 46 i čl.227, 229 i 374 ZKP-a </span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca, koju će izdržati nakon pravosnažnosti presude.</span>
</p>
<p>&nbsp;</p>
<p>
<span class="span1">Dužan je optuženi na ime troškova krivičnog postupka uplatiti iznos od 27,50 eura i na ime sudskog paušala iznos od 30,00 eura u roku od mjesec dana od dana pravosnažnosti presude u korist Budžeta Crne Gore na žiro račun br. 832 – 16 – 52.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">ODT iz Kotora podnio je ovom sudu optužnicu Kt.br.474/13 od 04.09.2013. godine protiv P.D. zbog krivičnog djela teške krađe iz čl.240 st.1 tač.1 Krivičnog zakonika.</span>
</p>
<p>&nbsp;</p>
<p>
<span class="span1">U svojoj odbrani optuženi P. je izjavio da je kritičnog dana bio u društvu svoje djevojke A. D. i bilo je oko 21h kada su oboje izašli iz vozila i pošli u pravcu kuće jedne drugarice njegove djevojke. U jednom momentu on se odvojio od djevojke kako bi izvršio nuždu, pošao par koraka, a to je bilo u stambenom naselju gdje su svugdje okolo zgrade i u jendom trenutku iza njega se pojavila jedna nepoznata osoba koja mu je ueprila lampu u lice i obratila mu se riječima "Ubiću te, zaklaću te, stani". On nije mogao da vidi o kome se radi, zbog svjetlosti lampe, ali je odmah refleksno počeo da bježi u suprotnom pravcu u odnosu na to lice. U nekih par koraka, dok je trčao ispred njega je naišlo jedno njemu nepoznato lice u sivoj majici. Kako je bio mrak nije vidio fizički izgled tog lica i nije ga mogao opisati, a ne bi ga ni prepoznao, a to lice mu je bacilo neku torbicu u ruke. On je refleksno uzeo tu torbicu i sa njom nastavio da bježi. Nakon par minuta trčanja za koje je prešao 100-200m čuo je da neko iza njega viče "stoj, policija" i odmah je stao. Kada se okrenuo shvatio je da nije u pitanju policajac, već onaj čovjek koji je prethodno vikao na njega. On je počeo da doziva pomoć, a kako je to stambeno naselje, stvorilo se dosta ljudi. Ubrzo je došao jedan policajac u civilu i pokazao mu službenu značku nakon čega je uzeo torbicu od njega i priveli ga u CB B. Tvrdi da nije učinio predmetno krivično djelo, da se radi o zabuni. On je u ranijem periodu koristio narkotike, ali u zadnje tri godine ništa nije uzimao. Trenutno nema nikakvih prihoda i živi od očeve i majčine penzije. Upoznat sa izjaviom B. izjavio je da nije imao nikakav ranac na leđima i da nije izbacivao bilo kakve stvari. On je torbu odmah predao na licu mjesta policajcu i ne zna šta je bilo u njoj. Sa oštećenim nije imao bilo kakvih kontakata do momenta kada je isti uperio lampu u njega, ali ga tada nije vidio, jer ga je isti osvijetlio lampom, već kasnije kada je viknuo "stani, policija". </span>
</p>
<p>&nbsp;</p>
<p>
<span class="span1">U dokaznom postupku koji je proveden radi rasvjetljenja činjeničnog stanja i krivice optuženog sud je proveo sljedeće dokaze: saslušao svjedoka Đ. A., na saglasnost stranaka pročitao iskaz svjedoka oštećenog B. D. sa zapisnika od 05.08.2013.g., pročitao: potvrdu o privremeno oduzetim predmetima UP B. od 05.08.2013.g., potvrdu o vraćanju privremeno oduzetim predmetima UP B. od 05.08.2013.g. UP B., službenu </span><span class="span1">zabilješku UP B.od 05.08.2013.g., na saglasnost stranaka pročitao nalaz i mišljenje vještaka ekonomsko finansijske struke od 24.08.2013.g., pročitao zapisnik o uviđaju UP B. od 05.08.2013.g., pročitao izvod iz kaznene evidencije za optuženog UP K. od 12.09.2013.g. </span>
</p>
<p>&nbsp;</p>
<p>
<span class="span1">Svjedok Đ. A. je izjavila da je kritične večeri bila u društvu svog momka P. D.kada su u večernjim časovima došli u B., u naselje restorana "K." gdje su trebali da sačekaju jednu njenu drugaricu. U jednom momentu dok su prolazili kroz naselje D. je rekao da ide da izvrši nuždu, a ona je produžila prema jednoj prodavnici. Prolazeći kroz kraj vidjela je par momaka koji su bili tu u blizini i sjeća se jednog koji je rezgovarao na telefon i još jednog koji je stajao oslonjen na ogradu zgrade. Ona je pošla u prodavnicu u kojoj se zadržala 5,6 minuta i zatim je krenula nazad. Vraćajući se na isto mjesto vidjela je da se nešto dešava. Na terasi jedne zgrade vidjela je čovjeka koji je mahao baterijskom lampom i govorio nešto u smislu "ubiću te, presudiću ti" i sl. Ona je tu vidjela D. kako se osvrće i tog čovjeka koji mu prilazi. U prvom momentu čovjek je bio 10ak m od njega, nakon čega je nastavio da mu prilazi. Vidjela je da je tu u blizini još jedan momak koji drži u ruci neku torbicu i svu su odjednom počeli da trče. Sigurna je da se taj čovjek sa lampom direktno obraćao D. Ne zna šta je onaj drugi momak, koji je imao torbicu u ruci tu radio i zašto je počeo da bježi kad se ovaj čovjek obraćao D. Sva trojica su potrčala negdje iza zgrada, ali nije mogla da ocijeni ko je prošao ispred koga i kuda su tačno otišli. Ona se vratila do njihovog auta koje je bilo parkirano u blizini i tu je čekala sa drugaricom da se D.vrati. Jednom ga je zvala na telefon, ali se nije javio i poslije kraćeg vremena on je nju nazvao iz stanice i rekao joj da je uhapšen i da dođe da da izjavu. Ona je došla u policiju, ali od nje nisu htjeli da daju izjavu, a ona nema nikakve veze sa narkoticima, ranije je probala marihuanu, ali ne uzima nikakve narkotike. </span>
</p>
<p>&nbsp;</p>
<p>
<span class="span1">Svjedok-oštećeni B. D. je izjavio da je kritične večeri bio otišao iz svoje kuće sa suprugom vani, a kuću je uredno zaključao , a vratili su se oko 23,45h. Na ulici ispred dvorišta kuće primijetio je jednog nepoznatog momka koji mu je bio čudan i sumnjiv, s obzirom da je kuća na takvom mjestu da se nikada niko ispred nje ne zadržava jer nema potrebe. Njegova supruga je prva ušla u kuću i čim je otključala ulazna vrata uplašeno ga je pozvala i on je dotrčao i vidio da su balkonska vrata odvaljena. Nisu bila skroz razvaljena ali se vidjelo da ih je neko polugom natezao, te se povlačio u unutrašnjost kuće. Letimičnim pregledom je odmah utvrdio da nedostaju novčanice koje su bile na polici u sobi njegovog sina, te njegov telefon, kamera i neki parfemi, svi su bili originali i pasoši, kao i pasoš sinovljevog druga. Potom je istrčao vani znajući da nema ko drugi da je to uradio, nego onaj momak koji mu je bio sumnjiv, jer nikog drugog na ulici nije vidio. Poznajući kraj i znajući da se može pobjeći u potok koji je iza kuće, brzo se popeo na sprat kuće i potok osvijetlio jednom lampom. Tada je vidio onog momka kako pokušava da bježi kroz potok i kada ga je osvijetlio snop svjetlosti nekako je pogurio leđa i kada je povikao "stani" isti se dao u bjekstvo. On je potom strčao u potok i pojurio za njim noseći lampu i vidio je kako isti odbacuje neke stvari iz ranca koji mu je bio naleđima. Prvo je prepoznao kameru, a sutradan kada je išao sa policijom na lice mjesta pronašao je parfeme i naočare njegovog sina. Kasnije je čuo da je policija kod njega prilikom hapšenja pronašla 160,00 eura koje je ukrao iz njegove kuće i to tačno one apoene koji su bili u policiji. Objasnio je da je, dok je optuženi bježao, odlučio da mu prepriječi put, pa je krenuo drugiom pravcem kolima i presreo ga kada je pokušao da pobjegne u </span><span class="span1">suprotnu ulicu. Iznenadio ga je i uhvatio na licu mjesta. Pitao ga je zašto je bježao, zašto nije stao kad mu je vikao da je policija, a optuženi je pokušavao da ga prevari, prvdajući se zbunjeno, ali to što je pričao nije tačno, jer ga je on vidio kako bježi i odbacuje stvari. Potom je došla policija i odveli su optuženog u stanicu.  Nije se pridružio krivičnom gonjenju, niti je postavio imovinskopravni zahtjev. </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP B. od .....g. proizilazi da su ovlašćeni službenici policije CB B. od optuženog P. oduzeli sljedeće predmete: novac u iznosu od 160,00 eura u apoenima 1x50 eura (serijskog broja x67662852167), 3x20 eura (serijskog broja X37745004773, X23878790534, S33115630264), 3x10 eura (serijskog broja Y19115904331, N132659454969, X67526002586), 4X5 eura (X25485524489, U57654966083, Y15644506324, P25922661454), mobilni telefon marke "S." serijskog broja 35267605189869 sa sim karticom 069 761 785 i žensku šnalu zlatne boje. </span>
</p>
<p>&nbsp;</p>
<p>
<span class="span1">Iz potvrde o vraćanju privremeno oduzetih predmeta UP B. od ....g. UP Budva proizilazi da su ovlašćeni službenici UP CB B. B. D. vratili sljedeće predmete: fotoaparat marke "N. d3100" crne boje sa torbicom, novac u iznosu od 160,00 eura u apoenima 1x50 eura (serijskog broja x67662852167), 3x20 eura (serijskog broja X37745004773, X23878790534, S33115630264), 3x10 eura (serijskog broja Y19115904331, N132659454969, X67526002586), 4X5 eura (X25485524489, U57654966083, Y15644506324, P25922661454).</span>
</p>
<p>&nbsp;</p>
<p>
<span class="span1">Iz službene zabilješke UP B. od .....g. proizilazi da su istu sačinili ovlašćeni službenici navedene UP i u kojoj su naveli da su nakon izvršenog uviđaja povodom krivičnog djela učinjenog na štetu B. D. izvršili obilazak lica mjesta i tom prilikom sa sjeverne strane objekta na udaljenosti od oko 5 metara od zida, koji se nalazi oko objekta pronašli manju torbicu u kojoj se nalazio fotoaparat marke "N.. d3100" crne boje čiji je nestanak prijavljen od starne ošt. B.. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka ekonomsko finansijske struke od ....g. proizilazi da je vriejdnost otuđenog aparata "N.." 420,00 eura, a ukupan iznos otuđenih stvari je 580,00 eura (vrijednost aparata od 420,00 eura i novca u iznosu od 160,00 eura). </span>
</p>
<p>&nbsp;</p>
<p>
<span class="span1">Iz zapisnika o uviđaju UP B.. od 05.08.2013.g. proizilazi da je isti sačinjen povodom krivičnog djela učinjenog na štetu B. D. i objekat istog je porodična kuća oštećenog koja se nalazi u ul. P  u B. u naselju P. sa lijeve starne ulice. Sam objekat se sastoji od prizemnog dijela i tri sprata, a oko objekta se nalazi betonska ograda različite veličine. Krivično djelo je izvršeno na način što je izvršilac dolaskom do dvorišta oštećenog izvršio preskakanje ograde koja se nalazi oko dvorišta, zatim došao na balkon sa zapadne strane kuće gdje je uz upotrebu podesnog sredstva djelovao na eloksirana balkonska vrata koja su bila u poziciji poluotvorena - ventus, nakon čega je stupio u unutrašnjost kuće. Nakon stupanja u unutrašnjost kuće nn izvršilac je po prijavi sa jedne policije otuđio 160,00 eura u apoenima od 1x50, 3x20, 4x5, jedan fotoaparat marke "N.." crne boje, nekoliko peškira i nekoliko parfema koji se nalazili u kupatilu u prizemlju kuće, takođe licu P. J.-A. sa prvog sprata otuđen pasoš, kao i nekoliko majica i pantalona vlasništvo sina oštećenog.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije za optuženog UP K. od .....g. proizilazi da je isti ranije osuđivan i to: presudom Višeg suda u P..i K.br.236/2005 od .... godine zbog krivičnog djela iz čl.300 st.1 KZ na godinu dana i 6 mjeseci zatvora, presudom Osnovnog suda u Kotoru K.br.118/06 od .... godine zbog krivičnog djela prikrivanje iz čl.256 st.1 KZ na kaznu zatvora u trajanju od 30 dana uslovno na 1 godinu i presudom Višeg suda u P. K.br.149/2010 od 23.02.2011. godine zbog krivičnog djela iz čl.300 st.1 i čl.301 st.1 KZ na kaznu zatvora u trajanju od 2 godine i 5 mjeseci zatvora. </span>
</p>
<p>&nbsp;</p>
<p>
<span class="span1">Cijeneći sve izvedene dokaze pojedinačno kao i u njihovoj međusobnoj povezanosti, te u odnosu na odbranu optuženog sud je utvrdio činjenično stanje navedeno u izreci presude. </span>
</p>
<p>&nbsp;</p>
<p>
<span class="span1">Ovakvo činjenično stanje sud je utvrdio na osnovu svih provedenih dokaza, iskaza svjedoka oštećenog B., kao i materijalnih dokaza, zapisnika o uviđaju, potvrda o privremeno oduzetim i vraćenim predmetima i službene zabilješke UP CB B. Svjedok ošt. B. je objasnio da je kritične večeri bio vani sa suprugom i kada se vratio ispred kuće je vidio jednog momka tj. optuženog koji mu je odmah bio sumniv. Nakon što je ušao u unutrašnjost kuće vidio je da su balkonska vrata odvaljena i da mu nedostaju novčanice u iznosu navedenom u izreci, kao i fotoparat marke "N. D3100", kao i još neki predmeti. Odmah je izašao vani i u potoku vidio optuženog kojeg je osvijetlio lampom i isti je počeo da bježi i nije stao na njegove uzvike da se  zaustavi. Takođe je vidio kako optuženi odbacuje neke stvari u potok iz ranca koji mu je bio na leđima. Potom je vozilom odlučio da mu prepriječi put i sustigao je kada je pokušavao da pobjegne u suprotnu ulicu, te ga tu uhvatio, a optuženi je pokušao da se opravda, međutim on je jasno vidio kako je u potok odbacio neke stvari, a tu je i pronašao svoj aparat. Ovakav iskaz svjedoka oštećenog je u potpunosti saglsan sa provedenim materijalnim dokazima, zapisnikom o uviđaju UP CB B. koji su isti sačinili prilikom izlaska na lice mjesta, gdje su konstatovali da je predmetno krivično djelo učinjeno na štetu ošt. B. i to na način što je izvršilac, tj. optuženi dolaskom do dvorišta oštećenog izvršio preskakanje ograde koja se nalazi oko dvorišta, zatim došao na balkon sa zapadne strane kuće gdje je uz upotrebu podesnog sredstva djelovao na eloksirana balkonska vrata koja su bila u poziciji poluotvorena - ventus, nakon čega je stupio u unutrašnjost kuće odakle je otuđio stvari navedene u izreci presude. Takođe potvrdama o oduzimanju predmeta potvrđeno je da su ovlašćeni službenici policije CB B. upravo od optuženog oduzeli novac u iznosu od 160,00 eura u apoenima 1x50 eura (serijskog broja x67662852167), 3x20 eura (serijskog broja X37745004773, X23878790534, S33115630264), 3x10 eura (serijskog broja Y19115904331, N432659454969, X67526002586), 4X5 eura (X25485524489, U57654966083, Y15644506324, P25922661454), mobilni telefon marke "S." serijskog broja 35267605189869 sa sim karticom 069 761 785 i žensku šnalu zlatne boje, dakle novčani iznos koji je otuđen oštećenom, a takođe u službenoj zabilješci CB B. od.... godine navedeno je da su ovlašćeni službenici policije izvršili obilazak lica mjesta i tom prilikom sa sjeverne strane objekta na udaljenosti od oko 5 metara od zida, koji se nalazi oko objekta pronašli manju torbicu u kojoj se nalazio fotoaparat marke"NikonD3100" crne boje, koja je vlasništvo ošt. B.</span>
</p>
<p>
<span class="span1"> </span>
</p>
<p>
<span class="span1">Na ovaj način potkrijepljen je iskaz ošt. B. i sud je istom kao vjerodostojnom u cjelosti poklonio vjeru.</span>
</p>
<p>&nbsp;</p>
<p>
<span class="span1">I sam opt. P. u svojoj odbrani nije sporio da je kritične večeri bio na mjestu kod kuće ošt. B., koji ga je uperio lampom, međutim njegovo objašnjenje da se u tom trenutku pojavilo neko lice koje mu je bacilo torbu u ruke i da on nije izvršilac predmetnog krivičnog djela za sud je bila neuvjerljiva i očigledno sračunata na izbjegavanje krivice, jer je takva odbrana optuženog opovrgnuta ostalim provedenim dokazima.</span>
</p>
<p>&nbsp;</p>
<p>
<span class="span1">Što se tiče iskaza svjedoka Đ. A. sud je mišljenja da isti nije objektivan, iako je ova svjedokinja takođe potvrdila da je kritične prilike sa optuženim bila na kritičnom mjestu, međutim navodi da je pored oštećenog tu bilo još jedno lice koje je imalo torbicu u ruci su očigledno smišljeni radi poboljšanja krivičnopravnog položaja optuženog, s obzirom da je oštećeni bio kategoričan da drugih lica, osim optuženog kojeg je ubrzo i uhvatio, ispred njegove kuće nije bilo. </span>
</p>
<p>&nbsp;</p>
<p>
<span class="span1">Prema tome, kod ovakvog činjeničnog stanja, utvrđenog na osnovu saglasnih dokaza, za sud je bilo nesumnjivo da su se u radnjama optuženog ostvarili svi bitni elementi bića krivičnog djela teške krađe iz čl.240 st.1 tač.1 KZ. Ovo stoga što je optuženi, u namjeri da prisvajanjem tuđih pokretnih stvari za sebe pribavi protivpravnu imovinsku korist, dospio u unutrašnjost kuće ošt. B., na način što upotrebom podesnog sredstva nasilno otvorio balkonska vrata od eloksirane bravarije u prizemlju objekta i kroz tako sačinjen otvor dospio u unutrašnjost iste (</span><span class="span1">a neovlašćeni ulazak u tuđi zatvoren uz upotrebu podesnog sredstva za otvaranje istih predstavlja izvršenje krivičnog djelo teške krađe obijanjem), odakle je otuđio stvari navedene u izreci presude čiju je pojedinačnu i ukupnu vrijednost u iznosu od 420,00 eura sud utvrdio na osnovu nalaza i mišljenja vještaka finansijske struke. Nalaz vještaka finansijske struke sud je u cjelosti prihvatio kao stručan i objektivan. </span>
</p>
<p>&nbsp;</p>
<p>
<span class="span1">Optuženi je postupao sa direktnim umišljajem, svjestan svoga djela, a </span><span class="span1">čije je izvršenje i htio, jer je postupao sa namjerom da oduzimanjem predmeta koje su tuđe vlasništvo - ošt. B. i njihovim prisvajanjem za sebe pribavi protivpravnu imovinsku korist. </span>
</p>
<p>&nbsp;</p>
<p>
<span class="span1">Prilikom odluke o visini kazne sud je u smislu čl.42 KZ cijenio sve okolnosti koje utiču da kazna bude veća ili manja, pa je kao olakšavajuće okolnosti na strani optuženog cijenio da je isti lošeg imovnog stanja, dok je nepridruživanje od starne krivičnog gonejnja sud cijenio kao naročito olakšavajućiu okolnost, a kao otežavajuća okolnost cijenjana je ranija osuđivanost optuženog. Sud je primjenom čl.45 i 46 KZ optuženog osudio na kaznu zatvora u trajanju od 3 mjeseca jer je mišljenja da će se i ovako ublaženom kaznom zatvora uticati na optuženog da više ne vrši ovakva, kao ni slična krivična djela, kao i na i druge eventualne učinioce da ne čine ovakva i slična krivična djela, </span><span class="span1">odnosno da će se ostvariti svrha iz čl. 32 KZ u okviru opšte svrhe krivičnih sankcija iz čl. 4 KZ.</span>
</p>
<p>&nbsp;</p>
<p>
<span class="span1">Na osnovu svega navedenog, te primjenom čl.2, 4, 15, 32, 33, 36, 42, 45 i 46 KZ i čl.227, 229 i 374 ZKP-a riješeno je kao u izreci.</span>
</p>
<p>&nbsp;</p>
<p>
<span class="span1">Sud je shodno čl.227 i 229 ZKP-a obavezao optuženog da na ime troškova krivičnog postupka (troškovi vještaka ekonomsko- finansijske struke) uplati iznos od </span><span class="span1">27,50 eura i na ime sudskog paušala iznos od 30,00 € u roku od 15 dana od dana pravosnažnosti </span><span class="span1">presude u korist Budžeta Crne Gore na žiro račun br. 832 – 16 – 52, a dokaz o uplati potrebno je da dostavi ovom sudu s pozivom na broj K.272/13/13.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, </span><span class="span1">01.11.2013</span><span class="span1">. godine</span>
</p>
<p>&nbsp;</p>
<p>
<span class="span1">   Zapisničar,                                                                                  S U D I J A,</span>
</p>
<p>
<span class="span1">Tamara Počanić                                                                       Danijela Samardžić </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe Višem sudu u Podgorici u roku od 15 dana od dana prijema iste, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
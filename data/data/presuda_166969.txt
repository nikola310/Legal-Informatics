<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 305/14</span>
</p>
<p style="text-align:right">
<span></span>
</p>
<p style="text-align:right">
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE </span>
</p>
<p>&nbsp;</p>
<p>
<span class="span1">OSNOVNI SUD U BARU, sudija A. Leković, sa zapisničarem Anom Stanišić, u krivičnom predmetu okrivljenih A. M. i D.O.O "A.- M." B., zbog krivičnog djela – izdavanje čeka i sredstava bezgotovinskog plaćanja bez pokrića iz čl. 263.st.2 u vezi sa st.1 Krivičnog zakonika Crne Gore, po optužnom predlogu Osnovnog državnog tužilaštva u Baru KT.br. 361/14 i Kti br. 11/14 od 05.09.2014..godine, nakon održanog glavnog i javnog pretresa dana 14.05.2015. godine  u prisustvu zastupnika optužbe savjetnika kod Osnovnog državnog tužilaštva Predraga Đikanovića i okrivljenog  M. A., istog dana donio je i javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. A.  M., jmbg ..., od oca Đ. i majke M., rođene K., rođen </span><span class="span1">... godine u B., sa stanom u B., </span><span class="span1">podstanar kod R. L., državljanin Crne Gore, privatnik, oženjen, otac jednog djeteta, neosuđivan. </span>
</p>
<p>&nbsp;</p>
<p>
<span class="span1">2. DRUŠTVO SA OGRANIČENOM ODGOVORNOŠĆU "A. -  M." B. ...., registarski broj ..., matični br. ... </span>
</p>
<p>&nbsp;</p>
<p>
<span class="span1">Na osnovu člana 373.tč.2  ZKP-a Crne Gore </span>
</p>
<p>&nbsp;</p>
<p style="text-align:center;">
<span class="span1">OSLOBAĐAJU SE OD OPTUŽBE  </span>
</p>
<p>&nbsp;</p>
<p>
<span class="span1">Da su:  </span>
</p>
<p>&nbsp;</p>
<p>
<span class="span1">Dana 09.12.2013.godine, u Baru, svjesni svog djela i htjeli njegovo izvršenje, A.  M. i privredno društvo DOO "A. - M." B., čiji je izvršni direktor, jedini vlasnik i zastupnik, izdali mjenicu broj AA .... na iznos od 644,80 eura u korist "I. B." D.O.O Z – K., kao sredstvo plaćanja i ako su znali da za to nemaju pokriće i na ovaj način sebi pribavili protivpravnu imovinsku korist u iznosu od .3,44 eura.</span>
</p>
<p>&nbsp;</p>
<p>
<span class="span1">čime bi izvršili krivično djelo - izdavanje čeka i sredstava bezgotovinskog plaćanja bez pokrića iz čl.263. st.2 u vezi st.1 Krivičnog zakonika Crne Gore       </span>
</p>
<p>&nbsp;</p>
<p>
<span class="span1">       - jer nije dokazano da su učinili krivično djelo za koje su optuženi. </span>
</p>
<p>
<span class="span1">                      </span>
</p>
<p>
<span class="span1">Oštećeno privredno društvo D.O.O "I. B." se radi ostvarivanja imovinskopravnog zahtjeva upućuje na parnični postupak. </span>
</p>
<p>&nbsp;</p>
<p>
<span class="span1">                </span><span class="span1">Troškovi postupka padaju na teret budžetskih sredstava. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e </span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Baru KT. br. 361/14 i Kti br. 11/14 od 05.09.2014.godine, okrivljenima je stavljeno na teret izvršenje krivičnog djela – izdavanje čeka i sredstava bezgotovinskog plaćanja bez pokrića iz čl. 263.st 2 u vezi sa st. 1. Krivičnog zakonika Crne Gore bliže opisanog u izreci presude. </span>
</p>
<p>
<span class="span1">Okrivljeni  M. A. je u svojoj odbrani datoj na glavnom pretresu u bitnom naveo da je </span><span class="span2">osnivač D.O.O "A." i njegov izvršni direktor i jedini predstavnik. U drugom mjesecu 2013.godine, odnosno 18.02.2013.godine otvorio je maloprodajni objekat koji se nalazi u B. b.b. U februaru 2013.g je pozvao sve dobavljače njih 70. Redovna procedura je, inače, da se svakom dobavljaču izdaju dvije neispisane mjenice bez valutiranja i samo potpisane, i te dvije mjenice idu uz glavni Ugovor o snadbijevanju. Do novembra 2013.g objekat je radio, i on je za taj period do novembra mjeseca redovno naručivao robu i misli da je do novembra bilo oko 11.500 - 12.000 eura robu koju je naručivao od "I." i redovno plaćao. Svake nedelje je naručivao robu od "I." i plaćao i imao je sa njima korektan poslovni odnos. Onda je zapao u finansijske probleme, jer je banka aktivirala hipoteku za kredit koji njegova firma nije podigla. Uglavnom, banka je zaplenila njegovu imovinu i on je ostao na ulici. Imao je spor sa bankom 6 mjeseci i njegova firma je ostala bez imovine. Nakon toga je "I." otvorio svoju dokumentaciju i pretpostavlja uzeo one dvije mjenice koje im je on dao prilikom sklapanja ugovora, stavili datum 09.12.2013.godine i 16.01.2014.godine otišli u banku i tražili da se plati taj iznos od 500-600 eura, a to je dug od prethodne isporuke, a tada on na žiro računu nije imao novaca i nisu mogli da se naplate. Oni su aktivirali one mjenice koje je on dao bjanko prilikom potpisivanja Ugovora sa njima na otvaranju objekta, pa je onda "I." u mjenicama kasnije upisao taj datum i to je pretpostavlja taj datum kada su predali na banku. Prema tome, on tu mjenicu nije izdao 09.12.2013.godine. "I." je bio korektan jer su sačekali sigurno mjesec ipo dana i vidjeli da od novembra ne radi i pokušali su da se naplate. Pretpostavlja da su oni vidjeli da on ne naručuje robu i da su vidjeli da je nešto stalo i pokušali su da se naplate. On je sve vrijeme do novembra mjeseca redovno plaćao. Nikakvu namjeru nije imao da ne plati "I.", jer ne bi platio 12.000 eura "I." a da im ne plati 600 eura. Okrivljeni je dalje pojasnio da je on mjenicu samo potpisao i pečatirao pečatom svog preduzeća, a sve drugo u mjenici je ispunio "I. -B." D.O.O iz K.. Ovu mjenicu je bjanko dao uz Ugovor prije početka saradnje, tako da on mjenicu nije izdao i potpisao dana 09.12.2013.godine, nego je "I." ispisao sadržaj ove mjenice. Takođe i mjenično ovlašćenje je dao "I." u februaru 2013.godine i mjenično ovlašćenje je bilo sastavni dio Ugovora. "I." je ovo mjenično ovlašćenje dostavio i valutirao onog dana kada su ga predali banci. </span>
</p>
<p>
<span class="span1">U dokaznom postupku sud je izveo sledeće dokaze: saslušana je Z. S., ovlašćeni predstavnik DOO „ I. B.“, izvršen je uvid </span><span class="span2">u mjenicu ser br AA.... izdatu dana 09.12.2013.godine od strane D.O.O "A. - M." B.; mjenično ovlašćenje izdato od strane D.O.O "A.- M." br. 71 od 15.01.2014.godine; izještaj Filijale Kotor "Hipotekarne banke" br. 112 od 16.01.2014.godine dostavljen "I." B. D.O.O.; izještaj "Hipotekarne banke" br. 130-4508/14 od 21.08.2014.godine, dostavljen CB Bar, sa izvodom iz računa "A.- M." D.O.O B. za dan 16.01.2014.godine, 09.12.2013.godine i karticom računa "A.- M." B., br. ...-79 za </span><span class="span2">period od 01.02.2013.g do 01.03.2013.godine; izvještaj informacionog sistema CRP suda sa podacima o privrednom društvu "A.- M." DO.O. B.; izvod iz KE za okrivljenog  M. A., pribavljen od Ministarstva pravde Podgorica br. 0203/9572 od 16.10.2014.godine; konto karticu za period od 01.01.2013.g do 31.12.2013.godine i pročitan je nalaz i mišljenje vještaka finansijske struke D. N. od 02.04.2015.godine</span><span class="span1"> i saslušan je vještak finansijske struke D. N.</span><span class="span2">. </span>
</p>
<p>
<span class="span1">Ovlašćeni predstavnik D.O.O „I. B.“, Z. S., je u svom iskazu na glavnom pretresu navela da</span><span class="span2"> već 10 godina radi u "I.", a za područje B. radi poslednjih 6 godina. Koliko joj je poznato "I." K. posluje sa "A." sigurno 10 godina i više,  ta saradnja je bila apsolutno korektna bez ikakvih problema.  Poslovanje teče što na početku saradnje, u konkretnom slučaju prije 10 godina, sa klijentom potpišu Ugovor o kupoprodaji i tada se potpiše bjanko mjenica i mjenično ovlašćenje. Znači mjenično ovlašćenje se popunjava prilikom potpisivanja ugovora, a mjenica se samo potpiše od strane kupca i pečatira, ali se u mjenici ne upisuju podaci kada je izdata i kada dospijeva na naplatu. Mjenica se popunjava samo onda kada im kupac ostane dužan i kada nijesu uspjeli da naplate na drugi način svoje potraživanje. Po novom Zakonu, u poslednjih možda 2 godine je neophodno da se svake godine mjenično ovlašćenje potpiše i traje godinu. Ranije je bilo da se potpiše jedno mjenično ovlašćenje i važi za sve vrijeme. Što se tiče konkretnog slučaja  M. A., odnosno D.O.O "A.", prije tih 10 godina je potpisan Ugovor i bjanko mjenica. Ne može da se sjeti da li su tu prvu mjenicu nekada aktivirali. Ukoliko su aktivirali, ona je bila dužna da pribavi novu mjenicu i novo mjenično ovlašćenje. U svakom slučaju svaka mjenica je bjanko, nije unijet datum izdavanja ni datum naplate. Mjenica je samo potpisana i pečatirana od strane kupca. U slučaju da kupac ne plati i da ne mogu da naplate dug, aktiviraju mjenicu, a nju popunjavaju radnici u njihoj finansijskoj službi, po nalogu finansijskog direktora. Oni upisuju iznos duga i ostale podatke koji su potrebni. Nakon što joj je pokazana mjenica AA ..., koja se nalazi u spisima predmeta, ovlašćeni predstavnik "I. B."je navela  da je u njoj navedeno mjesto i datum izdavanja - Bar 09.12.2013.godine i dospjelost mjenice - 16.01.2014.godine. Ove podatke, znači datum izdavanja i dospjelost mjenice, unose u njihovoj firmi, odnosno njihovi finansijski radnici. Pojasnila je da se uvijek ovako radi, oni ("I.") unose datum izdavanja i datum dospjelosti na mjenici iz razloga što ne znaju kada će koji kupac da ostane dužan i koliko će da ostane dužan. Dan dospjelosti mjenice, odnosno jedna mjenica može da se jednom iskoristi i u koliko se toga dana ne naplati ona propada i više ne može da se iskoristi. Na pitanje suda je navela da je prethodna saradnja sa D.O.O "A." bila korektna, desilo se nekad da malo zakasne, ali je sve bilo u granicama korektnosti. U principu kupac ima dozvoljeni valutni rok koji iznosi od 15 dana, ukoliko se taj rok prekorači malo više onda aktiviraju mjenicu. Sve uplate se uplaćuju preko žiro računa. Dalje je pojasnila da je datum 15.01.2014. godine koji stoji na mjeničnom ovlašćenju datum kada je pušteno na realizaciju jer mora zajedno sa mjenicom da se pusti i da banci na realizaciju. Koliko </span><span class="span2">je njoj poznato nikada se nije prekidala saradnja izmedju "I." i D.O.O "A." i saradnja je išla neprekidno i u toku 2013.godine su sarađivali tokom cijele godine. Pridružili su se krivičnom gonjenju i postavili imovinskopravni zahtjev u iznosu od 644,89 eura. </span>
</p>
<p>
<span class="span2"></span><span class="span1">U</span><span class="span2"> mjenici ser br AA... navedeno je da je izdata u Baru dana 09.12.2013.godine na iznos odnosno mjeničnu svotu od 644,89 eura, a kao datum dospjelosti mjenice naveden je 16.01.2014.godine, a remitent je "I. -B." D.O.O. Mjenica je potpisana od strane  M. A. i pečatirana pečatom D.O.O "A. - M.". </span>
</p>
<p>
<span class="span2">U mjeničničnom ovlašćenju (specijalnom punomoćju) je navedeno da D.O.O "A.- M." DOO, koju zastupa i predstavlja  M. A., daje saglasnost da  "I. -B." D.O.O Z može </span><span class="span2">zamostalno popuniti blanko mjenicu koja se nalazi u posjedu "I. -B.", na mjenični iznos koji odgovara dugu koji "A." ima prema "I.". Mjenično ovlašćenje je potpisano od strane vlastodavca  M. A. i pečatirano pečatom D.O.O "A. - M.". Na mjeničnom ovlašćenju se nalazi prijemni pečat D.O.O "I. B." br. 71 sa datumom 15.01.2014.godine. </span>
</p>
<p>
<span class="span2"> </span><span class="span2">U izvještaju "Hipotekarne banke" Filijale Kotor br. 112 od 16.01.2014.godine dostavljeno "I.- B." D.O.O, navedeno je vraćaju mjenicu "A.  M." DOO po mjeničnom ovlašćenju, na iznos od 644,89 eura sa valutom dospijeća na dan 16.01.2014. godine iz razloga što je predmetna mjenica djelimično izvršena i to do visine pokrića na računu dužnika u iznosu od 21,45 eura.  </span>
</p>
<p>
<span class="span2">Iz izvještaja informacionog sistema CRP suda sa podacima o privrednom društvu "A.- M." DO.O. B. utvrđuje se da je A.  M. izvršni direktor, ovlašćeni zastupnik i  osnivač, sa udjelom u društvu 100%,  preduzeća D.O.O "A. -  M." B.. </span>
</p>
<p>
<span class="span2"> Iz izvoda iz KE za okrivljenog  M. A., pribavljen od Ministarstva pravde Podgorica br. 0203/9572 od 16.10.2014.godine, utvrđuje se da imenovani do sada nije osuđivan. </span>
</p>
<p>
<span class="span2">U nalazu i mišljenju vještaka finansijske struke D. N. od 02.04.2015.godine je navedeno da je vještak od "Hipotekarne banke" u Baru dobio cjelokupne podatke o prometu žiro računa D.O.O "A. - M. " za 2013.godinu, odnosno sve izvode, na ukupno 72 stranice. Uvidom u kartice promjena na računu kod "Hipotekarne banke" br. ... utvrđeno je da blokade žiro računa nije bilo tokom 2013.godine. Nakon toga je vještak od Hipotekarne banke zatražio izvode o prometu za D.O.O "A.  M." za januar 2014.godine, s obzirom da je sporna mjenica puštena na realizaciju 16.01.2014.godine, pa je uvidom u izvod banke utvrđeno da je banka primila mjenično ovlašćenje br. ... od 15.01.2014.godine, koje je dostavila "I. -B."D.O.O iz K., koje je protokolisano kod banke pod br. ... od 16.01.2014.godine. Banka istog dana vraća mjenicu uz dopis uz br. 112, kojim konstatuje da je djelimično namiren dug D.O.O "A.  M." u iznosu od 21,45 eura u korist "I. -B." D.O.O iz K., do visine pokrića na žiro račun dužnika. Vještak je dalje naveo da su preko izvoda banke izvršene uplate u korist "I. - B. " D.O.O K. u iznosu od 11.290,66 eura, od ukupnog duga 11.935,55 eura i to za period od 01.01.2013.godine do 11.11.2013.godine, posle kojeg datuma nije bilo isplate. Takođe vještak je izvršio i uvid u karticu "I. -B." D.O.O iz K., u kojoj su upravo iskazani podaci koji odgovaraju prethodnim uplatama i isplatama (11.290,66 eura, od ukupnog duga 11.935,55 eura i to za period od 01.01.2013.godine do 11.11.2013.godine), koje je izvršio preko žiro računa dužnik D.O.O "A. -  M." u korist "I. -B." D.O.O iz K.. Takođe, vještak je izvršio i uvid u konto karticu "I. -B." D.O.O iz K. od 16.01.2014.godine iz koje je jasno utvrđeno da je izvršena naplata 21,45 eura, po mjenici D.O.O "A. -  M.", djelimično namirenje sa računa, pa je samim tim ostao dug od .3,44 eura. Vještak je dalje naveo da je izvršen uvid i u izvod br. 154 za dan 09.12.2013.godine kod D.O.O "A. -  M.", prema kojem je na žiro računu bilo prethodno saldo od 2,24 eura, a da je tog dana uplaćeno na žiro račun (pazari) 885,79 eura, kao i da su izvršene isplate za 852,04 eura i na kraju je ostao saldo od 35,90 eura. Dakle, tog dana je na tom žiro računu bilo i uplata pazara i plaćanja drugih računa dobavljačima, odnosno žiro račun nije bio u blokadi. Konačno vještak je dao zaključak da je povjerilac "I. -B." D.O.O iz K. ispostavilo fakture prema dužniku D.O.O "A. -  M." iz B., za period od 01.01.2013.godine do 11.11.2013.godine, u iznosu od 11.935,55 eura, od čega je dužnik platio 11.290,66 eura, koje uplate je izvršio preko žiro računa i ostao je dužan 644,89 eura. Na osnovu svih izvoda za cijelu 2013.godinu promet žiro računa D.O.O "A. -  M." je iznosio 474.163,19 eura (uplate na žiro račun)  i 474.140,74 eura (isplate sa žiro računa) u ukupnim poslovnim odnosima sa svim dobavljačima roba. U toku 2013.godine nije bilo blokade žiro računa D.O.O "A. -  M.", a banka je dostavila i karticu blokada za D.O.O "A. -  M." po kojoj se </span><span class="span2">blokada žiro računa dešava 05.03.2014.godine. Na dan 09.12.2013.godine, žiro račun D.O.O "A. -  M." je bio aktivan, tada je na tom računu prethodno bio saldo od 2,24 eura, a tog dana je plaćeno na žiro račun (pazari) iznosi od 885,79 eura i tog dana su izvršene uplate za 852,04 eura i na kraju je ostao saldo od 35,99 eura. Dana 16.01.2014.godine po mjenici D.O.O "A. -  M." u korist računa "I. -B." D.O.O iz K. izvršena je naplata 21,45 eura, kao djelimično namirenje sa računa dužnika, pa je ostao neplaćen dug od .3,44 eura i mjenica je vraćena jer se tog dana moglo namiriti samo 21,45 eura. </span>
</p>
<p>
<span class="span2"> Vještak finansijske struke D. N. je u svom iskazu datom na glavnom pretresu na pitanje zastupnika optužbe da li je u trenutku dospijeća mjenice okrivljeni bio likvidan i imao sredsva na račun, naveo da ukoliko je datum dospjeća mjenice 15.01.2014.godine, odnosno dan kada je mjenica stigla u banku na realizaciju onda je tog dana na računu okrivljenih bilo 21,45 eura, koliko je banka i namirila dug u tom iznosu i banka je pismom obavijestila povjerioca da nema više sredstava na računu. Na pitanje suda, s obzirom da je na predmetnoj mjenici kao datum izdavanja mjenice naveden 09.12.2013.godine, šta znači datum izdavanja mjenice, vještak je naveo da to znači da tog dana, odnosno u konkretnom slučaju 09.12.2013.g  on na računu kao izdavalac mjenice ima pokriće za toliki iznos koji je naveden u mjenici. Dalje je pojasnio da se iz nalaza vidi da je za dan 09.12.2013.g DOO "A." na računu imala prethodno saldo od 2,24 eura, znači od prethodnog radnog dana, a da okrivljeni dana 09.12.2013.g uplaćuje na žiro račun "A.  M." 885,79 eura i od tog novca plaća razne obaveze u iznosu od 852,04 eura i na kraju tog dana ostaje saldo od 35,99 eura. Vještak je dalje naveo da ne zna ko je popunio datum i iznos i datum dospjeća mjenice, ko je stavio iznose niti zna zašto tog 09.12.2013.g nije stavljena na realizaciju mjenica. Na pitanje zastupnika optužbe, s obzirom da je tog dana 09.12.2013.g okrivljeno preduzeće i okrivljeni isplatili dio drugih obaveza prema drugim povjeriocima, ako je isplaćeno drugim povjeriocima 800 i nešto eura, da li to znači da nije imao na kraju tih 644,80 eura, koliko je bio dužan "I.",  vještak je naveo da mora da kaže da ih je imao. Pojasnio je da je okrivljeni tog dana imao sredstava u iznosu od 644,80 eura po ovoj mjenici jer je tog dana uplatio pazar od 855,79 eura i da je postojala blokada žiro računa po ovoj spornoj mjenici niko se ne bi mogao drugi naplatiti od tih sredstava sem "I." B.. Međutim, kada je isplatio ova druga potraživanja, druge obaveze u iznosu od 852,04 eura, onda nije više na svom žiro računu dana 09.12.2013.godine imao sredstava u iznosu od 644,80 eura. Na sledeće pitanje zastupnika optužbe od period od 09.12.2013.g do 16.01.2014.g da li ima priliva novca na računu, vještak je naveo da se dana 19.12.2013.godine uplaćuje pazar u iznosu od 415 eura, istog dana plaća se rata ED 323,67 eura, 30.12.2013.g uplaćuje se pazar u iznosu 325 eura, istog dana se isplaćuje račun ED CG 323,67 eura, a za 2014.g ne može da odgovori jer nema podataka. </span><span class="span2">Blokada žiro računa D.O.O "A.  M." je bila 05.03.2014.godine. Uslovno, da je bila blokada 09.12.2013.g novac bi bio isplaćen na račun firme "I.". </span>
</p>
<p>
<span class="span1">Ocjenom izvedenih dokaza nije dokazano da su okrivljeni izvršili krivično djelo stavljeno im na teret. Naime, okrivljenima je stavljeno na teret da su dana 09.12.2013.godine, u Baru, svjesni svog djela i htjeli njegovo izvršenje, izdali mjenicu broj .... na iznos od 644,80 eura u korist "I. B." D.O.O Z – K., kao sredstvo plaćanja iako su znali da za to nemaju pokriće i na ovaj način sebi pribavili protivpravnu imovinsku korist u iznosu od .3,44 eura.</span>
</p>
<p>
<span class="span1">Okrivljeni je u svojoj odbrani negirao izvršenje krivičnog djela koje mu je stavljeno na teret, navodeći da je u februaru 2013.godine otvorio maloprodajni objekat u naselju ... u Baru i da je tada, znači u februaru 2013.godine, pozvao sve dobavljače, ukupno njih 70 i da je procedura bila takva da se izdaju dvije neispisane mjenice bez valutiranja i samo </span><span class="span1">potpisane i onda te dvije mjenice idu uz glavni Ugovor o snadbijevanju. Pojasnio je da on predmetnu mjenicu nije izdao dana 09.12.2013.godine, već da je to uradio u februaru 2013.godine, a da je kompletnu sadržinu mjenice ispisao </span><span class="span2">"I. -B." D.O.O iz K.. Takođe i mjenično ovlašćenje je dao "I." u feburauru 2013.g i to mjenično ovlašćenje je bilo sastavni dio Ugovora, a "I. -B." D.O.O iz K. su ovo mjenično ovlašćenje dostavili i valutirali onog dana kada su ga predali na banku. Takođe je dalje naveo da je tokom 2013.godine, odnosno do novembra 2013.g redovno naručivao robu od "I. " i da je tokom 2013.g isplatio nekih 11.500 do 12.000 eura "I.". Okrivljeni nije sporio da je na kraju ostao dužan iznos od 644,89 eura. Međutim, pojasnio je da je to posledica lošeg poslovanja i problema koje imao u poslovanju. Odbrana okrivljenog je potvrđena iskazom svjedoka Z. S., ovlašćenog predstavnika "I. -B." D.O.O iz K., koja je u svom iskazu navela da je sa D.O.O "A. -  M." njeno preduzeće poslovalo 10 i više godina, i da je ta saradnja bila korektna i bez ikakvih problema. Vezano za spornu mjenicu izjavila je da je predmetna mjenica ...., kao i svaka druga mjenica izdata bjanko, odnosno da u njoj nije bio unijet datum izdavanja, niti datum naplate, već je ona samo potpisana i pečatirana od strane kupca, u konkretnom slučaju od strane D.O.O "A. -  M.". Prema tome, datum izdavanja mjenice u konkretnom slučaju 09.12.2013.godine, kao i datum dospjelosti mjenice 16.01.2014.godine su u ovu mjenicu unijeli njihovi finansijski radnici, a to se uvijek tako radi iz razloga što ne znaju kada će koji kupac da ostane dužan i koliko će da ostane dužan. Takođe je pojasnila da što se tiče konkretnog slučaja, sa D.O.O "A. -  M." su još prije 10 godina potpisali Ugovor i bjanko mjenice ali ne može da se sjeti da li su tu prvu mjenicu nekada aktivirali, a ukoliko su je nekada aktivirali onda su bili dužni da pribave novu mjenicu i novo mjenično ovlašćenje. U svakom slučaju svaka mjenica je bjanko, odnosno u nju nije unijet ni datum izdavanja, ni datum naplate, već je kupac samo potpiše i pečatira. Prema tome, dovodeći u vezu odbranu okrivljenog, sa iskazom ovlašćenog predstavnika oštećenog preduzeća "I. -B." D.O.O iz K., nesporno se utvrđuje da predmetna mjenica nije izdata dana 09.12.2013.godine, već da je ona ranije potpisana od strane okrivljenog, a iz njegove odbrane proizilazi da je to bilo prilikom sklapanja ugovora sa "I. -B." D.O.O iz K. u februaru 2013.godine, a što je u končanom potvrđeno iskazom ovlašćenog predstavnika "I. -B." D.O.O iz K., koja je navela da je mjenicu okrivljeni  M. ranije potpisao, a da su datum izdavanja mjenice, kao i datum njenog dospijeća, ispisali finansijski radnici u njihovoj službi i to tek u trenutku kada su okrivljeni ostali dužni novčani iznos od 644,89 eura na koliko je i popunjena mjenica. Sud prihvata odbranu okrivljenog u cjelosti jer je njegova odbrana, osim što je potvrđena iskazom ovlašćenog predstavnika DOO "I. B." Z. S., u cjelosti je saglasna i potvrđena nalazom vještaka finansijske struke. Naime iz ovog nalaza</span><span class="span1"> vještaka finansijske struke, koji nalaz sud u cjelosti prihvata, kao stručan i objektivan, jer je dat na osnovu kompletne poslovne dokumentacije koju je vještak pribavio od "Hipotekarne" banke kod koje je okrivljeni  M., odnosno njegovo preduzeće imalo žiro račun, nesporno se utvrđuje da je u periodu od 01.01.2013.godine do 11.11.2013.godine preduzeće </span><span class="span2">D.O.O "A. -  M." ukupno kupilo robe od "I. -B." D.O.O iz K. u iznosu od 11.935,50 eura i da je za taj period platio 11.290,66 eura, koju isplatu je izvršio preko žiro računa, te da je ostao dužan 644,89 eura, te su tako potvrđeni navodi okrivljenog da je plaćao preuzetu robu "I." tokom cijele 2013. godine, a da je ostao dužan samo za poslednju narudžbu. Takođe, na dan 09.12.2013.godine žiro račun D.O.O "A. -  M." je bio aktivan, jer je na tom računu od prethodnog dana ostao saldo od 2,24 eura, a tog dana je D.O.O "A. -  M." uplatila na svoj žiro račun od pazara iznos od 885,79 eura, pa su sa tog žiro računa izvršene isplate u iznosu od 852,04 eura. Prema tome, iz ovog nalaza se nesporno utvrđuje da je okrivljeni  M. A., odnosno njegovo preduzeće, čiji je on osnivač i </span><span class="span2">izvršni direktor, u 2013.godini imao poslovnu saradnju "I. B." iz K. i da je redovno isplaćivao sve svoje obaveze i to preko svog žiro računa zaključno sa danom 11.11.2013.godine. Takođe, se iz nalaza vještaka nesporno utvrđuje da je tokom cijele 2013.g D.O.O "A. -  M." imala promet preko žiro računa 474,163,19 eura (uplate na žiro račun) i 474.140,74 eura (isplate sa žiro računa), te da u toku 2013.g nije bilo blokada žiro računa, već da je račun blokiran tek 05.03.2014.godine. Vještak finansijske struke je na glavnom pretresu odgovarajući na pitanje zastupnika optužbe, ostao je pri svom nalazu i mišljenju pojašnjavajući da je okrivljeni čak i dana 09.12.2013.godine uplatio na žiro račun D.O.O "A. -  M." iznos od 885,79 eura, od kojeg novca su plaćene razne obaveze u iznosu od 852,04 eura i na kraju je tog dana ostao saldo od 35,99 eura. Znači okrivljeni je i tog 09.12.2013.godine imao sredstava u iznosu od 644,89 eura, ( na koliko j eglasila mjenica) s obzirom da je tog dana uplatio na svoj žiro račun 885,79 eura, pa da je postojala blokada žiro računa po ovoj spornoj mjenici na iznos na koji kasnije i ispostavljena, niko drugi se ne bi mogao naplati od tih sredstava osim "I. -B." D.O.O iz K.. Takođe, vještak je dalje naveo da je i dana 19.12.2013.godine bilo priliva novac na račun D.O.O "A. -  M." jer je tog dana uplaćen pazar u iznosu od 415 eura,  zatim 30.12.2013.godine je uplaćen pazar u iznosu od 325 eura i ovih dana su nakon uplate okrivljenog na žiro račun izvršene isplate Elektroprivredi, te da je blokada žiro računa po spornoj mjenici izvršena dana 09.12.2013.godine ovaj iznos novca bi bio uplaćen "I.-B." D.O.O iz K.. </span>
</p>
<p>
<span class="span2">Prema tome, tokom postupka prvo nije dokazano da je okrivljeni predmetnu mjenicu izdao dana 09.12.2013.godine, jer iz odbrane okrivljenog koja je u tom dijelu potvrđena iskazom ovlašćenog predstavnika "I." se utvrđuje da je on mjenicu potpisao u februaru 2013.godine, pa samim tim nije dokazano da u trenutku izdavanja predmetne mjenice nije bilo pokrića  na računu D.O.O "A. -  M.", s obzirom da se iz nlaza vještaka nesporno utvrđuje da je sa tog žiro računa do novebra 2013.godine isplaćeno "I. -B." D.O.O iz K. 11.290,66 eura. Okrivljenima je stavljeno na teret da su u trenutku izdavanja mjenice znali da nemaju sredstava na računu. Ovo je upravo demantovano nalazom vještaka, kao i njegovim izjašnjenjem na glavnom pretresu. Sve i da je mjenica izdata dana 09.12.2013.godine i tog dana je, a što nesporno proizilazi iz izjašnjenja vještaka finansijske struke na glavnom pretresu, preduzeće D.O.O "A. -  M." imalo sredstava dovoljnih da se isplati dug u iznosu od 644,89 eura. Prema tome, apsolutno nijesu dokazani navodi optužnog predloga </span><span class="span1">da su okrivljeni izvršili krivično djelo koje im je stavljeno na teret, odnosno nije dokazano da u trenutku izdavanja mjenice nije bilo pokrića na računu, a shodno tome nije dokazano da su okrivljeni bili svjesni svog djela i htjeli njegovo izvršenje, jer su u trenutku izdavanja imali sredstava na računu za njeno pokriće. Naime, ovo krivično djelo može da se izvrši samo umišljajem, koje mora da obuhvati znanje da mjenica nema pokrića. Po mišljenju suda nije dokazano da u trenutku potpisivanja mjenice od strane okrivljenog nije bilo pokrića na računu </span><span class="span2">D.O.O "A. -  M.". Shodno svemu gore navedenom u vrijeme kada je mjenica izdata, a to je okrivljeni  M. uradio u februaru 2013.godine, na način što je bjanko mjenicu potpisao i ovjerio pečatom D.O.O "A. -  M.", čiji je izvršni direktor, ovo preduzeće je imalo na žiro računu novčana sredstava, a što nesporno proizilazi iz nalaza i mišljenja vještaka finansijske struke. </span><span class="span1">Za izdatu mjenicu je postojalo pokriće u trenutku njenog izdavanja tako da apsolutno nije dokazano da su okrivljeni izvršili krivično djelo koje im je stavljeno na teret, pa ih je sud i oslobodio od optužbe.</span>
</p>
<p>
<span class="span1"></span><span class="span1">S obzirom na sve gore navedeno sud je na osnovu čl. 373 tač. 2 ZKP-a optužene oslobodio od optužbe. </span>
</p>
<p>
<span class="span1">S obzirom da su okrivljeni oslobođeni od optužbe, to je sud, na osnovu čl. 239.st.3 ZKP-a  uputio oštećenog D.O.O "I. - B." iz K., da imovinsko pravni zahtjev ostvaruje u parničnom postupku. </span>
</p>
<p>
<span class="span1">Odluka o troškovima krivičnog postupka donijeta je na osnovu čl. 230 st. 1 ZKP-a, pa je odlučeno da troškovi krivičnog postupka padaju na teret budžetskih sredstava suda, s  obzirom da su optuženi oslobodjeni od optužbe. </span>
</p>
<p>
<span class="span1">Sa izloženog odlučeno je kao u izreci presude</span>
</p>
<p>&nbsp;</p>
<p>
<span class="span1">OSNOVNI SUD U BARU</span>
</p>
<p>
<span class="span1"> </span><span class="span1">Dana 14.05.2015. godine</span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">                                    S U D I J A </span>
</p>
<p>
<span class="span1"> Ana Stanišić </span><span class="span1"></span><span class="span1"></span><span class="span1"></span><span class="span1">                                        A. Leković</span>
</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>
<span class="span1">PRAVNA POUKA:Protiv ove presude može se  izajviti žalba Višem sudu u Podgorici u roku od 8 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DNA: - 1 x u spise,</span>
</p>
<p>
<span class="span1">    - 1 x okrivljenima</span>
</p>
<p>
<span class="span1">    - 1 x ODT-u u Baru,</span>
</p>
<p>
<span class="span1">    - 1 x oštećenom</span><span class="span2"> "I. -B.</span><span class="span2">" D.O.O</span>
</p>
<p>
<span class="span1">    </span>
</p>
<p>
<span class="span1">         </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<h1 align="right">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold">K.br. 15/08</span></h1>
&nbsp;<br>
&nbsp;<br>
<h2 align="center">
	<em>U IME NARODA</em></h2>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U ŽABLJAKU, kao prvostepeni krivični u vijeću sastavljenom od predsjednika suda Anđelić Mihaila kao predsjednika vijeća i sudija porotnika Krstajić Mirjane i Tomčić Marka kao članova vijeća, uz sudjelovanje Novosel Zorice kao zapisničara, u krivičnom predmetu protiv optužene B.V. iz Ž., zbog krivičnog djela&nbsp; Davanje lažnog iskaza&nbsp; iz čl. 389 st. 3 i 4 u vezi stava 1&nbsp; KZ , po optužnici oštećenog kao tužioca A.S. iz Ž. od 11. 03. 2008. godine,&nbsp; nakon usmenog javnog i glavnog pretresa održanog 09. 03. 2009. godine, u prisustvu&nbsp; oštećenog kao tužioca, optužene&nbsp; i njenog branioca&nbsp; P.M. adv. iz Š., donio je a dana 11. 03. 2009. godine javno objavio<br>
&nbsp;<br>
&nbsp;<br>
<h2 align="center">
	P R E S U D U</h2>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužena B.V. zv. V.,&nbsp; od oca&nbsp; M.&nbsp; i majke S. rođene M., rođena u N.&nbsp; ... godine, JMB ... , sa prebivalištem u&nbsp; Ž.,&nbsp; državljanin Crne Gore, penzioner, srednjeg imovnog stanja,&nbsp; udata – majka četvoro punoljetne djece, završila srednju trgovačku školu,&nbsp; ranije neosuđivana, ne nalazi se pod istragom za drugo krivično djelo<br>
&nbsp;<br>
<ul>
	<li>
		na osnovu člana 363&nbsp; st. 1 tačka 3&nbsp; Zakonika&nbsp; o krivičnom postupku /ZKP-a/</li>
</ul>
&nbsp;<br>
<h1 align="center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold">OSLOBAĐA SE OD OPTUŽBE</span></h1>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da je dana&nbsp; 31. 12. 2004. godine, na glavnom pretresu, održanom u Osnovnom sudu u Žabljaku, pred sudijom Šibalićem, u krivičnom predmetu K. br. 72/04, po privatnoj tužbi A.S. protiv okrivljenog K.J., zbog krivičnog djela Kleveta, dala lažan iskaz, govoreći da A.S. okrivljeni K. nije ništa rekao, kuneći se pri tom sinom M. i plačući u sudu, iako je okrivljeni priznao izvršenje djela i zbog toga se A.S. više puta izvinuo,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -čime&nbsp; bi počinila krivično djelo Davanje lažnog iskaza iz čl. 389 st. 3 i 4 u vezi st. 1 Krivičnog zakonika&nbsp; /KZ/,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>jer nije dokazano da je optužena učinila djelo za koje je optužena. </strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškovi krivičnog postupka u iznosu od &nbsp;625€ padaju na teret budžetskih sredstava suda.<br>
&nbsp;<br>
<h1 align="center">
	<span style="line-height: normal; font-style: normal; margin: 0px; font-family: arial, helvetica, sans-serif; font-size: 12px; font-weight: bold">O b r a z l o ž e nj e</span></h1>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT iz Pljevalja&nbsp; je svojim rješenjem Kt. br. 36/08 od 29.02.2008.godine odbacio krivičnu prijavu oštećenog A.S. iz Ž. od 5.02. 2008.godine&nbsp; protiv&nbsp; B.V. iz Ž., zbog krivičnog djela Davanje lažnog iskaza iz čl. 389 st. 3 i 4 u vezi st. 1 KZ, jer ne postoji osnovana sumnja&nbsp; da je osumnjičena izvršila&nbsp; prijavljeno krivično djelo niti drugo krivično djelo za koje se goni po službenoj dužnosti.<br>
Oštećeni kao tužilac&nbsp; u optužnici podnijetoj ovome sudu 11. 3. 2008. godine protiv optužene B. V. zv. V. iz Ž.,&nbsp; zbog krivičnog djela Davanje lažnog iskaza iz čl. 389 st. 3 i 4 u vezi st. 1 KZ, dajući opis radnje izvršenja djela pravno je ocijenio&nbsp; da je optužena počinila krivično djelo na način, mjesto i u vrijeme bliže opisano izrekom presude, pri čemu je na glavnom pretresu i u završnoj riječi ostao&nbsp; u cjelosti, predlažući da se optužena oglasi krivom&nbsp; i osudi po zakonu. Troškove krivičnog postupka je tražio ukoliko se isti budu odnosili na plaćanje sudskih taksi.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužena&nbsp; je u svojoj odbrani u bitnom istakla, da ne priznaje krivicu ni počinjeno krivično&nbsp; djelo, te je u obrazloženju iste ukazala,&nbsp;&nbsp; da ne želi ništa dalje&nbsp; da priča u svojoj odbrani a sve ono što je rekla u krivičnom predmetu kod sudije Šibalića je tačno i od toga ne odustaje, s tim što je posebno kazala da oca i majku oštećenog kao tužioca nije nikada pominjala a sa majkom oštećenog kao tužioca govori i dan danas. Ukazala je da ne želi da odgovara na pitanja oštećenog kao tužioca. U završnoj riječi je prihvatila&nbsp; u svemu odbranu svog branioca, koji je istakao da se iz analize dokaza zaključuje, da nijedan od provedenih dokaza ne upućuje na krivicu optužene a ovo tim prije, jer se ni iz zapisnika sa glavnog pretresa od 31. 12. 2004.godine ne može utvrditi da je K.J. priznao izvršenje krivičnog djela, te da sud ne može oglasiti krivom optuženu što nije čula&nbsp; i registrovala sadržinu razgovora koju su eventualno mogli imati K.J. i A.S. Branilac optužene je konačno predložio da sud&nbsp; optuženu oslobodi od optužbe i tražio je troškove krivičnog postupka&nbsp; prema priloženom troškoviniku.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je&nbsp; provjeravajući osnovanost navoda optužnice oštećenog kao tužioca&nbsp; i odbrane optužene, na glavnom pretresu u dokaznom postupku proveo sledeće dokaze:&nbsp; saslušao svjedoke: M.S., K.J. i A.V., te&nbsp; izvršio uvid u spise predmeta K. br. 72/04&nbsp; a posebno u zapisnik sa glavnog pretresa od 31. 12. 2004. godine, kao i presudu&nbsp; K. br. 72/04 od 31. 12. 2004. godine, te&nbsp;&nbsp; izvršio&nbsp; uvid u izvod iz KE za optuženu&nbsp; br. 245/08-475/1 od&nbsp; 18. 03. 2008. godine izdat od UP – Ispostava Žabljak. Sud je odbio predlog oštećenog kao tužioca da se u dopuni dokaznog postupka&nbsp; pročita pismo A.V.upućeno dnevnom listu »Dan« 13. 3. 2005. godine, te dalje, da se saslušaju svjedoci A.K. i L.M., odnosno&nbsp; izvrši uvid u odluku Apelacionog suda Crne Gore kojom je odlučivano po žalbi oštećenog kao tužioca na odluku Višeg suda u Bijelom Polju, kojom je odbačena optužnica oštećenog kao tužioca u ovom predmetu a gornje sa razloga, jer se tim dokazima nije moglo relevantno utvrditi činjenično stanje vezano za bitne okolnosti,&nbsp; odnosno krivično djelo koje je optužnicom oštećenog kao tužioca stavljeno na teret optuženoj.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka M.S. proizilazi,&nbsp; da je jedne prilike, prije nekih pet godina bila u kući oštećenog kao tužioca A.S. i da se sjeća kako je istom sugerisala&nbsp; iz dobre namjere i prijateljstva, da se ne zavađa sa komšijama&nbsp; a ovo znajući za neki spor&nbsp; sa K.J., da tužbu povuče zbog komšijskih i međuljudskih odnosa koje ne treba kvariti, te da joj nije ništa poznato da je optužena bilo šta komentarisala&nbsp; o oštećenom kao tužiocu odnosno njegovoj porodici.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka K. J. proizilazi da je protiv njega krajem 2004. godine&nbsp; podnio krivičnu tužbu oštećeni kao tužilac zbog nekih navodnih uvreda radi čega je bio pozvan pred sud,&nbsp; da je pred sudom tada rekao a to kaže i danas da A.S. nije nikada vrijeđao niti mu govorio riječi&nbsp; za koje ga je ovaj tužbom teretio, da na taj način ni optužena pred sudom nije mogla dati lažan iskaz, da je zbog čisto komšijskih i dobrosusjedskih odnosa tada na suđenju predložio da se izmiri sa A.S.pri čemu su oni tada pred sudom pružili jedan drugom ruku ali to nije bio znak&nbsp; da je on priznao krivično djelo stavljeno mu na teret, da može da se zakune da optužena nikada ni u jednom ružnom kontekstu nije pred njim pomenula oštećenog kao tužioca,&nbsp; te konačno da je na sudu optužena tada u svojstvu svjedoka rekla da nije ništa čula a nije ni mogla ništa čuti od onih riječi koje su bile predmet optužbi protiv njega.&nbsp; Na pitanja oštećenog kao tužioca svjedok je pojasnio da na pretresu 31. 12. 2004. godine&nbsp; nije priznao da je počinio krivično djelo koje mu je bilo stavljeno na teret, s tim što je dodao&nbsp; da je on&nbsp; - svjedok&nbsp; odmah nakon događaja&nbsp; zbog kojeg ga je A.S. tužio tj. 14. 11. 2004. godine&nbsp; šegao tom istom čovjeku drva&nbsp; zajedno sa B.M.– sinom optužene,&nbsp; radi čega je supruga oštećenog kao tužioca, nakon toga, u znak zahvalnosti dolazila kući kod njega sa poklonima zbog onoga što je on za njih predhodnog dana učinio.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka A.V. proizilazi,&nbsp; da je dana 14. 11. 2004. godine&nbsp; prisustvovala događaju&nbsp; kada je&nbsp; B.J. - suprug optužene&nbsp; kupio od oštećenog kao tužioca jedno tele i kada im je komšija K.J. klao tele na licu mjesta a gdje su bili prisutni optužena i njen suprug, te oštećeni kao tužilac, ona kao njegova supruga i komšija K.J.koji je tele kasapio, te dalje,&nbsp; da je u jednom momentu&nbsp; K.J. rekao&nbsp; da je telica steona&nbsp; a optužena mu je tada odgovorila »kako kada je bila pod ključem, mora da je neko ukrao ključ« i nasmijala se njenom suprugu S. tj. oštećenom kao tužiocu a S. je tada rekao »neka J.« pa je K. prestao sa pričom, te dalje da se sjeća suđenja od 31. 12. 2004. godine&nbsp; između njenog supruga tj. oštećenog kao tužioca i optuženog K. i kojom prilikom je u hodniku suda srela optuženu V. kada je ova izlazila iz sudnice, gdje je bila u svojstvu svjedoka,&nbsp; pa joj je optužena tada rekla »kako lažete paščadi« i otišla niz stepenice plačući. Ovaj svjedok je posebno ukazala da je nakon događaja&nbsp; od 14. 11. 2004. godine&nbsp; koji je imao sudski epilog na pretresu od 31. 12. 2004. godine, poslije događaja&nbsp; u vezi sa klanjem telice K.J.i B.M. – sin optužene dolazili ispred kuće oštećenog kao tužioca da im šegaju drva, radi čega je ona u znak zahvalnosti poslije nekih nedjelju dana ali bez znanja njenog supruga – oštećenog kao tužioca otišla u&nbsp; kuću K.J. i ponijela im neke poklone u znak zahvalnosti što im je ovaj šegao drva za ogrev.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u cjelosti prihvatio iskaz svjedoka K. kao jasan i istinit ,&nbsp; te i zato što je saglasan&nbsp; sa navodima iz zapisnika sa glavnog pretresa od 31. 12. 2004. godine&nbsp; u predmetu K. br. 72/04, koji se vodio pred Osnovnim sudom u Žabljaku. Iskaz svjedoka M.S. sud je takođe prihvatio jer je saglasan sa iskazom svjedoka K. i odbranom optužene, a iskaz svjedoka A.V. u bitnim elementima nije mogao biti prihvaćen sa razloga,&nbsp; jer istoj nije moglo biti poznato&nbsp; kakav je iskaz pred sudom na pretresu od 31. 12. 2004. godine dala optužena, ali je nesumnjivo iz onoga štojoj je ova tada rekla na hodniku suda, da oni ne govore istinu. U uslovima ,&nbsp; čak i da je&nbsp; K.J.izgovorio riječi za koje ga je teretio tužilac vezano za događaj od&nbsp; 14. 11. 2004. godine, to ne znači,&nbsp; da je te izgovorene riječi&nbsp; mogla i morala,&nbsp; odnosno bila obavezna da čuje optužena, a posebno ako se to dovede u kontekst&nbsp; sa činjenicom, ponašanjem i radnjama K., B.M. i A.V. nakon spornog događaja tj. šeganja drva oštećenom i posjete supruge oštećenog&nbsp; u kući K.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz spisa predmeta Osnovnog suda u Žabljaku K. br. 72/04 a posebno&nbsp; zapisnika sa glavnog pretresa od 31. 12. 2004. godine, odnosno presude&nbsp; toga suda od 31. 12. 2004. godine nesumnjivo proizilazi,&nbsp; da je&nbsp; u tom predmetu K. J. bio&nbsp; optužen&nbsp; i da je A.S. protiv istog bio podnio privatnu tužbu&nbsp; zbog&nbsp; krivičnog djela&nbsp; Kleveta iz čl. 196 KZ RCG,&nbsp; te da je na glavnom pretresu optuženi K.J.u svoju odbranu naveo&nbsp; da ne priznaje krivicu i počinjeno krivično djelo i istakao&nbsp; da mu je neshvatljivo zašto ga tuži privatni tužilac&nbsp; a u vezi sa događajem&nbsp; od 14. 11. 2004. godine,&nbsp; kada mu uopšte nije ništa rekao i konačno, da je sa privatnim tužiocem prvi komšija.&nbsp; Iz iskaza svjedoka B.V. u gornjem predmetu&nbsp; datog na zapisniku o glavnom pretresu&nbsp; od 31. 12. 2004. godine&nbsp;&nbsp; proizilazi,&nbsp; da je 14. 11. 2004. godine&nbsp; sjedjela sa suprugom A.S.u&nbsp; kući A.,&nbsp; pa je V. tada pitala,&nbsp; da li bi oni – B. kupili od njih jedno tele radi čega&nbsp; je o tome ona obavijestila svoga supruga J., pa su se pogodili oko cijene i potom angažovali njihovog komšiju K.J. da im zakolje i iskasapi tele, da prilikom klanja teleta nije čula&nbsp; da je bilo šta razgovarano na temu da li je junica steona&nbsp; ili tačnije nije čula da je K.J.rekao da je junica steona, da je poslije klanja junice vidjela K.J. &nbsp;kako motornom šegom šega drva A. S. kod njegove kuće.<br>
&nbsp;Iz zapisnika sa pretresa od 31. 12. 2004. godine proizilazi&nbsp; da je nakon provedenog dokaznog postupka optuženi izrazio spremnost da se izvine privatnom tužiocu što je ovaj i prihvatio pa je privatni tužilac izjavio da odustaje od tužbe.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Iz presude Osnovnog suda u Žabljaku K. br. 72/04 od 31. 12. 2004. godine proizilazi&nbsp; da je protiv okrivljenog K.J.odbijena optužba, između ostalog da je 14. 11. 2004. godine dok je kasapio tele&nbsp; koje je B.J. kupio od privatnog tužioca&nbsp; u prisustvu više lica rekao » ova telica je stevona« čime bi izvršio krivično djelo Kleveta&nbsp; u sticaju iz čl. 196 st. 1 KZ&nbsp; a&nbsp; usled odustanka privatnog tužioca od optužbe na glavnom pretresu.&nbsp; Na koricama omota spisa predmeta K. br. 72/04 stoji konstatacija da je presuda pravosnažna 31. 12. 2004. godine.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Iz izvoda iz KE za optuženu&nbsp; sud je utvrdio da&nbsp; ranije nije&nbsp; osuđivana.<br>
Sud je u cjelosti prihvatio činjenice koje proizilaze iz spisa predmeta K. br 72/04 a posebno koje su se odnosile na iskaz&nbsp; svjedoka&nbsp; B.V., sada optužene, te dalje koje su se odnosile na iskaz – odbranu optuženog K.J., sada svjedoka ,&nbsp; te nije prihvatio&nbsp; prigovore oštećenog kao tužioca da se radi o falsifikovanom zapisniku sa pretresa od 31. 12. 2004. godine&nbsp; a ovo tim prije&nbsp; jer za takvu tvrdnju&nbsp; oštećeni kao tužilac nije ponudio dokaze, pri čemu&nbsp; sadržaj&nbsp; spisa iz gornjeg predmeta u cjelosti&nbsp; se podudara na navodima odbrane optužene&nbsp; B.V., odnosno svjedoka K.J.<br>
Sud je posebno cijenio odbranu optužene, pa je zaključio da je u cjelosti može prihvatiti&nbsp; a ovo&nbsp; posebno sa razloga&nbsp;&nbsp; jer ista ima svoju podlogu u provedenim dokazima a kojima je sud poklonio punu vjeru, i to naročito spisima predmeta K. br. 72/04, odnosno zapisniku sa glavnog pretresa od 31. 12. 2004. godine.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa iznijetog a cijeneći dokaze savjesno i brižljivo u smislu čl. 17 i 360 ZKP-a&nbsp; sud je na pouzdan način zaključio,&nbsp; da ne postoje dokazi na osnovu kojih bi se moglo zaključiti da je optužena počinila djelo na način, mjesto i u vrijeme kako je to bliže opisano izrekom presude.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravnom ocjenom&nbsp;&nbsp; činjeničnog stanja tj.&nbsp; da je&nbsp; u krivičnom postupku K. br. 72/04 na glavnom pretresu od 31. 12. 2004. godine optužena pri davanju iskaza u svojstvu svjedoka rekla, da »nije čula da je to rekao optuženi«, odnosno da nije čula »da je K.J. rekao da je junica stevona«, te da na istom pretresu optuženi K. nije priznao krivično djelo a da je privatni tužilac nakon provedenog dokaznog postupka odustao od optužbe, proizilazi logičan &nbsp;zaključak&nbsp; da nije dala lažan iskaz tj.&nbsp; da nije dovela u zabludu, odnosno stvorila pogrešnu predstavu o događaju kod suda koji odlučuje,&nbsp; što je moglo imati za posledicu donošenje nepravilne odluke. To dalje znači, čak da je u konkretnom slučaju u&nbsp; događaju od 14. 11. 2004. godine&nbsp; K.J. i&nbsp; izgovorio određene&nbsp; riječi, što on&nbsp; nije priznao i to ni u svojstvu optuženog u predmetu K. br. 72/04 a ni u svojstvu svjedoka u ovom predmetu,&nbsp; da&nbsp; optužena B.V.&nbsp; nije obavezno&nbsp; te eventualno izgovorene riječi i morala čuti, odnosno upamtiti,&nbsp; dakle čak&nbsp; za slučaj da su one i bile izgovorene. To uostalom proizilazi iz spisa K. br. 72/04,&nbsp; što dalje znači&nbsp; da oštećeni kao tužilac nije mogao dokazati da je optužena sa umišljajem&nbsp; izvršila&nbsp; nedozvoljenu radnju, niti je mogao&nbsp; dokazati&nbsp; da su usled djela Davanje lažnog iskaza&nbsp; nastupile naročito teške posledice za okrivljenog a ovo posebno&nbsp; ako se dovede&nbsp; u kontekst sa činjenicom da je oštećeni kao tužilac u predmetu K. br. 72/04 koji je okončan presudom&nbsp; kojom se odbija optužba&nbsp; protiv okrivljenog K.J. odustao od optužbe&nbsp; nakon pomirenja sa K. Dakle, po ocjeni ovoga suda u postupku&nbsp; nije utvrđeno da je pri davanju iskaza u svojstvu svjedoka&nbsp; u krivičnom postupku K. br. 72/04 kod optužene postojala svijest&nbsp; da iznese objektivne neistine o faktičkom toku događaja&nbsp; od 14. 11. 2004.godine, odnosno optužena&nbsp; nije saglasno svojoj percepciji događaja&nbsp; bila svjesna da iznosi&nbsp; činjenice protivne stvarnosti&nbsp; jer ona nije ni tvrdila kako je tereti optužnica »da K.J. nije ništa rekao« već je pri svjedočenju rekla da »nije čula da je to optuženi rekao«. Sa iznijetog&nbsp; sud je zaključio&nbsp; da optuženu treba&nbsp; osloboditi od optužbe&nbsp; na osnovu čl. 363 st. 1 tačka 3 ZKP-a, jer nije dokazano&nbsp; da je učinila&nbsp; krivično djelo koje joj&nbsp; se stavlja na teret.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pri činjenici da je sud oslobodio optuženu&nbsp; od optužbe, sud je shodno čl. 203 ZKP-a&nbsp; odredio da troškovi krivičnog postupka u iznosu od. 625€ padaju na teret budžetskih sredstava suda a koji troškovi se odnose na razmatranje spisa&nbsp; od strane branioca optužene u iznosu od 200€, sastav prigovora na optužnicu u iznosu od&nbsp; 200€, pristup na glavni pretres branioca optužene u iznosu od 200€ te troškovi prevoza od kancelarije branioca u Š. do sjedišta suda u iznosu od 25 € što čini dosuđeni iznos a koji izdaci su bili nužni izdaci branioca optužene.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa iznijetog odlučeno je kao u izreci presude.<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>OSNOVNI SUD U ŽABLJAKU</strong>, dana 09. 03. 2009. godine.<br>
&nbsp;<br>
&nbsp;<br>
<strong>ZAPISNIČAR,&nbsp;&nbsp;</strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>PREDSJEDNIK SUDA-VIJEĆA</strong>,<br>
Zorica Novosel ,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp; Mihailo Anđelić,s.r.<br>
&nbsp;<br>
&nbsp;<br>
&nbsp;<br>
PRAVNA POUKA:<br>
Protiv ove odluke dozvoljena je žalba u roku od<br>
15 dana po prijemu pismenog otpravka iste preko<br>
ovog suda Višem sudu Bijelo Polje.<br>

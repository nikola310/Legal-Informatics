&nbsp;<br>
<br>
&nbsp;<br>
<strong>K.br. 62/12</strong><br>
&nbsp;<br>
&nbsp;
<div style="text-align: center;">
	<strong>U IME CRNE GORE</strong></div>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U BERANAMA</strong>, po sudiji pojedincu Aleksandru Ćulafiću, uz učešće namještenika suda Mirosave Lekić, kao zapisničara, u krivičnom predmetu protiv okrivljenog <strong>S. D.</strong>, iz B., zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Beranama Kt.br. 48/2012 od 10.04.2012. godine, nakon održanog glavnog i javnog pretresa, u prisustvu savjetnika ODT-a u Beranama Danijele Đuković i branioca okrivljenog po službenoj dužnosti adv. M.R., a u odsustvu okrivljenog S. D., donio je i javno objavio dana 18.06.2012. godine,&nbsp;<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>S. D., JMBG ... </strong>od oca C., rođen ... godine, u B., sa prebivalištem u naselju T., opština B., osuđivan presudom Višeg suda Titograd K.br. 68/89 od 28.12.1989. godine, po čl. 158 st. 1 i čl. 153 st. 1 i 2 KZ SRCG, osuđen jednu godinu zatvora.&nbsp;<br>
&nbsp;<br>
&nbsp;
<div style="text-align: center;">
	<strong>K r i v&nbsp;&nbsp;&nbsp; j e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - što je:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - dana 26.12.2011. godine, oko 18,00 časova, u kafani „F.“, vlasništvo V. K., koja se nalazi u naselju T., opština B., lako tjelesno povrijedio oštećenog R. G., na način što ga je polomljenom staklenom pivskom flašom, sredstvom podobnim da tijelo teško povrijedi i zdravlje teško naruši, gađao i pogodio u predjelu lijeve strane vrata, kojom prilikom mu je nanio povrede u vidu posjekotine veličine 4 x 3 cm,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo laka tjelesna povreda iz čl. 152&nbsp; st. 2 u vezi st. 1 Krivičnog zakonika,&nbsp;<br>
&nbsp;<br>
- pa ga sud, primjenom citiranih zakonskih propisa, te čl. 2, 4, 5, 13, 15, 32, 39, 42, 45 i 46 Krivičnog zakonika i čl. 226, 229 i 374 ZKP CG,<br>
&nbsp;
<div style="text-align: center;">
	&nbsp;O S U Đ U J E&nbsp;</div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Na novčanu kaznu u iznosu od 1.200,00 € (hiljadu i dvije stotine eura),</strong> koju je dužan platiti u roku od tri mjeseca od dana pravosnažnosti presude, na žiro račun br. 832 – 150 – 38 Osnovnog suda u Beranama.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da&nbsp; plati ovom sudu, na ime paušala iznos od 50,00 €, kao i na ime troškova postupka iznos od 55,00 €, na žiro račun br. 832 – 150 – 38 Osnovnog suda u Beranama, a sve u roku od 15 dana po pravosnažnosti presude, pod prijetnjom prinudnog izvršenja.<br>
<div style="text-align: center;">
	&nbsp;O b r a z l o ž e nj e&nbsp;<br>
	&nbsp;</div>
Optužnim predlogom Osnovnog državnog tužilaštva u Beranama Kt.br. 48/2012 od 10.04.2012. godine, optužen je S. D., zbog krivičnog djela laka tjelesna povreda &nbsp;iz čl. 152 st. 2 u vezi st. 1 Krivičnog zakonika.&nbsp;&nbsp;&nbsp;<br>
&nbsp;<br>
Glavni pretres je održan i zaključen u pristustvu savjetnika ODT - a u Beranama Danijele Đuković i branioca okrivljenog po službenoj dužnosti adv. M. R., iz B., a u odsustvu okrivljenog S. D., kome se sudi u odsustvu shodno rješenju vijeća ovog suda Kv.br. 64/12 od 29.05.2012. godine, sa razloga što je nedostižan organima gonjenja, tako da sud i pored prethodno iscrpljenih zakonskih mogućnosti nije mogao da obezbijedi njegovo prisustvo na glavnom pretresu, zbog čega je donijeto rješenje da se okrivljenom sudi u odsustvu jer važni razlozi opravdavaju to suđenje.<br>
&nbsp;<br>
Savjetnik ODT - a u Beranama, u završnoj riječi je izjvila da izvedenim dokazima utvrđena krivica okrivljenog S. D., za krivično djelo koje mu je stavljeno na teret, pa je predložila sudu da mu izrekne novčanu kaznu u iznosu od 1.200,00 €.<br>
&nbsp;<br>
Okrivljeni S. D., nije saslušan tokom postuka, tako da je njegova odbrana izostala, a njegov branilac po službenoj dužnosti adv. M. R., u završnoj riječi je istakao da iz izvedenih dokaza se zaključuje da se radi o kafanskoj svađi, te iskazi saslušanih svjedoka ne govore sa sigurnošću da je okrivljeni izvršilac ovog krivičnog djela, pa je sa tih razloga predložio sudu da ga oslobodi od optužbe.<br>
&nbsp;<br>
Provjeravajući navode optužnog akta, sud je na glavnom pretresu u dokaznom postupku izveo dokaze: pročitao iskaz oštećenog saslušanog u svojstvu svjedoka R. G., kao i iskaze svjedoka Z.Lj. i R.Z.; pročitao nalaz i mišljenje vještaka medicinske struke dr B. D., dat na zapisniku kod ODT-a u Beranama Kt.br. 48/12 od 02.04.2012. godine; pročitao izvještaj ljekara specijaliste JZU O. b. u B.br. protokola ... od 29.02.2012. godine, na ime R. G.; pročitao izvještaj ljekara speocijaliste JZU Opšte bolnice u B. br. protokola ... od 14.01.2012. godine, na ime R.G.; pročitao izvještaj ljekara speocijaliste JZU Opšte bolnice u B. br. protokola ... od 26.12.2011. godine, na ime R. G., pročitao otpusnu listu sa ekspertizom JZU Opšte bolnice B. br. ... od 31.12.2011. godine, te pribavio i izvršio uvid u izvod iz KE na ime okrivljenog.<br>
&nbsp;<br>
Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo stavljeno mu na teret javnom optužbom i da je za isto kriv.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, sud je činjenično stanje prevashodno utvrdio kroz iskaz oštećenog, saslušanog u svojstvu svjedoka, iskaza svjedoka Z. L. i R. Z., kao i kroz nalaz i mišljenje vještaka dr B. D., te i kroz sadržinu izvedenih pismenih dokaza. Tako iz iskaza oštećenog R. G., sud je utvrdio da je kritičnog dana sjedio u kafani „Fap“, koja se nalazi u naselju T., u B.. Od konobarice je tražio da mu da broj telefona Z. L., a ona mu je rekla da će ga pozvati telefonom da dođe u kafanu. Dva momka su sjedjela za susjednim stolom. Mlađi momak je prokomentarisao „Lj. ti je p....“. U kafani je nakon kraćeg vremena ušao Z. L. i sjeo za njegovim stolom. Kada je pošao u WC osjetio je u jednom trenutku udarac u predjelu glave, od kog udarca se onesvijestio i pao na pod. Nije vidio ko ga je gađao niti čime, a probudio se u Opštoj bolnici u B.. Čuo je od Z. Lj. i R. Z., koji su ga doveli do bolnice, da ga je S. T.pogodio staklenom pepeljarom u glavu, a S. D. ga je udario polomljenom flašom u predjelu vrata. Nikada ranije nije vidio S. D., niti S. T.. U Opštoj bolnici u B.zadržan je na liječenju 3 do 4 dana. Sud je u potpunosti prihvatio iskaz oštećenog saslušanog u svojstvu svjedoka, cijeneći ga kao objektivan, jasan i saglasan sa iskazima svjedoka Z. Lj. i R. Z., kao i nalazom i mišljenjem vještaka dr B. D., te medicinskom dokumentacije na ime oštećenog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;<br>
Iz iskaza svjedoka Z. Lj., sud je utvrdio da ga je kritičnog dana pozvala konobarica kafe bara „F.“ koji se nalazi u naselju T.. Kada je ušao u kafanu sjeo je za stolom za kojim je sjedio R. G.. Za drugim stolom u kafani su sjedjeli S. D. i S.T., koje poznaje od ranije. Samo što je sjeo za stolom, S. D. i S. T. su ustali i krenuli prema R. G., koji je ustao i pitao: „ Šta ćete vi od mene?“. Tada je S. T.staklenom pepeljarom koju je imao u ruci udario R. G., od kojeg udarca je on pao, a zatim mu je prišao S. D., koji je u ruci držao dvije pivske flaše, jednu je polomio, a druga mu je ostala u ruci nepolomljena i sa polomljenom flašom gađao R. G., koji je ležao na podu. Tada je vidio da G., koji je bio skoro nesvjestan, ide krv iz vrata, pa su stavili G. na vrat peškir, a zatim ga je zajedno sa R. Z. prebacio u Opštu bolnicu u B., a S. D. i S.T. su pobjegli. Sud je iskaz ovog svjedoka u potpunosti prihvatio, cijeneći ga kao jasan, objektivan i nesumjeren na otežavanje krivičnog položaja okrivljenog, a saglasan sa iskazom svjedoka R. Z., kao i nalazom i mišljenjem vještaka dr B. D. i ostalim izvedenim pismenim dokazima.<br>
&nbsp;<br>
Iz iskaza svjedoka R. Z., sud je utvrdio da je kritičnog dana bio u kafani i sjedio sa konobaricom za stolom. Bio je okrenut leđima prema G. R., dok su naspram njega bili S.D. i S. T.. U trenutku kada je R.G. krenuo u WC S. Toni je uzeo staklenu pepeljaru i sa istom udario R. G. u glavu. Kako se G. zateturao, obojica su pali pored stola. Tada je S. D. ustao, slomio pivsku flašu i sa istom krenuo prema R. G.. Nije vidio momenat kada ga je S. D.udario staklenom flašom, samo zna da je stajao pored njega. Iz vrata i glave R. G. je išla krv. U kafani je bio i Z.L. i njih dvojica su zajedno prebacili do bolnice R. G.. S. D. i T. su pobjegli iz kafane. Sud je iskaz ovog svjedoka u potpunosti prihvatio, cijeneći ga kao jasan, objektivan i nesumjeren na otežavanje krivičnog položaja okrivljenog, a saglasan sa iskazom svjedoka Z. L., kao i nalazom i mišljenjem vještaka dr B.D. i ostalim izvedenim pismenim dokazima.<br>
&nbsp;<br>
Iz nalaza i mišljenja vještaka dr B. D., sud je utvrdio da je R. G.zadobio povrede: u kosmatom dijelu lijeve slepočne regije uočava se LC rana, veličine 3 x 4 cm, iz koje je prisutno aktivno krvarenje; u frontalnoj regiji sa lijeve strane LC rana veličine 2 x 3 cm i na lijevoj strani vrata prisutna posjekotina veličine 4 x 3 cm, koja se naviše preaurikularnog produžava u vidu površine posjekotine. Isti je obrađen klinički i radiološki, nema sigurnih znakova komocionog sindroma, rana na vratu obrađena i ušivena. Ove rane ili povrede pojedinačno i ukupno zajedno se kvalifikuju kao laka tjelesna povreda, rane u predjelu glave koje su u vidu razderotina mogle su biti nanešene tupom mehaničkom silom, nekim tvrdim predmetom kao što je staklena pepeljara, a što se tiče povrede na vratu u vidu posjekotine koja je pravilnih ivica ona je nanešena oštrim mehaničkim oruđem, a to može biti razbijena flaša, nož i tome slično. Sud je nalaz i mišljenje vještaka u potpunosti prihvatio kao jasan i objektivan, jer je isti dat po&nbsp; osnovu pravila struke i nauke, a po osnovu medicinske dokumentacije na ime oštećenog R.G., koja predstavlja objektivni pokazatelj povreda koje su konstatovane kod istog prilikom pregleda neposredno nakon kritičnih dešavanja.<br>
&nbsp;<br>
Iz medicinske dokumentacije na ime oštećenog kao i iz izvještaja ljekara specijaliste, koji datira od 26.12.2011. godine, sud je utvrdio da je okrivljeni primljen i liječen zbog povreda glave i vrata, zadobijenih u tuči, kojom prilikom su konstatovane povrede na kosmatom dijelu lijeve slepočne regije, rana veličine 3 x 4 cm iz koje je prisutno aktivno krvarenje. U frontalnoj regiji na prelazu u kosmati dio sa lijeve strane LC rana veličine 2 x 3 cm, a na lijevoj strani vrata prisutna posjekotina veličine 4 x 3 cm, koja se naviše produžava u vidu površine posjekotine, bez lezije dubljih struktura.<br>
&nbsp;<br>
Dakle, prihvatajući u potpunosti iskaz oštećenog saslušanog u svojstvu svjedoka R. G., da je kritičnom prilikom zadobio povrede, a razvoj kritičnih događaja potvrđen od strane svjedoka Z. Lj., koji je istakao da je kritičnom prilikom okrivljeni polomljenom pivskom flašom gađao R. G., koji je ležao na podu, te da su peškirom zaustavili krv na vratu i iskazom svjedoka R. Z., koji je naveo da je S. D. slomio pivsku flašu i sa istom krenuo u pravcu R. G. i da je stajao pored njega, a koja mogućnost razvoja kritičnih dešavanja na način kako su to opisali oštećeni i svjedoci je potvrđena prevashodno nalazom i mišljenjem vještaka medicinske struke, datog po osnovu medicinske dokumentacije na ime oštećenog, da je povreda na vratu 4 x 3 cm nastala od polomljene flaše, to je sud je stanovišta da su izvedenim dokazima tokom postupka, na nesumnjiv način dokazani navodi javne optužbe, te da je okrivljeni izvršio krivično djelo stavljeno mu na teret i za isto je kriv.<br>
Naime, postupajući na opisani način tako što je gađao polomljenom pivskom flašom i pogodio oštećenog u predjelu lijeve strane vrata, kojom prilikom mu je nanio lake tjelesne povrede u vidu posjekotine veličine 4 x 3 cm, okrivljeni je u svojim radnjama ostvario obilježje krivičnog djela koje mu je stavljeno na teret, za koje je kriv, imajući u vidu da polomljena pivska flaša predstavlja sredstvo koje je podobno da tijelo teško povrijedi ili zdravlje teško naruši. Okrivljeni je krivično djelo izvršio s umišljajem, jer je bio svjestan da gađajući polomljenom pivskom flašom oštećenog&nbsp; na opisani način može povrijediti istog, pa je djelo htio i pristao da mu nanese povrede.<br>
&nbsp;<br>
&nbsp;Za krivično djelo laka tjelesna povreda iz čl. 152 st. 2 u vezi st. 1 Krivičnog zakonika, predviđena je kazna zatvora do 3 godine.&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom odlučivanja o vrsti i visini kazne, sud je imao u vidu da okrivljeni nije saslušan tokom postupka, pa sud nije raspolagao njegovim ličnim podacima koji se tiču njegovog porodičnog i materijalnog stanja, ali je od olakšavajućih okolnosti našao da se radi o mladom čovjeku, dok je u sklopu otežavajućih okolnosti cijenio njegovu raniju osuđivanost, ali istu nije prihvatio kao otežavajuću okolnost, imajući u vidu da je krivično djelo izvršio prije 22 godine, te je mišljenja da sve olakšavajuće okolnosti, u njihovoj sveukupnosti, predstavljaju naročito olakšavajuće okolnosti, koje mogu dovesti do ublažavanja zakonom predviđene kazne, te je cijenio da će se ublaženom kaznom – novčanom u iznosu od 1.200,00 €, u odnosu na zakonom predviđenu postići svrha kažnjavanja i na taj način ostvariti ciljevi specijalne i generalne prevencije iz čl. 32 Krivičnog zakonika, jer bi ista po ocjeni suda uticala na okrivljenog da ubuduće ne vrši ova i slična krivična djela.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 226 Zakonika o krivičnom postupku CG, odlučeno je da okrivljeni plati sudu na ime troškova krivičnog postupka iznos od 55,00 €, koji se odnose na naknadu na ime vještačenja vještaka medicinske struke, kao i na ime paušala iznos od 50,00 €, pri tome imajući u vidu složenost i trajanje krivičnog postupka, te imovinske prilike okrivljenog.<br>
&nbsp;<br>
Iz iznijetih razloga shodno čl. 374 Zakonika o krivičnom postupku CG, odlučeno je kao u izreci presude.
<div style="text-align: center;">
	&nbsp;OSNOVNI SUD U BERANAMA<br>
	<strong>Dana 18.06.2012. godine,&nbsp; </strong></div>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,&nbsp;&nbsp; </strong><br>
<strong>Mirosava Lekić&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aleksandar Ćulafić </strong><br>
&nbsp;<br>
<strong><u>PRAVNA POUKA:</u></strong> Nezadovoljna stranka<br>
ima pravo žalbe, u roku od 8 /osam/ dana,<br>
od dana prijema presude, putem ovog suda<br>
za Viši sud u Bijelom Polju.<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times;}
.s5{font-family:Times New Roman;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:13pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p4{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;text-align:justify;hyphenate:auto;font-family:Times;font-size:13pt;}
.p8{text-indent:0.625in;margin-left:1.875in;text-align:justify;hyphenate:auto;font-family:Times;font-size:13pt;}
.p9{text-indent:0.5in;text-align:start;hyphenate:auto;font-family:Times;font-size:13pt;}
.p10{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.49166667in;text-align:justify;hyphenate:auto;font-family:Times;font-size:13pt;}
.p12{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p13{text-align:justify;hyphenate:auto;font-family:Times;font-size:13pt;}
.p14{text-indent:0.5in;text-align:center;hyphenate:auto;font-family:Times New Roman;font-size:13pt;}
.p15{text-align:start;hyphenate:auto;font-family:Times New Roman;font-size:13pt;}
.p16{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. 150/11</span>
</p>
<p class="p2"></p>
<p class="p2">
<span class="s1">         U IME NARODA</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">L. D.</span><span>, zbog krivičnog djela nedozvoljena trgovina iz čl. 284 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 120/11 od 10.05.2011. godine, nakon održanog glavnog javnog pretresa u prisustvu zastupnika optužbe pripravnika Osnovnog državnog tužioca u Baru Đ. P. i okrivljenog, dana 16.06.2010. godine, donio je i javno objavio,</span>
</p>
<p class="p4"></p>
<p class="p4">
<span class="s1">                                              P R E S U D U</span>
</p>
<p class="p3"></p>
<p class="p3">
<span>Okrivljeni </span><span class="s2">L. D.,</span><span class="s3"> od oca D.i majke S. rođene M., rođen ... godine u B., sa prebivalištem u B. na adresi R.., oženjen, otac dvoje maloljetne djece, završio srednju građevinsku školu, slabog imovnog stanja, zaposlen u preduzeću Tehnomaks, osuđivan presudom Osnovnog suda u Baru K. Broj 346/97 od 04.12.1997. godine, zbog krivičnog djela nedozvoljena trgovina iz čl. 131/1 KZ, novčanom kaznom  u iznosu od 600 dinara.</span>
</p>
<p class="p3"></p>
<p class="p3"></p>
<p class="p2">
<span class="s1">       K r i v   j e :</span>
</p>
<p class="p3"></p>
<p class="p3">
<span>Što je:</span>
</p>
<p class="p5"></p>
<p class="p3">
<span class="s3">Dana 18.03.2011. godine, u Podgorici, nemajući ovlašćenje za trgovinu kupio robu u većoj vrijednosti u svrhu prodaje i to 1.300 šteka cigareta marke »Marble« u ukupnoj vrijednosti od 7.800,00 €, koje je istog dana stavio u prtljažnik teretnog motornog vozila marke »Renault expres«, reg. ozn. .., vlasništvo K. M., u namjeri da cigarete proda na području Bara,</span>
</p>
<p class="p5"></p>
<p class="p3">
<span>- čime je učinio krivično djelo - </span><span class="s1">nedozvoljena trgovina iz čl. 284 st. 1. Krivičnog zakonika,</span>
</p>
<p class="p6"></p>
<p class="p7">
<span>pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 359, 360 i 364  ZKP-a  i z r i č e</span>
</p>
<p class="p8"></p>
<p class="p8">
<span class="s1">USLOVNU OSUDU</span>
</p>
<p class="p8"></p>
<p class="p7">
<span>Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti, ne učine novo krivično djelo</span>
</p>
<p class="p7"></p>
<p class="p7">
<span>Prema okrivljenom na osnovu čl. 75. st.1 Krivičnog zakonika i čl. 284 st. 6, Krivičnog zakonika izriče se </span>
</p>
<p class="p9"></p>
<p class="p9">
<span class="s1">                                    MJERA BEZBJEDNOSTI</span>
</p>
<p class="p5"></p>
<p class="p10">
<span>Kojom se od okrivljenog oduzima</span><span class="s4"> </span><span class="s3">1.300 šteka cigareta marke »Marble«.</span>
</p>
<p class="p10"></p>
<p class="p11">
<span>Okrivljeni je dužan da plati troškove krivičnog postupka u iznosu od 130,00 € u roku od 15 dana od dana pravosnažnosti pod prijetnjom izvršenja.</span>
</p>
<p class="p12"></p>
<p class="p3">
<span class="s1">                                             O b r a z l o ž e n j e</span>
</p>
<p class="p5"></p>
<p class="p3">
<span>Optužnim predlogom Osnovnog državnog tužilaštva u Baru Kt.br. 120/11 od 10.05.2011. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p5"></p>
<p class="p5">
<span>          Okrivljeni je u svojoj odbrani izjavio da je c</span><span class="s3">igarete koje su mu oduzete dana 18.03.2011. godine u mjestu Sustaš od strane policije prilikom kontrole u saobraćaju izmedju 20-21 časova, u količini od 26 kutija, marke »Marble” su cigarete koje je kupio tokom istog dana na štandu u Tuzima od lica koje je njemu nepoznato, na jednom od postojećih štandova na pijaci. On je krenuo iz Bara sa TMV marke »Renault«, tip Express, reg oznaka. ... koje vozilo je posudio od lica R. iz Bara, koji je vlasnik vozila, čijeg prezimena se ne sjeća. R. je njegov poznanik iz Bara, koji nema ništa sa ovim slučajem i vozilo je posudio od njega oko 15,30 časova i tada je krenuo prema Tuzima preko Sutormana i krenuo je kako je prema Tuzima jer je znao da se tamo na pijaci prodaju cigrete i planirao je da na jednom od štandova pronađe tu robu i kupi je. Tako je došao Tuzi oko 16,30 i na jednom od štandova od nepoznatog lica je kupio cigarete marke »Marble« u količini od 26 kutija za iznos od 5.000,00 €, koji iznos je isplatio u gotovu na licu mjesta tom prodavcu. Poziciju štanda ne može tačno da opiše, radi se o jednom od tamo postojećih štandova, a njih ima mnogo. Nakon toga je cigarete ukrcao u posuđeni navedeni kombi i uputio se nazad prema Baru preko Sutormana i nije se nigdje zadržavao uz put. Prilikom kupovine na pijaci od nepoznatog lica nije dobio nikakav račun za izvršenu kupoprodaju. Cigarete je namjeravao da proda u Baru na pijaci na nekim od štandova, i licama koji bi bili zainteresovani, nikom posebno i nikome koga tačno zna i kome je obećao da će mu ih prodati, dakle zainteresovanim nepoznatim kupcima. Cigarete je kupio sa namjerom da zaradi deset Eura po paketu, dakle ukupno 260,00 € za sve eventualno kasnije prodate cigarete. Nema nikakvo ovlašćenje da se može baviti trgovinom, niti ima štand ili bilo kakvu radnju registrovanu na svoje ime. Sa cigaretama je zatečen od strane policije u kontroli saobraćaja u mjestu Sustaš prilikom prelaska preko Sutormana, u periodu od 20-21 časova tokom dana. Obzirom da loše živi, imao je namjeru da nešto zaradi za život kako bi prehranio svoju porodicu, tako da je to jedini razlog toga što je učinio. To mu je prvi put da se bavi ovakvim poslom, nikada prije nijesam osuđivan niti se bavio sličnim nedozvoljenim stvarima. Vozilo koje koristi se pali na žice iz razloga što mu je prije nekoliko dana slomljena brava, a isto je regularno kupljeno od lica iz Nikšića. Na glavnom pretresu je dodao da je t</span><span>ačno je da je u PMV marke »Reno« tip ekspress reg.ozn. ... držao veću količinu cigareta tačnije 26 kartonskih kutija koje je imao namjeru da proda ljudima na pijaci, koje je pribavio na jednom štandu u Tuzima od nepoznatog čovjeka. Kaje se zbog izvršenog krivičnog djela, međutim, pošto je jako lošeg materijalnog stanja pokušao je na taj način da obezbijedi neka sredstva za sebe i svoju porodicu.</span>
</p>
<p class="p5"></p>
<p class="p5">
<span>	U dokaznom postupku saslušan je svjedok L.M., na saglasan predlog stranaka pročitan je iskaz svjedoka M. R., pročitani su : </span><span class="s3">potvrda o privremeno oduzetim predmetima UP PJ Bar od 18.03.2011. godine na ime L. D., zapisnik o pretresanju stana i drugih prostorija UP PJ Bar br. Ku 120/11 od 19.03.2011. godine, nalaz i mišljenje vještaka finansijske struke K.. Š. od 1.04.2011. godine, izvod iz kaznene evidencije na ime okrivljenog UP PJ Berane br. 03/4031 od 3.06.2011. godine. </span>
</p>
<p class="p5"></p>
<p class="p3">
<span class="s3">Svjedok </span><span class="s2">L. M.</span><span class="s3"> </span><span>je izjavio da je dana 18.03.2011. godine sa kolegom M. R. bio u obilasku prigradskog naselja Sustaši u Baru. Oko 20,30 časova primijetili su sumnjivo vozilo, isto zaustavili i zatražili od vozača na uvid dokumenta. Saznali su da se radi o licu L. D.u koji je upravljao TMV marke »Reno Ekspres«, a koje se nalazilo u vlasništvu K. M.. Nakon zaustavljanja i pregleda vozila, u istom su u zadnjem djelu pronašli 26 paketa u kojima se nalazilo 50 šteka cigareta marke »Marble« i to u svakom od paketu. Zatražili su od imenovanog dokumentaciju za pronađene cigarete, a kako isti nije posjedovao ništa od dokumentacije obavijestili su nadležne i priveli lice u CB Bar, gdje je i saslušan, a predmetne cigarete su oduzeli uz izdavanje potvrde o privremeno oduzetim predmetima. Takođe, teretno motorno vozilo je uz izdavanje potvrde od imenovanog oduzeto.</span>
</p>
<p class="p3"></p>
<p class="p3">
<span>Svjedok </span><span class="s1">M. R.</span><span> je izjavio da je dana 18.03.2011. godine sa kolegom L. M. bio u obilasku prigradskog naselja Sustaši u Baru. Oko 20,30 časova primijetili su sumnjivo vozilo. Radilo se o TMV marke »Reno Ekspres«. Isto su zaustavili i zatražili od vozača na uvid dokumenta. Saznali su da se radi o L. D.u. Pregledom vozila, u istom su u zadnjem djelu pronašli 26 paketa u kojima se nalazilo po 50 šteka cigareta marke »Marble«. Od L. D. su zatražili dokumentaciju za pronađene cigarete, a kako isti nije posjedovao ništa od dokumentacije obavijestili su dežurnu službu, a imenovanog priveli u PJ Bar, gdje je i saslušan. Predmetne cigarete i vozilo su oduzeli uz izdavanje potvrde o privremeno oduzetim predmetima.</span>
</p>
<p class="p3"></p>
<p class="p3">
<span class="s3">Iz potvrde o privremeno oduzetim predmetima UP PJ Bar od 18.03.2011. godine na ime L. D. utvrđeno je da su od okrivljenog oduzeti TMV »Renault express« reg. Oznake ..., vlasništvo K. M., sive boje, saobraćajna dozvola od vozila i 26 paketa sa po 50 šteka cigareta »Marble«. </span>
</p>
<p class="p3"></p>
<p class="p3">
<span class="s3">Iz zapisnika o pretresanju stana i drugih prostorija UP PJ Bar br. Ku 120/11 od 19.03.2011. godine utvrđeno je da u stanu okrivljenog nisu pronađeni predmeti krivičnog djela, prekršaja, ni cigarete.  </span>
</p>
<p class="p3"></p>
<p class="p3">
<span class="s3">Iz nalaza i mišljenje vještaka finansijske struke K. Š. od 1.04.2011. godine utvrđeno je da maloprodajna cijena 1.300 šteka cigareta marke »Marble« na dan 18.03.2011. godine iznosi 7.800,00 €. Cijena jedne šteke iznosi 6,00 €.  </span>
</p>
<p class="p3"></p>
<p class="p3">
<span class="s3">Iz izvoda iz kaznene evidencije na ime okrivljenog UP PJ Berane br. 03/4031 od 3.06.2011. godine utvrđeno je da je okrivljeni osuđivan presudom Osnovnog suda u Baru K. Broj 346/97 od 04.12.1997. godine, zbog krivičnog djela nedozvoljena trgovina iz čl. 131/1 KZ, novčanom kaznom  u iznosu od 600 dinara.  </span>
</p>
<p class="p3"></p>
<p class="p11">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni je u svojoj odbrani jasno i detaljno opisao da je nabavio predmetne cigarete on nepoznatog lica na pijaci u naselju Tuzi, da nije imao ovlašćenje za trgovinu cigaretama i da je cigarete namjeravao da prodaje u Baru. Priznanje okrivljenog potvrđeno je iskazima svjedoka L. M. i M. R., koji su zaustavili vozilo okrivljenog</span><span class="s5">, dok je vrijednost cigareta utvrđena iz nalaza i mišljenje vještaka finansijske struke K. Š. </span><span>Postupajući na način predstavljen u dispozitivu okrivljeni je ostvario sva bitna obilježja krivičnog djela nedozvoljena trgovina iz čl. 284 st. 1. Krivičnog zakonika, jer nije imao ovlašćenje za trgovinu predmetnim cigaretama, nabavio je cigarete u većoj količini u svrhu prodaje, zbog čega je krivično djelo učinio postupajući sa direktnim umišljajem. Ocijenjeno je da </span><span class="s5">1.300 šteka cigareta predstavlja veću količini cigareta.</span>
</p>
<p class="p11"></p>
<p class="p11">
<span>Sud je precizirao optužni predlog navodeći u izreci presude da je marka predmetnih cigareta „Marble“, što je utvrđeno iz odbrane okrivljenog, iskaza saslušanih svjedoka i potvrde o privremeno oduzetim predmetima, a ne „Marlboro“, kako je navedeno u optužnom predlogu. Takođe je navedeno da je predmetno vozilo vlasništvo </span><span class="s5">K.M . što je utvrđeno iz </span><span>potvrde o privremeno oduzetim predmetima,</span><span class="s5"> a ne okrivljenog, kako je navedeno u optužnom predlogu. Ocijenjeno je da se navedenim preciziranjem ne narušava identitet optužnog predloga i presude. </span>
</p>
<p class="p13"></p>
<p class="p3">
<span>Odlučujući se za krivičnu sankciju prema okrivljenim sud je cijenio sve olakšavajuće i otežavajuće okolnosti iz čl. 42 Krivičnog zakonika. Za predmetno krivično djelo zaprijećena je novčana kazna ili zatvor do 2 godine. Od olakšavajućih okolnosti sud je cijenio priznanje krivičnog djela, i porodične prilike jer je okrivljeni otac dvoje maloljetne djece. Od otežavajućih okolnosti na strani okrivljenog sud je cijenio raniji život jer je okrivljeni osuđivan zbog istog krivičnog  djela, ali je sud imao u vidu protek vremena od ranije osude iz 1997. godine. </span><span class="s4">Imajući u vidu kvalitet olakšavajućih okolnosti i pored otežavajuće okolnosti s</span><span>ud je ocijenio da prema </span><span class="s4">okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne čini krivična djela. </span>
</p>
<p class="p3"></p>
<p class="p11">
<span>Prema okrivljenom je na osnovu čl. 75. st.1 Krivičnog zakonika i čl 284 st. 6, Krivičnog zakonika izrečena mjera bezbjednosti oduzimanja </span><span class="s5">1.300 šteka cigareta marke »Marble«, </span><span>kao predmeta nedozvoljene trgovine.</span>
</p>
<p class="p3"></p>
<p class="p7">
<span>Odluka o troškovima zasniva se na odredbi čl. 202 st.1 ZKP-a a ista se odnosi na troškove finansijskog vještačenja u iznosu od 66,00 € i troškove rada suda, koji su određeni prema trajanju, složenosti krivičnog postupka i imovinskim prilikama okrivljenog. </span>
</p>
<p class="p7"></p>
<p class="p11">
<span>Na osnovu izloženog odlučeno je kao u izreci presude</span>
</p>
<p class="p3"></p>
<p class="p14">
<span class="s1">OSNOVNI SUD U BARU</span>
</p>
<p class="p14">
<span class="s1">Dana 16.06.2011. godine</span>
</p>
<p class="p5"></p>
<p class="p5">
<span class="s1"> ZAPISNIČAR,				                                     S U D I J A</span>
</p>
<p class="p5">
<span class="s1">Milijana Minić				                             Goran Šćepanović</span>
</p>
<p class="p15"></p>
<p class="p5">
<span class="s1">PRAVNA POUKA</span><span>:Protiv ove presude može se </span>
</p>
<p class="p5">
<span>izjaviti žalba Višem sudu u Podgorici u roku od</span>
</p>
<p class="p5">
<span>8 (osam) dana od dana prijema pismenog otpravka.</span>
</p>
<p class="p5">
<span>Žalba se predaje ovom sudu u dva primjerka.</span>
</p>
<p class="p15"></p>
<p class="p15"></p>
<p class="p15">
<span class="s1">DNA:- 1 x ODT</span>
</p>
<p class="p15">
<span class="s1">          - 1 x okrivljenom</span>
</p>
<p class="p15">
<span class="s1">           - u spise</span>
</p>
<p class="p16"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:11pt}
.span3{;font-size:14pt;font-family:'Arial'}
.span4{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">  Posl.br.K.</span>
</p>
<p style="text-align:center;">
<span class="span2"></span><span class="span1">                  </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog M. S., kojeg brani adv. B. B. iz K.,  zbog krivičnog djela teško djelo protiv bezbjednosti javnog saobraćaja iz čl.348. st.3. u vezi sa krivičnim djelom ugrožavanja javnog saobraćaja iz čl.339. st.3. u vezi st.1. Krivičnog zakonika, koji se vodi po optužnom predlogu ODT-a Kotor Kt.br.od ..godine, nakon održanog glavnog i javnog pretresa dana .. godine u prisustvu zamjenika ODT-a Kotor Jovanke Čizmović, okrivljenog i njegovog branioca, donio je i javno objavio sljedeću </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni M. S., JMBG . od oca G. i majke V.., rođen .... godine u B., stalno nastanjen u T., R. bb, državljanin CG, radnik, sa završenom SSS, neoženjen, bez djece, dobrog imovnog stanja, neosuđivan, protiv kojeg se ne vodi postupak za drugo krivično djelo</span>
</p>
<p>&nbsp;</p>
<p style="text-align:center;">
<span class="span1">K r i v     j e</span>
</p>
<p>
<span class="span1">Što je,</span>
</p>
<p>
<span class="span1">Dana ...g. oko .h na magistralnom putu L.-T., kod marketa "R.", u mjestu D. L. u T.., upravljajući putničkim motornim vozilom "VW J." reg.ozn.sopstveno vlasništvo, suprotno odredbi čl.26. st.2. Zakona o bezbjednosti saobraćaja na putevima, iako je bio svjestan da svojom radnjom može učiniti krivičnog djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život oštećene B.M., na način što je sa parking prostora ispred marketa "R." (K.) otpočeo vožnju unazad sa namjerom uključivanja na magistralni put, a da se prethodno nije uvjerio da to može učiniti na bezbjedan način, tj. nije propustio vozilo marke "L. N." reg.ozn. ., kojim je magistralnim putem iz pravca T. u pravcu L. upravljao B. G., već je zadnjom lijevom stranom svog vozila ostvario kontakt sa prednjim lijevim dijelom vozila "L. N.", kojom prilikom je oštećena B. M. zadobila teške tjelesne povrede u vidu preloma kosti lijevog stopala, nagnječenja glave sa nagnječno-razdernom ranom u tjemenom predjelu i nagnječno-razderne rane u predjelu iznad lijevog oka</span>
</p>
<p>&nbsp;</p>
<p>
<span class="span1">- čime je učinio krivično djelo teško djelo protiv bezbjednosti javnog saobraćaja iz čl.348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 Krivičnog zakonika.</span>
</p>
<p>&nbsp;</p>
<p>
<span class="span1">Pa mu sud shodno čl. 3, 5, 8, 13, 16, 36, 42, 52, 53 i 54 KZ i čl. 226, 227, 229, 368 i 374 ZKP-a  izriče</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo</span>
</p>
<p>&nbsp;</p>
<p>
<span class="span1">Dužan je okrivljeni na ime troškova krivičnog postupka uplatiti iznos od 154,00 eura i na ime sudskog paušala iznos od 55,00 eura u roku od dva mjeseca od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">ODT iz Kotora podnio je ovom sudu optužni predlog Kt.br.od .. godine protiv okrivljenog M. S. stavljajući mu na teret izvršenje krivičnog djela teško djelo protiv bezbjednosti javnog saobraćaja iz čl.348 st.3. u vezi sa krivičnim djelom ugrožavanja javnog saobraćaja iz čl.339 st.3. u vezi st.1. Krivičnog zakonika.</span>
</p>
<p>&nbsp;</p>
<p>
<span class="span1">U svojoj odbrani okrivljeni M. S.je izjavio da priznaje djelo koje mu se stavlja na teret i krivicu za isto, te da su tačni navodi optužnog akta, da je kritične prilike ispred prodavnice krenuo rikvercom unazad, kako bi se uključio na glavni put, i tada je ostvario kontakt sa vozilom u kojem je bila oštećena. Odmah je izašao da vidi šta se dogodilo, i pozvao H. pomoć. Dalje je izjavio da je nakon što su mu uzeli krv na analizu otišao da vidi kakao je oštećena, i tada je vidio da ista ima neke posjekotine, a da li je imala drugih povreda ne zna. Nakon par dana kod UP T.se raspitivao za broj oštećene međutim do nikakvih informacija nije mogao doći.  </span>
</p>
<p>
<span class="span1"></span>
</p>
<p>
<span class="span1">U cilju rasvjetljenja ove krivično pravne stvari i krivice okrivljenog sud je u dokaznom postupku proveo sljedeće dokaze: na saglasan predlog stranaka pročitao je iskaz oštećene-svjedoka sa zapisnika od ..godine, pročitao je zapisnik o uviđaju UP T.od ..godine sa spisima u prilogu, pročitao je dopis UP T od ..godine, pročitao je izvještaj ljekara za HMP T.od ..godine, na saglasan predlog stanaka pročitao je nalaz i mišljenje vještaka medicinske struke od ..godine, na saglasan predlog stanaka pročitao je nalaz i mišljenje vještaka saobraćajne struke od ..godine, pročitao je izvod iz kaznene evidencije za okrivljenog MUP B.od ...godine.</span>
</p>
<p>&nbsp;</p>
<p>&nbsp;</p>
<p>
<span class="span1">Iz iskaza oštećene-svjedoka B. M. sa zapisnika od ..godine proizilazi da se kritičnog dana nalazila na mjestu suvozača u vozila marke L. N. reg.ozn T.kojim je magistralnim putem iz pravca T. u pravcu L. upravljao njen suprug B. G., da je osjetila jak udar, a zatim vidjela vozilo koje se uključuje na magistralni put, ali ne zna iz kojih razloga je taj vozač izazvao saobraćajnu nezgodu, kojom prilikom je zadobila tjelesne povrede. Nije se pridružila krivičnom gonjenju, i nije postavila imovinski zahtjev.  </span>
</p>
<p>&nbsp;</p>
<p>
<span class="span1">Iz zapisnika o uviđaju UP T.od ..godine, i dopisa UP T. od .godine proizilazi da su isti sačinjeni povodom saobraćajne nezgode koje se dogodila dana .godine, oko 22h, na </span><span class="span1">dijelu magistralnog puta u L. G.j, namijenjenog za odvijanje dvosmjernog saobraćaja, a u kojoj su učestvovali M. S. koji je upravljao vozilom reg.oznaka ., i B.G. koji je upravljao vozilom reg.ozn ., a u kojem se kao saputnik nalazila B. M., koja je tom prilikom zadobila tjelesne povrede. Ograničenje brzine na tom dijelu puta je 50 km/h. </span>
</p>
<p>&nbsp;</p>
<p>
<span class="span1">Iz izvještaja ljekara za HMP T. ..godine proizilazi da su u navedenoj ustanovi B. M. konstatovane povrede, utvrđena dijagnoza i propisana odgovarajuća terapija, te da je upućena na odjeljene hirurgije u Kotoru, da je B.G. i M. S. uzeta krv za alkotest.</span>
</p>
<p>&nbsp;</p>
<p>
<span class="span1">Iz izvještaja o analizi alkohola u krvi KC CG od broj .na ime Malinović Strahinja, proizilazi da analiza krvi izvršena po metodi Widmark i da je nađeno 0,00 mmola/l % apsolutnog alkohola. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke mr Đ.V. od  .godine proizilazi da je opasna situacija pretvorena u saobraćajnu nezgodu nastala na način što vozač vozila J.....prilikom uključivanja u saobraćaj hodom unazad sa proširenja sa desne strane kolovoza u pravcu desne kolovozne trake magistralnog puta, nije propustio vozilo L. N. ., koje se kretalo magistralnim putem, iz pravca T. u pravcu L., i imalo prioritet u prolazu. Ovakav način upravljanja od strane vozača vozila J. .posljedica je greške u upravljanju u dijelu nepoštovanja propisa i predstavlja osnovni i jedini uzrok nastanka predmetne saobraćajne nezgode. Vozač vozila L. N. ..., svojim postupkom nije uticao na nastanak nezgode, jer mu je vozilo uključivanjem u saobraćaj kretanjem unazad ušlo u putanju kretanja u vrlo kratkom vremenskom intervalu. Nadalje iz nalaza proizilazi da je brzina vozila .. ..neposredno prije i u momentu kontakta imala vrijednost od oko ..km/h, dok je brzina vozila L. N. ..neposredno prije i u momentu kontakta iznosila oko 47,46 km/h. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke K. N. od ..g. proizilazi da je B. M.. zadobila sljedeće tjelesne povrede: nagnječenje glave sa nagnječno-razdernom ranom u tjemenom predjelu i nagnječno-razderne rane u predjelu iznad lijevog oka i prelom kosti lijevog stopala. Navedene povrede predstavljaju u vrijeme nanošenja, skupno procijenjeno, tešku tjelesnu povredu, i nastale su uslijed udara B. M. o tupo-tvrde predmete u unutrašnjosti motornog vozila u kojem se imenovana nalazila. Prelom kostiju lijevog stopala predstavlja u vrijeme nanošenja, sam za sebe, pojedinačno procijenjen, tešku tjelesnu povredu, dok nagnječenje glave sa nagnječno-razdernom ranom u tjemenom predjelu i nagnječno-razderna rana u predjelu iznad lijevog oka predstavlja u vrijeme nanošenja, pojedinačno procijenjeno laku tjelesnu povredu. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije za okrivljenog MUP B. od ..godine, proizilazi da isti nije ranije osuđivan. </span>
</p>
<p>&nbsp;</p>
<p>
<span class="span1">Cijeneći sve izvedene dokaze pojedinačno, kao i u njihovoj povezanosti i u odnosu na odbranu okrilvjenog sud je utvrdio činjenično stanje navedeno u izreci presude. </span>
</p>
<p>&nbsp;</p>
<p>
<span class="span1">Naime, sud je nesporno utvrdio, a kako to proizilazi iz zapisnika o uviđaju saobraćajne nezgode da je dana .godine došlo do saobraćajne nezgode koja se dogodila na dijelu magistralnog puta u L. G., namijenjenog za odvijanje dvosmjernog saobraćaja, a u kojoj </span><span class="span1">su učestvovali M. S. koji je upravljao vozilom reg.oznaka . i B.G. koji je upravljao vozilom reg.ozn ., a u kojem se kao saputnik nalazila B.M., koja je tom prilikom zadobila tjelesne povrede. Da je oštećena Burul Marija zadobila tjelesne povrede sud se uvjerio na osnovu medicinske dokumentacije, a na osnovu koje je vještak medicinske struke utvrdio da je oštećena kritične prilike zadobila sljedeće povrede: nagnječenje glave sa nagnječno-razdernom ranom u tjemenom predjelu i nagnječno-razderne rane u predjelu iznad lijevog oka i prelom kosti lijevog stopala. Navedene povrede predstavljaju u vrijeme nanošenja, skupno procijenjeno, tešku tjelesnu povredu, i nastale su uslijed udara B. M. o tupo-tvrde predmete u unutrašnjosti motornog vozila u kojem se imenovana nalazila. Prelom kostiju lijevog stopala predstavlja u vrijeme nanošenja, sam za sebe, pojedinačno procijenjen, tešku tjelesnu povredu, dok nagnječenje glave sa nagnječno-razdernom ranom u tjemenom predjelu i nagnječno-razderna rana u predjelu iznad lijevog oka predstavlja u vrijeme nanošenja, pojedinačno procijenjeno laku tjelesnu povredu. </span>
</p>
<p>
<span class="span1">Nalaz vještaka medicinske struke sud je u potpunosti prihvatio obzirom da je isti jasan, stručan i dat po pravilima struke. </span>
</p>
<p>&nbsp;</p>
<p>
<span class="span1">Okrivljeni M. S. je u svojoj odbrani priznao izvršenje djela koje mu se stavlja na teret i krivicu za isto, i potvrdio navode iz optužnog akta, kao i da je kritične prilike ispred prodavnice krenuo rikvercom unazad, kako bi se uključio na glavni put, i tada je ostvario kontakt sa vozilom u kojem je bila oštećena. Odmah je izašao da vidi šta se dogodilo, i pozvao Hitnu pomoć. Ovakavu odbranu okrivljenog sud je u potpunosti prihvatio obzirom da je u saglasnosti sa ostalim provedenim dokazima, u prvom redu nalazom i mišljenjem vještaka saobraćajne struke, iz kojeg proizilazi da je opasna situacija pretvorena u saobraćajnu nezgodu nastala na način što vozač vozila J. .prilikom uključivanja u saobraćaj hodom unazad sa proširenja sa desne strane kolovoza u pravcu desne kolovozne trake magistralnog puta, nije propustio vozilo L. N. ., koje se kretalo magistralnim putem, iz pravca T. u pravcu L., i imalo prioritet u prolazu, i da je takav način upravljanja od strane vozača vozila J. ..posljedica greške u upravljanju u dijelu nepoštovanja propisa i predstavlja osnovni i jedini uzrok nastanka predmetne saobraćajne nezgode, i da vozač vozila L.N.. ., svojim postupkom nije uticao na nastanak nezgode, jer mu je vozilo VW J. uključivanjem u saobraćaj kretanjem unazad ušlo u putanju kretanja u vrlo kratkom vremenskom intervalu. Nadalje iz nalaza proizilazi da je brzina vozila J.. .neposredno prije i u momentu kontakta imala vrijednost od oko .km/h, dok je brzina vozila L.. N... neposredno prije i u momentu kontakta iznosila oko .km/h, koji nalaz i mišljenje je sud u potpunosti prihvatio kao jasan, stručan, dat po pravilima struke. </span>
</p>
<p>
<span class="span1"> </span>
</p>
<p>
<span class="span1">I oštećena B.M. je u svom iskazu potvrdila da se kritične prilike nalazila na mjestu suvozača u vozila marke L.N. reg.ozn . kojim je magistralnim putem iz pravca T. u pravcu L.upravljao njen suprug B. G., da je osjetila jak udar, a zatim vidjela vozilo koje se uključuje na magistralni put, ali ne zna iz kojih razloga je taj vozač izazvao saobraćajnu nezgodu, kojom prilikom je zadobila tjelesne povrede.</span>
</p>
<p>&nbsp;</p>
<p>
<span class="span1">Prema tome, postupajući na ovaj način okr. M. S. je prekršio odredbu čl.26 st.2 Zakona o bezbjednosti saobraćaja na putevima koja propisuje da vozač koji namjerava da pomjeri vozilo udesno ili ulijevo, promijeni saobraćajnu traku, pretiče, obilazi, skrene, </span><span class="span1">zaustavi, skrene, okrene se polukružno, vozi unazad, prestroji se ili da izvrši drugu sličnu radnju, takvu radnju moće da otpočne samo ako se uvjerio da to može da učini na bezbjedan način, što okrivljeni u konkretnom slučaju nije učinio, jer je sa parking prostora ispred marketa "R." (K.) otpočeo vožnju unazad sa namjerom uključivanja na magistralni put, a da se prethodno nije uvjerio da to može učiniti na bezbjedan način, tj. nije propustio vozilo marke "L. N." reg.ozn. ., kojim je magistralnim putem iz pravca Tivta u pravcu L. upravljao B. G., i zadnjom lijevom stranom svog vozila ostvario kontakt sa prednjim lijevim dijelom vozila "L. N.", kojom prilikom je oštećena B. M..zadobila teške tjelesne povrede, čime su se u njegovim radnjama ostvarila se sva bitna obilježja bića krivičnog djela teško djelo protiv bezbjednosti javnog saobraćaja iz čl.348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 Krivičnog zakonika. </span>
</p>
<p>&nbsp;</p>
<p>
<span class="span1">Okrivljeni je postupao sa nehatom, jer je bio svjestan da svojom radnjom- skretanjem ulijevo svojim vozilom, a da se prethodno nije uvjerio da to može učiniti bez opasnosti za druge učesnike u saobraćaju, može učiniti krivično djelo, ali je olako držao da do toga neće doći ili da će to moći spriječiti. </span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije sud je shodno čl.42 KZ cijenio sve okolnosti koje utiču da kazna bude veća ili manja, pa je kao olakšavajuće okolnosti na strani okrivljenog cijenio njegovo priznanje izvršenja krivičnog djela, njegovu mladost, i to što ranije nije osuđivan, kao i činjenicu da se oštećena nije pridružila krivičnom gonjenju, dok otežavajućih okolnosti nije bilo, pa mu je utvrdio kaznu zatvora u trajanju od dva mjeseca i istovremeno odredio da se kazna neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo. Sud je mišljenja da će se uslovnom osudom dovoljno uticati na okrivljenog da više ne vrši ovakva, kao ni slična krivična djela, odnosno da bude obazriviji prilikom upravljanja motornim vozilom, a cijeneći njegovu ličnost i stepen krivice, te da će se ostvariti svrha iz čl.52 KZ u okviru opšte svrhe krivičnih sankcija.</span><span class="span3"> </span>
</p>
<p>&nbsp;</p>
<p>
<span class="span1">Sud je na osnovu naprijed navedene krivičnopravne odredbe i čl. 3, 5, 8, 13, 16, 36, 42, 52, 53 i 54 KZ Krivičnog zakonika i čl. 227, 229, 239 i 374 ZKP-a, riješio kao i izreci. </span>
</p>
<p>&nbsp;</p>
<p>
<span class="span1">Sud je shodno čl.226, 227 i 229 ZKP-a obavezao okrivljenog da na ime troškova krivičnog postupka uplati iznos od 154,00 eura (troškovi vještaka saobraćajane i medicinske), a na ime sudskog paušala iznos od 55,00 eura, sve u roku od dva mjeseca od dana pravosnažnosti presude u korist Budžeta Crne Gore na žiro račun br. 832-16-52.</span><span class="span4"> a dokaz o uplati potrebno je da dostavi ovom sudu s pozivom na broj K. ..</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, ....g.</span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                           S U D I J A</span>
</p>
<p>
<span class="span1">Aleksandra Čolan  </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     Danijela Samardžić s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu Podgorica, u roku od 8 dana od dana prijema, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
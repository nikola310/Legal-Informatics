<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>K.br.83/13</span><span class="s1">	</span>
</p>
<p class="p3">
<!--Image link to '0.jpg' can be here-->
</p>
<p class="p1"></p>
<p class="p1"></p>
<p class="p3">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, u krivičnom predmetu protiv okrivljenog S. B. iz Podgorice, zbog produženog krivičnog djela ugrožavanje sigurnosti iz čl.168 st.1. u vezi čl. 49. st.1.Krivičnog zakonika, odlučujući po optužnom predlogu Osnovnog Državnog Tužilaštva u B. Polju, KT. br. 300/12 od 13.09. 2012. godine, nakon održanog usmenog glavnog i javnog pretresa, u prisustvu zamjenika ODT-a iz Bijelog Polja S. S., branioca okrivljenog po službenoj dužnosti advokata J. M.a, a u odsustvu okrivljenog, S. B. i oštećene M. M. dana 20. 05. 2013. godine, donio je i javno objavio:</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p3"></p>
<p class="p1"></p>
<p class="p1">
<span>	Prema okrivljenom S. B. JMBG,.., od oca I. i majke V., rođene R., rođen 21.06.1985 godine u Podgorici, sa prebivalištem u mjestu rođenja, naselje Golubovci bb, državljanin CG, nezaposlen, neoženjen, pismen, sa završenom srednjom školom, srednjeg imovnog stanja, osuđivan i to presudom Osnovnog suda u Bijelom Polju K. br. 282/12 od 07.09.2012 godine, zbog krivičnog djela ugrožavanje sigurnosti iz čl.168 st.1. Krivičnog zakonika, i sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1. KZ, na jedinstvenu kaznu zatvora od četiri mjeseca.</span>
</p>
<p class="p1"></p>
<p class="p1">
<span class="s1">	</span><span>Na osnovu čl. 372. st.1. tač.2. Zakonika o krivičnom postupku</span>
</p>
<p class="p1"></p>
<p class="p3">
<span>ODBIJA SE OPTUŽBA</span>
</p>
<p class="p3"></p>
<p class="p1">
<span>	Kojom je predstavljeno da je:</span>
</p>
<p class="p1">
<span class="s1"> </span><span>    </span>
</p>
<p class="p1">
<span>	Dana 17.08.2012 godine, oko 13,22 h, u Bijelom Polju, ugrozio sigurnost oštećenoj M. M.i prijetnjom da će napasti na njen život i tijelo, na način što je sa  mobilnog telefona sa brojem kartice 069/466-..., porukom uputio riječi ''neće njoj trebati ni telefon ni broj, samo dok je dohvatim, ja, doći ću noćas u Bijelo Polje i platiće mi za sve, kunem ti se dosta sam joj gledao kroz prste, udaviću je'', na mobilni telefon sa brojem kartice 068/308-..., vlasništvo M. A.,</span>
</p>
<p class="p1">
<span>	Istog dana i na istom mjestu oko 18,38 h,  ugrozio sigurnost oštećenoj M. M.i prijetnjom da će napasti na njen život ili tijelo, na način što je sa mobilnog telefona sa brojem kartice 069/466-... porukom uputio riječi ''kuku njoj spasa joj nema, neće njoj pomoći niko, neka se javi'', na mobilni telefon sa brojem kartice 068/308-..., vlasništvo M. A.,</span>
</p>
<p class="p1">
<span>	Istog dana i na istom mjestu oko 13,57 h, ugrozio sigurnost oštećenoj M. M.i prijetnjom da će napasti na njen život ili tijelo, na način što je sa mobilnog  telefona sa brojem kartice 069/466-..., porukom uputio riječi ''kajat znam da hoću i to žestoko Anđo, neću drugu, ne treba mi niko, a neće ni ona imat nikog, žao mi je što je mlada'', na mobilni telefon sa brojem kartice 068/308-..., vlasništvo M. A.,</span>
</p>
<p class="p1"></p>
<p class="p1">
<span>	- čime bi izvršio produženo krivično djelo ugrožavanje sigurnosti iz čl.168 st.1. u vezi čl. 49. st.1. Krivičnog zakonika, </span>
</p>
<p class="p1"></p>
<p class="p1">
<span>	  - jer je optuženi za isto djelo već pravnosnažno osuđen.</span>
</p>
<p class="p1"></p>
<p class="p1">
<span>	Troškovi postupka padaju na teret Budžeta CG.</span>
</p>
<p class="p1"></p>
<p class="p1">
<span>	Imovinsko pravnog zahtjeva nije bilo.  </span>
</p>
<p class="p1"></p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Optužnim predlogom Osnovnog Državnog Tužilaštva u B. Polju, KT. br. 300/12 od 13.09.2012. godine, optužen je S. B. iz Podgorice da je izvršio produženo krivično djelo ugrožavanje sigurnosti iz čl. 168  st.1. u vezi čl. 49. st.1. Krivičnog zakonika, na štetu oštećene M. M..</span>
</p>
<p class="p1"></p>
<p class="p4">
<span>Rješenjem Vijeća ovog suda KV.br.5/2013 od 11.01.2013 godine, usvojen je predlog ODT-a iz Bijelog Polja i određeno da se okrivljenom S. B., sudi u odsustvu, po optužnom predlogu ODT-a iz Bijelog Polja Kt.br.300/12 od 13.09.2012, a ovo iz razloga što je optuženi S. B.  u bjekstvu. Rješenjem V-Su.br.33/13 od 11.01.2013 godine, optuženom S. B., za branioca po službenoj dužnosti postavljen je advokat J. M..</span>
</p>
<p class="p4"></p>
<p class="p4">
<span>Presudom ovog suda K.br.310/12 od  13. 02. 2013 godine, optuženi S. B. oglaše je krivi i osuđen na novčanu kaznu od 600,00 €. Rješenjem Vijeća Višeg suda Kž.br. 195/13 od  18.03.2013 godine, ukinuta je ova presuda i predmet vraćen ovom sudu na ponovno suđenje.</span>
</p>
<p class="p5">
<span>	</span>
</p>
<p class="p1">
<span>	Glavni pretres je održan i zaključen dana 20.05.2013 godine u prisustvu zamjenika ODT-a iz Bijelog S. S. i branioca okrivljenog po službenoj dužnosti advokata J. M.a, a u odsustvu okrivljenog i oštećene. </span>
</p>
<p class="p1"></p>
<p class="p1">
<span>	U završnoj riječi zamjenik ODT-a je ostao je pri podnijetom optužnom predlogu, jer je svim izvedenim dokazima utvrđena krivica okrivljenog S. B. za krivično djelo koje mu je stavljeno na teret. Predložio je sudu da okrivljenog osudi i kazni u granicama zakona.</span>
</p>
<p class="p1">
<span> </span>
</p>
<p class="p1">
<span>	U toku postupka oštećena M. M.a nije se pridružila krivičnom gonjenju protiv okrivljenog niti je prema istom  istakla imovinsko pravni zahtjev.</span>
</p>
<p class="p1"></p>
<p class="p1">
<span>	U završnoj riječi branilac okrivljenog je istakao da iz izvedenih dokaza kod činjenice da okrivljeni do sada nije iznosio odbranu u njegovim radnjama kako su opisane u optužnom predlogu nema elemenata krivičnog djela koje mu je staljeno na teret. Okrivljeni je od strane Osnovnog suda u Bijelom Polju za naznačene radnje, osuđen na kaznu zatvora, pa se osuđenom za iste radnje dva puta sudi. Predložio je sudu da istog oslobodi od optužbe. Tražio je troškove odbrane po AT-u. </span>
</p>
<p class="p1"></p>
<p class="p1">
<span>	 Okrivljeni u toku istražnog postupka nije saslušan u fazi glavnog pretresa suđeno mu je u odsustvu pa su njegova odbrana i završna riječ izostale.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze:  saslušao u svojstvu svjedoka oštećenu M. M.u i svjedokinju M. A.u, pročitao službenu zabilješku UP PJ Bijelo Polje br. 240/12-8503 od 18.08.2012 godine, pročitao dopis DOO ''M-Tel'' Podgorica br.9292/1 od 25.04.2013. godine, pročitao listing poziva ''M-Tel-a'' izdat za dan 17.08.2012 godine, izvršio uvid u spise predmeta ovog suda K.br.282/12, izvršio uvid u dnevnik događaja UP PJ Bijelo Polje od 17.08.2012 godine,   te izvršio uvid iz KE za okrivljenog.</span>
</p>
<p class="p1"></p>
<p class="p1">
<span>	Sud nije izveo dokaz - uvid u sadržinu memorije telefonske kartice broj 060-308-... jer je po ocjeni suda činjenično stanje u dovoljnoj mjeri utvrđeno ostalim izvedenim dokazima, te bi izvođenje ovog dokaza vodilo odugovlačenju postupka.</span>
</p>
<p class="p1"></p>
<p class="p1">
<span>	Cijeneći dokaze pojedinačno i u medjusobnoj vezi, a shodno čl. 370 Zakonika o Krivičnom postupku, utvrdio činjenično stanje, i na osnovu istog zaključio da je okrivljeni za isto krivično djelo već pravnosnažno osuđen.</span>
</p>
<p class="p1"></p>
<p class="p1">
<span>	Naime iz iskaza svjedokinje - oštećene M. M. sa glavnog pretresa od 13.02.2013 godine, proizilazi da je okrivljenog upoznala prošle godine u proljeće, zabavljali su se nekih tri mjeseca, kada je ona prekinula tu vezu. Posle raskida S. je prvih petnaestak dana pokušavao da se pomire, a potom je počeo da je ucjenjuje i da joj šalje poruke sadržine ''ako se ne pomirimo, ubiću te, nećeš biti živa i slično'', ove poruke je slao i na njen i na majčin broj telefona. Posle ovih poruka, misli da je to bilo 17.08.2012 godine, B. je oko pet sati popodne, došao na njeno radno mjesto i donio pištolj, tražio je da izađe iz radnje napolje, da bi pričali, ona nije htjela, a on je nju potom, izvukao vani izvadio pištolj, repertirao ga i stavio joj ga na slepoočnicu. Bila je u šoku i u stresu. Ne sjeća se šta je sve govorio, a zna da je  kazao da će je ubiti. Ćerkica od gazde počela je da vrišti, pa je B. prišao njen gazda i B. je otišao u nepoznatom pravcu. Ovaj događaj je prijavila policiji, a istog dana B. je i dalje nastavio da je zove i da joj šalje poruke, kako na njen tako i na majčin broj telefona. Tog dana B. je pobjegao u pravcu Berana i nije vjerovao da ga je ona prijavila policiji. Tek kad ga je policija privela, prestao je  da šalje poruke. Od ovih B.ovih poruka, upućenih na telefon njene majke kao i na njen telefon, uplašila se, bilo je strah za njen život, slijevali su joj stravu jedno desetak puta, potom je otišla iz Bijelog Polja, kod ujčevine u Vojvodinu, gdje je boravila mjesec dana. Kada je pošla za Vojvodinu, kupila je novi broj i niko nije znao gdje se nalazi, osim njenih roditelja. Nakon tri dana, opet su počele da stižu poruke i to na majčin broj telefona, koja je to od nje krila, te poruke su bile sadržine ''ubit, prebit, njih dvoje će biti mrtvi, ubiće njenu porodicu''. Njoj je slao poruke da će joj ubiti porodicu. Nije više mogla da izdrži i vratila se u Bijelo Polje.Majka je dobijene poruke, uglavnom krila od nje, ona je potom policiji prijavila S.a, kazavši im da je B., više ne da života, a policija je pregledala poruke iz njenog i iz majčinog telefona. Od ovih poruka bilo je strah, nije mogla da spava, svašta je sanjala, vrištala u snu, a bilo je strah za sebe i za svoju porodivu. Bilo gdje da se kretala, stizale su joj poruke od B. kao i njenoj majci. Nije se mogla sjetiti koje brojeve telefona je koristila u avgustu 2012 godine, jer je svaki drugi dan mijenjala kartice, međutim S. je uspijevao da sazna sve njene brojeve. Kartice koje je koristila u avgustu mjesecu 2012 godine,je uništila, tako da sada nema ni jednu sačuvanu. Dok su se ona i S. zabavljali, ona je jednom s njegovog broja telefona, majci poslala poruku, on je tada taj broj sačuvao i smatra da je od tada imao broj telefona njene majke. Dana 17 avgusta nakon što je imala probleme sa S.em na radnom mjestu, bila je u policiji i dala izjavu, kući je došla oko sedam sati popodne i tada joj je majka pokazala poruke u njenom telefonu. Tada je radila u Tržnom centru u Bijelom Polju, u radnji čiji je vlasnik Suad Grbović i u kojoj se prodavala odjeća.  Od mobilnih operatera nije tražila da joj zaštite broj, jednom je bila u MT-elu i tada su joj rekli da ne može zaštititi svoj broj. U policiji joj je uniformisani policajac prepisao poruke iz njenog i majčinog telefona, a misli da je majkine poruke i uzeo i tužilac S. S.o. Kada joj je S. prislonio pištolj na slepoočnicu istom je tom prilikom kazala ''ajde pucaj, nikad više sa tobom neću biti, radije bih umrla'' ili nešto u tom smislu. Na glavnom pretresu od 16.04.2013 godine, ostajući pri ovom iskazu dodala je da je broj sim kartice 068-308-... bio vlasništvo njene majke, ta kartica je sada u njenom posjedu, mada je rijetko koristi.Iskaz ove svjedokinje, sud je u potpunosti prihvatio kao jasan, logičan i uvjerljiv, nesračunat na otežavanje niti pak olakšavanje krivično pravnog položaja okrivljenog, a u bitnom potvrđen navodima iz iskaza svjedokinje M. A.  te sadržinom pisanih dokaza.</span>
</p>
<p class="p1"></p>
<p class="p1">
<span>	Iz iskaza svjedokinje M. A. datog u toku istražnog postupka proizilazi  da se njena ćerka M. M.a nekih dva do tri mjeseca zabavljala sa S. B.om iz Podgorice. Nakon toga su vezu raskinuli, a B. je počeo da šalje poruke sa njegovog broja 069-466-... na njen broj telefona 068-308-... u kojima je pisalo ''da je njena ćerka M.a, kurva, da će da je ubije, a da će nju da zavije u crno''. Neke od poruka koje su stizale, u tom periodu su izbrisane, kad joj je telefon pao u vodu.U svom mobilnom telefonu ima sačuvane poruke od 17.08.2012 godine, kada je S. sa njegovog broja telefona069-466-... slao poruke na njen broj telefona 068-308-... i one su sledeće sadržine : 1.'' Neće njoj trebati ni telefon, ni broj, samo dok je dohvatim ja, doći ću noćas u Bijelo Polje i platiće mi za sve, kunem ti se sad u sve, dosta sam joj gledao kroz prste, udaviću je''. Poruka je pristigla u 13,22 h 2. '' doći ću kod tebe ako ne noćas, doći ću ujutru, kuku tebe i tebe i mene ću lišiti svega'', poruka pristigla u 19,13 h. 3. '' kuku njoj, spasa joj nema, neće njoj pomoći niko, neka se javi'', poruka pristigla u 18,38 h. 4. ''dok je ne lišim, neću dolaziti'', poruka pristigla u 17,30 h. 5. ''kajat znam da hoću i to žestoko Anđo, neću drugu, ne treba mi niko, a neće ni ona imat nikog, žao mi je što je mlada'', poruka pristigla u 13,57 h. Ove poruke, koje joj je kritičnog dana poslao S. B., kod nje su izazvale osjećah straha i nesigurnosti za ćerku M.u i jako se uplašila. Na glavnom pretresu od 13.02.2013 godine, ostajući pri ovom iskazu dodala je da dok su njoj stizale ove poruke, ćerka je bila na poslu, a posle toga ćerka joj je kazala ''majko došao je B., i uperio mi  pištolj u glavu''. Na to joj je rekla ''ajde ti u SUP eto mene'', zatim je ćerku zatekla u SUP-u, a nakon njihovog povratka iz policije kući, ćerci je pokazala ove poruke. Tada su kod njih kući došli inspektor O. sa tri policajca i tu su boravili dok S. nije uhvaćen, a za poruke su joj rekli da dođe sjutradan u SUP  i da ih preda. U početku nije znala da će se ovo izdešavati, tako da ćerku nije upoznala sa prvim porukama koje su joj stigle od S.a a ćerka je tada bila na poslu. Broj S. B. je znala jer je njena ćerka sa njenog broja telefona, prethodno kad nije imala kredita slala  mu poruke. Tako da joj je bilo poznato da je broj sa kojeg joj stižu poruke S.ev. Na ove poruke S.u je napisala samo jednu ''kajat ćeš se B.e, jednog dana'' a nakon toga je njoj stigla njegova poruka '' znam da hoću Anđo ...'' S. nije dolazio kod njihove kuće za vrijeme  dok su se on i njena ćerka zabavljali, jednom ga je vidjela u parku, kada su se njih dvoje  nešto bili preporečkali. S. je bio prisan, te joj se iz tog razloga obraćao u porukama sa ''Anđo''. Na glavnom pretresu od 16.04.2013 godine, ostajući pri ovom iskazu dodala je da je kartica sa telefonskim brojem 068-308-... bila njena, ona je istu koristila do jeseni 2012 godine, zatim je sa te kartice, izbrisala sve poruke, koje su stizale od S. B., tu karticu sada povremeno koristi njena ćerka M.a. Iskaz ove svjedokinje, sud je u potpunosti prihvatio kao jasan, logičan i uvjerljiv, nesračunat na otežavanje niti pak olakšavanje krivično pravnog položaja okrivljenog, a u bitnom potvrdjen navodima iz iskaza oštećene M. M.  te sadržinom pisanih dokaza.</span>
</p>
<p class="p1"></p>
<p class="p1">
<span>	Iz akta DOO ''Mtel'' br. 9292/1 od 25.04.2013 godine i listinga komunikacija od 17.08.2012 godine, proizilazi da je telefonski broj 068-308-... od dana 26.04.2011 godine, bio registrovan na ime M. A. iz Bijelog Polja i da je dana 17.08.2012 godine,  ostvaren telefonski saobraćaj odnosno SMS komunikacija između broja telefona 069-466-... i broja telefona 068-308-... između ostalog i u vrijeme kako je predstavljeno optužnim predlogom.</span>
</p>
<p class="p1"></p>
<p class="p1">
<span>	Cijeneći navode iz iskaza oštećene i svjedokinje M. A., i iste dovedene u vezu sa predmetnim pisanim dokazima, sud je utvrdio činjenično stanje, da je okrivljeni S. B., na način, mjestu i u vrijeme kako je to opisano u dispozitivu optužnog predloga, oštećenoj M. M.i uputio predmetne poruke.</span>
</p>
<p class="p1"></p>
<p class="p1">
<span>	Međutim, imajući u vidu spise predmeta Osnovnog suda u Bijelom Polju K. br. 282/12, sporno je da li je dana 17.08.2012 godine, okrivljeni S. B., na štetu oštećene M. M., osim krivičnog djela ugrožavanje sigurnosti iz čl. 168. st.1. Krivičnog zakonika, za kojeg je vođen postupak u predmetu ovog suda K.br.282/12, izvršio i produženo krivično djelo ugrožavanje sigurnosti iz čl. 168. st.1. Krivičnog zakonioka, u vezi sa čl. 49. st. 1. Krivičnog zakopnika, stavljenog mu na teret optužnim predlogom iz ovog predmeta. </span>
</p>
<p class="p1"></p>
<p class="p1">
<span>	Naime, iz spisa predmeta Osnovnog suda u Bijelom Polju K.br.282/12 proizilazi da je pravnosnažnom presudom K.br.282/12 od  07.09.2012 godine, optuženi S. B., oglašen krivim za krivična djela ugrožavanje sigurnosti iz čl.168.st.1. KZ, u sticaju sa krivičnim djelom nedozvoljeno držanje oružja i eksplozivnih materija.</span>
</p>
<p class="p1"></p>
<p class="p1">
<span>	U činjeničnom opisu te presude u odnosu na krivično djelo ugrožavanje sigurnosti iz čl.168. st.1.KZ, predstavjeno je  da je okrivljeni ''dana 17.08.2012 godine, oko 17,40 h, na Tržnom centru u Bijelom Polju, ugrozio sigurnost oštećene M. M., prijetnjom da će napasti na njen život i tijelo na način što je pištolj marke '' CZ para'' kalibra 9 mm. Fabričkog broja 38028 sa okvirom od četiri metka izvadio iza pojasa, repertirao ga i stavio cijev istoj na slepoočnicu, govoreći joj ''ubiću te''. Za ovo krivično djelo optuženi S. presudom K.br.282/12 od 07.09.2012 godine, je oglašen krivim i istom je utvrđena kazna zatvora od dva mjeseca, pa je potom primjenom čl.48.KZ, isti osuđen na jedinstvenu kaznu zatvora od četiri mjeseca.</span>
</p>
<p class="p1"></p>
<p class="p1">
<span>	Krivično djelo ugrožavanje sigurnosti iz čl.168.st.1. Krivičnog zakonika, za koje je protiv okrivljenog S. B., vođen postupak u predmetu ovog suda K.br.282/12, okrivljeni je izvršio dana 17.08.2012 godine, oko 17,40 h na Tržnom centru u Bijelom Polju.</span>
</p>
<p class="p1"></p>
<p class="p1">
<span>	U činjeničnom opisu optužnog predloga ODT-a iz Bijelog Polja, iz spisa predmeta ovog suda K.br.83/13 predstavljeno je da je okrivljeni S. B. :</span>
</p>
<p class="p1">
<span>	- Dana 17.08.2012 godine, oko 13,22 h, u Bijelom Polju, ugrozio sigurnost oštećenoj M. M.i prijetnjom da će napasti na njen život i tijelo, na način što je sa  mobilnog telefona sa brojem kartice 069/466-..., porukom uputio riječi ''neće njoj trebati ni telefon ni broj, samo dok je dohvatim, ja, doći ću noćas u Bijelo Polje i platiće mi za sve, kunem ti se dosta sam joj gledao kroz prste, udaviću je'', na mobilni telefon sa brojem kartice 068/308-..., vlasništvo M. A.,</span>
</p>
<p class="p1">
<span>	Istog dana i na istom mjestu oko 18,38 h,  ugrozio sigurnost oštećenoj M. M.i prijetnjom da će napasti na njen život ili tijelo, na način što je sa mobilnog telefona sa brojem kartice 069/466-... porukom uputio riječi ''kuku njoj spasa joj nema, neće njoj pomoći niko, neka se javi'', na mobilni telefon sa brojem kartice 068/308-..., vlasništvo M. A.,</span>
</p>
<p class="p1">
<span>	Istog dana i na istom mjestu oko 13,57 h, ugrozio sigurnost oštećenoj M. M.i prijetnjom da će napasti na njen život ili tijelo, na način što je sa mobilnog  telefona sa brojem kartice 069/466-..., porukom uputio riječi ''kajat znam da hoću i to žestoko Anđo, neću drugu, ne treba mi niko, a neće ni ona imat nikog, žao mi je što je mlada'', na mobilni telefon sa brojem kartice 068/308-..., vlasništvo M. A..</span>
</p>
<p class="p1"></p>
<p class="p1">
<span>	I da je postupajući na ovaj način okrivljeni S. B. na štetu oštećene M. M. izvršio produženo krivično djelo ugrožavanje sigurnosti iz čl.168. st.1. u vezi čl. 49.st.1.</span>
</p>
<p class="p1"></p>
<p class="p1">
<span>	Iz prednjeg se kao nesporno utvrđuje da je dana 17.08.2012 godine, u vremenskom periodu od 13,22 h do 18,38 h, u Bijelom Polju, okrivljeni S. B., prema oštećenoj M. M.i, preduzeo više radnji ugrožavanje sigurnosti i to: 13,22 i u 13,57 h upućivanjem prijetnji preko telefonskih poruka, u 17,40 h upućivanjem prijetnji usmeno, kada je oštećenoj stavio pištolj na slepoočnicu, i u 18,38 h, upućivanjem prijetnji preko telefonske poruke, za koje radnje su protiv okrivljenog od strane nadležnog tužioca podnijeta dva optuženja jedno u predmetu K.br.282/12 po optužnom predlogu Kt.br.278/12 od 23.08.2012 godine, a drugo optućenje u predmetu K.br.83/13 po optužnom predlogu Kt.br.300/12 od 13.09.2012 godine.</span>
</p>
<p class="p1"></p>
<p class="p1">
<span>	Imajući u vidu sve opisane radnje iz oba predmeta odnosno optužna predloga, kojima je okrivljeni S. B., kritičnog dana ugrozio sigurnost oštećene M. M., sud je uvjerenja da sve te radnje čine samo jedno i to produženo krivično djelo ugrožavanje sigurnosti iz čl. 168. st.1. u vezi čl. 49. st.1. Krivičnog zakonika, iz sledećih razloga:</span>
</p>
<p class="p1">
<span>	Radnje ugrožavanje sigurnosti okrivljeni je učinio u prostorno vremenskoj povezanosti u popodnevnim časovima, dana 17.08.2012 godine, u kratkom vremenskom intervalu od 13,22 h do 18,38 h u istom mjestu - Bijelom Polju, prema istoj oštećenoj M. M.i, koristeći istu situaciju da su njih dvoje prethodno bili u odnosu momak i djevojka a na strani okrivljenog postojao je jedinstven umišljaj da upućenim prijetnjama kako preko telefonskih poruka tako i u situaciji kada je držao pištolj na slepoočnici oštećene, oštećenu zaplaši i ''ubijedi'' da nastave raskinutu ljubavnu vezu. </span>
</p>
<p class="p1"></p>
<p class="p1">
<span>	ODT iz Bijelog Polja  je optužni predlog u predmetu K.br.278/12 od 23.08.2012 godine, ovom sudu podnio dana 23.08.2012 godine, s tim što iz  sadržine pisanog dokaza - dnevnika događaja UP PJ Bijelo Polje od 17.08.2012 godine, proizilazi da je  nadležni tužilac S. S.o, dana 17.08.2012 godine, u 21,20 h, od strane UP PJ Bijelo Polje, obaviješten o prijavi M. M., da joj njen bivši momak S. B., upućuje prijetnje putem telefona sa broja 069.466-... na njen mobilni telefon broj 068-308-... iz čega se nameće jedini zaključak da je nadležni tužilac 17.08.2012 godine - dana kada je okrivljeni izrekao sve prijetnje iz oba navedena predmeta  bio upoznat o svim prijetnjama, pa propust tužioca da sve prijetnje okrivljenog upućene oštećenoj kritičnog dana 17.08.2012 godine, obuhvati u činjeničnom opisu optužnog predloga Kt.br.278/12 od 23.08.2012 godine i da ih kvalifikuje kao jedno produženo krivično djelo ugrožavanje sigurnosti iz čl. 168. st.1. Krivičnog zakonika, u vezi sa čl. 49. Krivičnog zakonika, ne može ići na štetu okrivljenog S.a.</span>
</p>
<p class="p1"></p>
<p class="p1">
<span>	Podnoseći i optužni predlog Kt.br.300/12 od 13.09.2012 godine, po kojem su formirani spisi ovog suda K.br.83/13, ODT iz Bijelog Polja, je razdvojio radnje ugrožavanja sigurnosti koje je okrivljeni S. B., dana 17.08.2012 godine, preduzeo prema oštećenoj M. M.i, te okrivljenom S. B. stavio na teret  i to da je: dana 17.08.2012 godine, na štetu oštećene M. M. osim krivičnog djela ugrožavanje sigurnosti iz čl.168. st.1. Krivičnog zakonika, (iz predmeta K.br.282/12) izvršio i produženo krivično djelo ugrožavanje sigurnosti iz čl. 168. st.1. u vezi sa čl.49. Krivičnog zakonika ( iz predmeta K.br.83/13) a po uvjerenju suda, iz naprijed istačenih razloga sve te radnje ugrožavanje sigurnosti iz oba predmeta, predstavljale su samo jedno i to produženo krivično djelo ugrožavanje sigurnosti iz čl. 168. st.1. Krivičnog zakonika u vezi sa čl. 49  st. 1. Krivičnog zakonika.</span>
</p>
<p class="p1">
<span>	</span>
</p>
<p class="p1">
<span>	Po pravnosnažnoj presudi ovog suda K.br.282/12 od 07.09.2012 godine, okrivljeni S. B., je oglašen krivim za krivično djelo ugrožavanje sigurnosti iz čl. 168. st. 1. Krivičnog zakonika, s tim što je u činjeničnom opisu te presude, obuhvaćen dio radnji ugrožavanja sigurnosti koje je kritičnog dana 17.08.2012 godine, okrivljeni S. B., preduzeo prema oštećenoj M. M.i. Za ostale radnje ugrožavanje sigurnosti koje je okrivljeni S. B. kritičnog dana 17.08.2012 godine, preduzeo prema oštećenoj M. M.i ODT iz Bijelog Polja je podnio optužni predlog Kt.br.300/12 od 13.09.2012 godine, po kojem su formirani spisi ovog suda K.br.83/13. Dakle u ova dva predmeta radi se o različitim radnjama kojima je okrivljeni dana 17.08.2012 godine, ugrozio sigurnost oštećene.</span>
</p>
<p class="p1"></p>
<p class="p1">
<span>	Bez obzira na tu činjenicu kod prednje istačenog stava suda  da je okrivljeni S. B. dana 17.08.2012 godine, na štetu oštećene M. M., izvršio samo jedno i to produženo krivično djelo ugrožavanje sigurnosti iz čl. 168. st.1. Krivičnog zakonika u vezi sa čl. 49. st.1. Krivičnog zakonika i bez obzira na činjenicu što je pravnosnažnom presudom ovog suda K.br.282/12  od 07.09.2012 godine, okrivljeni S. B., oglašen krivim za krivično djelo  pravno kvalifikovano kao ugrožavanje sigurnosti iz čl. 168. st.1. Krivičnog zakonika, izvršeno na štetu oštećene M. M., ima se uzeti da  presuda ovog suda K.br.282/12 od 07.09.2012 godine, za predmet K.br. 83/13 ima dejstvo presuđene stvari i da je okrivljeni S. B., tom presudom pravnosnažno osuđen za sve radnje ugrožavanja sigurnosti koje je kritičnog dana u kritičnom vremenu i na kritičnom mjestu, preduzeo prema oštećenoj odnosno i za one radnje koje nijesu bile obuhvaćene tom presudom a koje su po svojoj prirodi činile sastavni dio produženog krivičnog djela ugrožavanje sigurnosti iz čl. 168. st.1. Krivičnog zakonika, u vezi sa čl.49. st.1. Krivičnog zakonika, a za koje je radnje okrivljenom suđeno u predmetu ovog suda K. br. 83/13.</span>
</p>
<p class="p1"></p>
<p class="p1"></p>
<p class="p1">
<span>	Osuđujućom presudom u predmetu K. br. 83/13 bi se išlo na štetu okrivljenog jer bi okrivljeni za izvršenje jednog produženog krivičnog djela ugrožavanje sigurnosti iz čl. 168. st.1. Krivičnog zakonika u vezi sa čl. 49. st. 1. Krivičnog zakonika, bio dva puta osuđen, prvi put pravnosnažnom presudom u predmetu K.br.282/12 i to za krivično djelo ugrožavanje sigurnosti iz čl. 168. st.1. Krivičnog zakonika, a drugi put i u predmetu K. br. 83/13, za krivično djelo ugrožavanje sigurnosti iz čl. 168. st.1. Krivičnog zakonika u vezi sa čl. 49. st. 1. Krivičnog zakonika.</span>
</p>
<p class="p1"></p>
<p class="p1">
<span>	Troškovi postupka u smislu čl. 230 Zkp-a, padaju na teret Budžeta CG,  </span>
</p>
<p class="p1"></p>
<p class="p1">
<span>	Imovinsko pravnog zahtjeva nije bilo.</span>
</p>
<p class="p1"></p>
<p class="p1">
<span>	Sa iznijetog je odlučeno kao u izreci presude, a shodno čl. 372 st. 1. tač.2.    Zakonika o krivičnom postupku.                                                        </span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana 20. 05. 2013 . godine.</span>
</p>
<p class="p6"></p>
<p class="p3"></p>
<p class="p7"></p>
<p class="p3"></p>
<p class="p1">
<span>ZAPISNIČAR,			 		           S U D I J A  </span>
</p>
<p class="p1">
<span>Koviljka Lješnjak s.r.					Dragan Mrdak s.r.</span>
</p>
<p class="p1"></p>


</body>
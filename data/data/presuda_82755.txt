<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br. 22/2014</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI,kao prvostepeni krivični </span><span class="span1">u vijeću sastavljenom od sudije Vladimira Novovića, kao predsjednika vijeća i sudija Vesne Moštrokol i Suzane Mugoša, kao članova vijeća</span><span class="span1">, uz učešće Ilić Dragice, kao zapisničara, u krivičnom predmetu protiv okrivljenog N. M. iz P. koga brani D. M. advokat iz N. zbog krivičnog djela ubistvo u pokušaju iz čl. 143 u vezi čl. 20 Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 5/14</span><span class="span1"> od 04.03.2014</span><span class="span1">. godine, koju je na glavnom pretresu zastupala Tatjana Begović, zamjenik VDT u Podgorici, nakon održanog glavnog i javnog pretresa dana 25.04.2014.godine, u prisustvu zastupnika optužbe, okrivljenog i branioca okrivljenog, donio je dana 29.04.2014. godine, i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni N. M. JMBG .... zvani "M. od oca M. i majke D. rođene D. Rođen  ..... godine, u P. sa mjestom prebivališta u P.-selo B. državljanin C. G. pismen, završio osnovnu školu, nezaposlen, neoženjen, bez djece, lošeg imovnog stanja, neosuđivan, u pritvoru od 10.01.2014.godine od 21,55 časova do 29.04.2014.godine.    </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je: </span>
</p>
<p>&nbsp;</p>
<p>
<span class="span1">Dana 10.01.2014.godine, oko 15,00 časova, u selu B. opština P. u blizini porodične kuće, sa umišljajem pokušao da liši života oštećenog R. M. na način što je, nakon prepirke i svađe sa oštećenim, izvadio iz džepa nož na preklapanje, otvorio ga i sa istim u predjelu stomaka uboo oštećenog, nanoseći mu tom prilikom tešku i po život opasnu tjelesnu povredu u vidu ubodno-rezne rane u pupčanom predjelu, ulijevo od pupka, koja se kanalom sa smjerom unazad i naviše nastavlja u trbušnu duplju i zahvata trbušnu kecelju, pri čemu je bio svjestan da ga na taj način može lišiti života, pa je to i htio</span>
</p>
<p>&nbsp;</p>
<p>
<span class="span1">- čime je počinio krivično djelo ubistvo u pokušaju iz čl.143 u vezi čl.20 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa sud okrivljenog N. M. primjenom citiranih zakonskih odredbi, te čl. 4, 5, 15, 32, 36, 42, 45, 46 i 51 Krivičnog zakonika Crne Gore i čl. 226, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine, </span><span class="span1">u koju kaznu mu se uračunava vrijeme provedeno u pritvoru od 10.01.2014.godine od 21,55 časova do 29.04.2014.godine.</span>
</p>
<p>&nbsp;</p>
<p>
<span class="span1">Dužan je okrivljeni N. M da na ime troškova krivičnog postupka uplati budžetu Crne Gore iznos od 618,50 eura i po osnovu sudskog paušala iznos od 50,00 eura, a sve u roku od 15 dana po pravosnažnosti presude. </span>
</p>
<p>&nbsp;</p>
<p>
<span class="span1">Od okrivljenog N. M. osnovom čl.75 st.1 Krivičnog zakonika Crne Gore, trajno se oduzima nož nepoznate marke, na sklapanje, ukupne dužine 18,5 cm.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.5/14 od 04.03.2014.godine, okrivljenom N. M. stavljeno je na teret izvršenje krivičnog djela ubistvo u pokušaju iz člana 143 u vezi člana 20 Krivičnog zakonika Crne Gore. Zastupnik optužbe je u završnoj riječi izmijenio činjenični opis krivičnog djela na način određen kao u izreci presude, dok je pravna kvalifikacija ostala ista, a zatim jepredložio da sud okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni N. M. u odbrani datoj u istražnom postupku u bitnom je naveo da su tačni navodi krivične prijave, da dvije godine prije kritičnog događaja ne priča sa oštećenim R. M. te da se nakon toga nekoliko puta sa njim srijetao, a u kojim prilikama su razmjenjivali uvrede. Tvrdi da je dana 10.01.2014.godine, oko 15,00 časova, vidio oštećenog R. M. koji je trakotrom doveo đubrivo na njivu njegovog brata od strica, koja se nalazi oko 30 metara od njegove kuće. Nakon što je kroz prozor vidio oštećenog R. M. izašao je ispred kuće. Istakao je da je oštećeni R. M. dok je još sjedio u traktoru, podigao kažiprst u njegovom pravcu. Krenuo je prema oštećenom R. M. a oštećeni R. M. se spustio sa traktora i pošao je prema njemu, kada su se njih dvojica "počerupali". Pojasnio je da je tu bio prisutan i njegov rođak N. M. zvani "Š", koji ih je razdvajao, da je dotrčala i njegova majka, koja ga je nekim štapom udarila po leđima i rekla mu da se više ne svađa sa oštećenim R. M. te da je on poslušao majku i otišao desetak metara od oštećenog, a prema svojoj kući. Vidio je da se oštećeni R. M. odmakao od njega, kada je uzeo telefon da zove nekoga i počeo da psuje. Sjeća se da mu je oštećeni R. M. govorio "pičko, džukelo". Zatim je opet agresivno krenuo prema oštećenom R. M. Sjetio se da u džepu od trenerke ima nožić na preklop, koji mu inače služi da jede užinu kad ide za stadom, pa je izvadio nož i krenuo prema oštećenom R. M. da ga ubode, a njegov brat od strica N. M. je pokušao da ga spriječi. Dalje je naveo da mu je oštećeni R. M. rekao da je pička, da nema muda da se potuče sa njim i da mora nož da vadi, te da ga je potom oštećeni R. M. pljunuo. U tom momentu uboo je oštećenog R. M. nožem u predjelu stomaka, a nož je zatimbacio preko neke ograde. Objasnio je da se oštećeni R. M. uhvatio za stomak, presavio i rekao "Š. umrijeh ti". Potom je M. pozvao N. D. da povezu oštećenog R. M. do bolnice, a on je krenuo kući. Kada je ušao u kuću otac mu je kazao "šta uradi crni sine, što ga ne razminu za svoje bolje", dok je njegova majka za to vrijeme kukala. </span><span class="span1">Presvukao se jer je bio u radnoj odjeći, a iz razloga što je znao da će policija doći po njega, pa je želio da bude uredan.</span>
</p>
<p>&nbsp;</p>
<p>
<span class="span1">Okrivljeni N. M. u odbrani datoj na glavnom pretresu u bitnom je naveo da priznaje izvršenje krivičnog djela, da je tačno sve što piše u optužnici, te da je kriv. Dalje je ponovio odbranu datu u istražnom postupku s tim što je pojasnio </span><span class="span1">da je u momentu kada je vidio da je oštećeni R. M. podigao kažiprst u njegovom pravcu, potrčao prema oštećenom u namjeri da se potuče sa njim, da jedok je trčao prema oštećenom istog opsovao riječima "Jebaću ti majku", te da su se prilikom susreta, a nakon što je oštećeni sišao sa traktora,"počerupali" tj. pohvatali međusobno rukama za odjeću. Tvrdi da je on prvi pesnicom udario oštećenog R. M. u predio nosa, a da jenakon tog udarca njega R. M. udario par puta pesnicom u predio glave. Objasnio je da jeizvadio iz džepa nož koji je bio sklopljen, a zatim ga rasklopio, zamahnuo desnom rukom i uboo oštećenog R. M. u predio stomaka, te da jetom prilikom oštećeni R. M. njega uhatio za lijevu ruku u predjelu podlaktice. Istakao je da se kaje zbog učinjenog, da je preko članova porodice uputio izvinjenje oštećenom R. M. da je pola sata prije kritičnog događajabio kod svog brata od strica N. M. gdje jevario auspuh na vozilu, te da jetokom izvođenja tih radova došao sa traktorom oštećeni R. M. kojom prilikom između njega i oštećenog R. M. nije bilo komunikacije. </span><span class="span1">U završnoj riječi je kazao da prihvata završnu riječ svoga branioca i da će se kajati zbog učinjenog dok je živ.</span>
</p>
<p>&nbsp;</p>
<p>
<span class="span1">Branilac okrivljenog N. M. advokat D. M. u završnoj riječi je zastupao tezu da je njegov branjenik priznao izvršenje krivičnog djela, da je iskazao iskreno kajanje, da se izvinio oštećenom,da se oštećeni nije pridružio krivičnom gonjenju i da je neosuđivan, koje okolnosti, kod odsustva otežavajućih okolnosti,predstavljaju naročito olakšavajuće okolnosti, pa da se i kaznom ispod zakonskog minimuma može postići svrha kažnjavanja.</span>
</p>
<p>&nbsp;</p>
<p>
<span class="span1">U dokaznom postupku sud je saslušao svjedoka-oštećenog R. M. saslušao svjedoka N. D, saslušao svjedoka N. D. saslušao svjedoka N. M. pročitao potvrdu o privremeno oduzetim predmetima Uprave policije OB Plužine broj 240/14-112 od 10.01.2014.godine, izdatu na ime okrivljenog, pročitao zapisnik o uviđaju Uprave policije CB Nikšić od 10.01.2014.godine, izvršio uvid u foto-dokumentaciju Uprave policije PJ Nikšić broj 25/14 od 10.01.2014.godine, pročitao izvještaj o trasološkom vještačenju  Forenzičkog centra Uprave policije broj 119-1/14 od 19.02.2014.godine, pročitao izvještaj o vještačenju Forenzičkog centra Uprave policije broj 118/14 od 17.02.2014.godine i izvršio uvid u foto-dokumentaciju koja je sastavni dio ovog izvještaja, izvršio </span><span class="span1">uvid u istoriju bolesti JZU Opšte bolnice Nikšić, Matični broj 163/2014, koja se odnosi na liječenje oštećenog R. M. sa pratećom medicinskom dokumentacijom, </span><span class="span1">pročitao nalaz i mišljenje vještaka sudske medicine dr N. R. od 20.02.2014.godine i saslušao ovog vještaka i pročitao izvod iz kaznene evidencije Uprave policije OB Plužine broj 70/14-515/1 od 24.02.2014.godine, izdat na ime okrivljenog. </span>
</p>
<p>&nbsp;</p>
<p>
<span class="span1">Svjedok-oštećeni R. M. u iskazu datom u istražnom postupku i na glavnom pretresu u bitnom je naveo da je dana 10.01.2014.godine,oko 16,00 časova, po prethodnom dogovoru sa N. M. otišao kod njega sa svojim traktorom, jer je trebao da mu preveze đubrivo od njegove kuće do vrta, koji je udaljen nekih 500-600 m. Tvrdi da je ispred M. kuće bio i okrivljeni N. M. kojem je M. vario auspuh na vozilu. Po zavarivanju auspuha okrivljeni N. M. je otišao kući, a on i M. su natovarili đubrivo na traktor i krenuli prema vrtu. Kada su došli pred vrt, vidio je da se okrivljeni </span><span class="span1">N. M. obuva ispred kuće i da trči u njihovom pravcu. Ugasio je mašinu i čuo je da mu okrivljeni N. M. govori "kopile, majku ti kurvu, platićeš mi". Istakao je da je krenuo da se spusti sa traktora, da mu je okrivljeni N. M. prišao i šakom ga udario u nos, da su se on i okrivljeni N. M. "pohvatali", da je i on udario okrivljenog N. M. dva-tri puta, te da su naišli M. i majka okrivljenog N. M. koji su ih razdvojili. Dalje je naveo da je otišao nekih 100 metara kako bi pozvao policiju i tada se uvjerio da mu se istrošila baterija u telefonu, pa kada se okrenuo vidio je da okrivljeni N. M. trči prema njemu. Uspio je da okrivljenog N. M. uhvati za lijevu ruku, a okrivljeni N. M. ga je desnom rukom u kojoj je imao nož uboo u predjelu stomaka. Zatim je prišao M. skinuo majicu sa sebe i stegnuo je oko njegovog stomaka da ne bi iskrvario. Vidjeli su D. N. ispred kuće pa su ga pozvali da njega odveze u bolnicu. Dodao je da su se on i okrivljeni N. M. kao djeca puno družili, da su čak i vojsku služili zajedno, te da nijesu govorili od momenta kada je on branio okrivljenog N. M. prilikom sukoba sa jednim čovjekom. Na glavnom pretresu je naveo i da su </span><span class="span1">nakon kritičnog događaja kod njega kući došli roditelji okrivljenog N. M. i prenijeli mu poruku okrivljenog N. M. da se kaje i izvinjava, koje izvinjenje je prihvatio. </span><span class="span1">Nije se pridružio krivičnom gonjenju protiv okrivljenog i nije postavio imovinsko-pravni zahtjev.</span>
</p>
<p>&nbsp;</p>
<p>
<span class="span1">Svjedok N. D. majka okrivljenog, na glavnom pretresu je iskoristila zakonsko pravo i nije svjedočila.</span>
</p>
<p>&nbsp;</p>
<p>
<span class="span1">Svjedok N. M. u iskazu datom u istražnom postupku i na glavnom pretresu u bitnom je naveo da je dana 10.01.2014.godine, oko 15,00 časova, bio ispred svoje kuće gdje je vario auspuh na vozilu okrivljenog N. M. U to vrijeme došao je traktorom i oštećeni R. M. a kako bi mu pomogao da utovare đubrivo i prenesu ga u vrt, koji se nalazi na nekih 100 metara od kuće N. M. oca okrivljenog N. M. Po zavarivanju auspuha okrivljeni N. M. je otišao svojoj kući, a on i M. su počeli da utovaraju đubrivo. Kada su stigli u vrt, u jednom momentu vidio je da se okrivljeni N. M zatrčao u pravcu oštećenog R. M. koji se tada spustio sa traktora. Tvrdi da su se okrivljeni N. M. i oštećeni R M tu "počupali". On i majka okrivljenog N. M. koja je odmah došla, su razdvojili okrivljenog N. M. i oštećenog R. M. Sjeća se da je R. M. uzeo mobilni telefon i da se udaljio od njih nekih 50 metara govoreći da će da pozove policiju. Dalje je naveo da su on, okrivljeni N. M. i njegova majka ostali pored traktora, da se u jednom trenutku okrivljeni N. M. zatrčao prema oštećenom R. M. da su on i D. potrčali za njim, a kada su došli do njih vidio je da se oštećeni R. M. drži za stomak i da krvari. Objasnio je da nije više ništa vidio, a da su on i D. zamotali ranu oštećenom R. M. i krenuli prema putu. Odveli su oštećenog R. M. do D. vozila, a zatim D. vozilom do njegovog vozila i krenuli prema P. a na putu prema P. sreli su vozilo Hitne pomoći i u njega prebacili oštećenog R. M. Dodao je da mu je bilo poznato da okrivljeni N. M. i oštećeni R. M. ne pričaju ali mu nije poznat razlog njihovog nezbora, te da se na putu od njegove kuće prema njegovom vrtu ne prelazi preko imanja N. M. odnosno da se do vrta ide glavnim seoskim putem. Pojasnio je da je vidio da okrivljeni N. M. u ruci ima "britvulin" i to u trenutku kada je oštećeni R. M. već bio povrijeđen.</span>
</p>
<p>&nbsp;</p>
<p>
<span class="span1">Svjedok N. D. u iskazu datom u istražnom postupku i na glavnom pretresu u bitnom je naveo da je dana 10.01.2014.godine, oko 16,00-17,00 časova, bio ispred svoje kuće i popravljao svoje teretno vozilo. U jednom trenutku čuo je riječi "kuku meni". Nije znao u prvi mah ko to kuka, jer je bio ispod haube, a kada je izašao vidio je da N. M. vodi oštećenog R. M. koji se držao za stomak i krvario. Sjeća se da mu je oštećeni R. M. rekao "spašavaj me, umrijeh, dođi s autom". Uzeo je ključeve od vozila i on i M. su ubacili M. u vozilo, a zatim ih je prevezao do kola N. M. nakon </span><span class="span1">čega su vozilom N. M. krenuli prema P. Pojasnio je da je u vozilu N. M. stegao ranu M. kako bi manje krvario. Kod P. M. sreli su vozilo Hitne pomoći i oštećenog R. M. su prebacili u bolničko vozilo. Nije mu poznato kako se desio kritični događaj, a poznato mu je da su se okrivljeni N. M. i oštećeni R. M. zavadili prije dvije-tri godine. Dodao je da je D. bila sa oštećenim R. M. i N. M. sve do smiještanja oštećenog R. M. u njegovo vozilo. Objasnio je da u selu svi čobani nose tzv. "britvulin", te da je okrivljeni N. M. čobanin koji je svaki dan čuvao ovce. </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima Uprave policije OB Plužine broj 240/14-112 od 10.01.2014.godine, izdate na ime okrivljenog, utvrđuje se da su dana 10.01.2014.godine ovlašćeni službenici Uprave policije OB Plužine od okrivljenog N. M. oduzeli i to: džemper plave boje, donji dio trenerke marke "Nike" tamno plave boje i nož na preklapanje drvenih korica dužine sječiva oko 10 cm.</span>
</p>
<p>&nbsp;</p>
<p>
<span class="span1">Iz zapisnika o uviđaju Uprave policije CB Nikšić od 10.01.2014.godine, utvrđuje se da se lice mjesta nalazi u selu B-P. na imanju N. M. i N. M. Imanje je u prednjem dijelu ograđeno sa drvenom ogradom visine 1,20 m, sa ostavljenim prolazom, bez postavljene kapije. Navedeno imanje se sastoji od kuće nad izbom, tvrde gradnje, dijela zelene površine-livade i dijela oranice koja je locirana uz pomenutu drvenu ogradu.Na prednjem dijelu oranice, tačnije u dijelu koji je najbliži drvenoj ogradi, a gledano u pravcu iste, nalaze se tragovi udubljenja od stopala-obuće u zemlji. Od strane ovlašćenih policijskih službenika OB P. B. i Ć. koji su obezbjeđivali lice mjesta do dolaska ekipe za uviđaj predati su: sklopljeni nož na rasklapanje, drvenih korica kafene boje, džemper svijetlo plave boje i donji dio trenerke tamno plave boje marke "Nike". U prostorijama MC Nikšić izuzeti su djelovi garderobe oštećenog R. M. i to: džemper bordo boje dugih rukava, majica kratkih rukava plave boje sa vidljivim tragovima crvene boje nalik na krv u prednjem donjem dijelu iste, majica kratkih rukava narandžaste boje sa vidljivim tragovima crvene boje nalik na krv u prednjem donjem dijelu iste, donji dio trenerke sa vidljivim tragovima crvene boje nalik na krv u prednjem gornjem dijelu iste, tačnije oko dijela zavezivanja trenerke oko struka i donji dio pidžame plave boje sa vidljivim tragovima crvene boje nalik na krv u prednjem gornjem dijelu iste, tačnije u dijelu steznika oko struka.</span>
</p>
<p>&nbsp;</p>
<p>
<span class="span1">U foto-dokumentaciji Uprave policije PJ Nikšić broj 25/14 od 10.01.2014.godine, nalaze se fotografije na kojima je predstavljen bliži i širi izgled lica mjesta u selu B. izgled traktora sa prikolicom natovarenog đubrivom i izgled noža.</span>
</p>
<p>&nbsp;</p>
<p>
<span class="span1">Iz izvještaja o trasološkom vještačenju Forenzičkog centra Uprave policije broj 119-1/14 od 19.02.2014.godine, utvrđuje se da je na džemperu, bordo boje, marke "Polo" i veličine L oštećenog R. M. na prednjoj strani uočeno jedno mehaničko oštećenje, koje se nalazi po lijevoj strani na 13,00 cm od donje ivice džempera i 15,00 cm od lijevog zamišljenog šava, da relativna veličina navedenog oštećenja iznosi 2,00 cm, da su oko navedenog mehaničkog oštećenja uočeni tragovi osušene tečnosti tamno braon boje nalik na krv, da na zadnjoj strani džempera nijesu uočena mehanička oštećenja, da je na majici kratkih rukava plave boje, nepoznate marke i veličine, oštećenog R. M. i to na prednjoj strani uočeno jedno mehaničko oštećenje koje se nalazi po lijevoj strani na 14,00 cm od donje ivice majice i 18,00 cm od lijevog zamišljenog šava, da relativna veličina navedenog oštećenja iznosi 1,8 cm, da su oko navedenog mehaničkog oštećenja uočeni tragovi osušene tečnosti tamno braon boje nalik na krv, te da je na zadnjoj strani majice uočeno jedno mehaničko oštećenje okruglog oblika, koje se nalazi na 11 cm od </span><span class="span1">njene donje ivice i 30 cm od desnog šava, a relativna veličina ovog oštećenja iznosi 1,3 cm i isto je posljedica iznošenosti. Pregledom donjeg dijela trenerke crne boje nepoznate marke i veličine XXXL vlasništvo oštećenog R. M. nijesu uočena mehanička oštećenja, a na prednjoj strani trenerke u dijelu pojasa, uočeni su tragovi osušene tečnosti tamno braon boje nalik na krv. Trasološkim pregledom džempera plave boje, marke "OZ DANIS", nepoznate veličine, okrivljenog N. M. na prednjoj i zadnjoj strani, dosta uprljanog džempera, nijesu uočena mehanička oštećenja, a mehanička oštećenja nijesu uočena ni na prednjoj i zadnjoj strani dosta iznošenog i ranije ušivanog donjeg dijela trenerke plave boje, marke "Nike" i veličine L takođe okrivljenog N. M. Pregledom noža nepoznate marke na sklapanje, sa drvenom drškom utvrđeno je da je nož dužine 18,5 cm, da je dužina sječiva 8,00 cm i širina 2,00 cm, sa oštrim vrhom i jednostranim sječivom. Dalje se utvrđuje da su mehanička oštećenja na garderobi oštećenog R. M. osim mehaničkog oštećenja na zadnjoj strani majice kratkih rukava, karakteristična za oštećenja koja nastaju dejstvom oštrog metalnog predmeta sa sječivom i mogla su nastati dejstvom dostavljenog noža, a mehaničko oštećenje na zadnjoj strani majice kratkih rukava je najvjerovatnije nastalo kao posljedica iznošenosti. </span>
</p>
<p>&nbsp;</p>
<p>
<span class="span1">Sud je cijenio navedeni izvještaj o vještačenju, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p>&nbsp;</p>
<p>
<span class="span1">Iz izvještaja o vještačenju Forenzičkog centra Uprave policije broj 118/14 od 17.02.2014.godine i foto-dokumentacije koja je sastavni dio ovog izvještaja,utvrđuje se da je na nožu oduzetom od okrivljenog N. M. utvrđeno prisustvo krvi ljudskog porijekla. </span>
</p>
<p>&nbsp;</p>
<p>
<span class="span1">Sud je cijenio navedeni izvještaj o vještačenju, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka sudske medicine dr N. R. od 20.02.2014.godine, saslušanja ovog vještaka sa glavnog pretresa i</span><span class="span1">istorije bolesti JZU Opšte bolnice Nikšić, Matični broj 163/2014, koja se odnosi na liječenje oštećenog R. M. sa pratećom medicinskom dokumentacijom,</span><span class="span1"> utvrđuje se da je oštećeni R. M. dana 10.01.2014.godine,pregledan u Opštoj bolnici u Nikšiću i zadržan na operativnom liječenju u toj medicinskoj ustanovi do 21.01.2014.godine. Tom prilikom kod oštećenog R. M. dijagnostifikovana je povreda u vidu ubodno-rezne rane u pupčanom predjelu ulijevo od pupka, koja se kanalom sa smjerom unazad i naviše, nastavlja u trbušnu duplju i zahvata trbušnu kecelju. Ova povreda posljedica je dejstva vrha i oštrice aktivno zamahnutog mehaničkog oruđa, najvjerovatnije noža. U vrijeme nanošenja, navedena povreda se kvalifikuje kao teška tjelesna povreda opasna po život, odnosno kvalifikovana (osobito) teška tjelesna povreda, a koja opasnost po život je otklonjena blagovremenom hiruškom intervencijom. Sila kojom je izvršeno zamahivanje noža bila je srednjeg inteziteta, a s obzirom na lokalizaciju povrede kod oštećenog mogući su razni položaji ali ovakva povreda tipično nastaje u položaju licem u lice, zamahom desne ruke ukoliko je nož bio u desnoj ruci polukružno odozdo naviše.</span>
</p>
<p>&nbsp;</p>
<p>
<span class="span1">Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije Uprave policije OB Plužine broj 70/14-515/1 od 24.02.2014.godine izdatog na ime okrivljenog N. M. utvrđuje se da isti nije osuđivan.</span>
</p>
<p>&nbsp;</p>
<p>
<span class="span1">Na osnovu naprijed izložene činjenične građe proizašle iz dokaza provedenih na glavnom pretresu, ovaj sud je utvrdio da je okrivljeni N. M.</span><span class="span1"> počinio krivično djelo </span><span class="span1">ubistvo u pokušaju iz čl.143 u vezi čl.20 Krivičnog zakonika Crne Gore</span><span class="span1">, a na način, mjesto i vrijeme kako je to predstavljeno u izreci presude.</span><span class="span1">Naime, okrivljeni N. M. je </span><span class="span1">dana 10.01.2014.godine, oko 15,00 časova, u selu B. opština P. u blizini porodične kuće, sa umišljajem pokušao da liši života oštećenog R. M. na način što je, nakon prepirke i svađe sa oštećenim, izvadio iz džepa nož na preklapanje, otvorio ga i sa istim u predjelu stomaka uboo oštećenog, nanoseći mu tom prilikom tešku i po život opasnu tjelesnu povredu u vidu ubodno-rezne rane u pupčanom predjelu, ulijevo od pupka, koja se kanalom sa smjerom unazad i naviše nastavlja u trbušnu duplju i zahvata trbušnu kecelju, pri čemu je bio svjestan da ga na taj način može lišiti života, pa je to i htio.</span>
</p>
<p>&nbsp;</p>
<p>
<span class="span1">Sve naprijed navedene činjenice utvrđene su iz priznanja okrivljenog, iskaza oštećenog R. M. iskaza svjedoka N. M. potvrde </span><span class="span1">o privremeno oduzetim predmetima Uprave policije OB Plužine broj 240/14-112 od 10.01.2014.godine, izdate na ime okrivljenog, zapisnika o uviđaju Uprave policije CB Nikšić od 10.01.2014.godine, foto-dokumentacije Uprave policije PJ Nikšić broj 25/14 od 10.01.2014.godine,izvještaja o trasološkom vještačenju  Forenzičkog centra Uprave policije broj 119-1/14 od 19.02.2014.godine, izvještaja o vještačenju Forenzičkog centra Uprave policije broj 118/14 od 17.02.2014.godine,sa foto-dokumentacijom, </span><span class="span1">istorije bolesti JZU Opšte bolnice Nikšić, Matični broj 163/2014, koja se odnosi na liječenje oštećenog R. M. sa pratećom medicinskom dokumentacijom, </span><span class="span1">i nalaza i mišljenja vještaka sudske medicine dr N. R.</span>
</p>
<p>&nbsp;</p>
<p>
<span class="span1">Naime, okrivljeni N. M. priznao je izvršenje krivičnog djela, a njegovo priznanje sud je cijenio kao istinito, potpuno i jasno. Između ostalog je naveo da je dana 10.01.2014. godine, oko 15,00 časova, u blizini svoje porodične kuće, koja se nalazi u selu B. Opština P. vidio oštećenog R. M. sa kojim je bio u svađi, kako traktorom dovozi đubrivo na njivu njegovog brata od strica N. M. da se uputio prema oštećenom R. M. u namjeri da se potuče sa njim, da je dok je trčao prema oštećenom, istog opsovao riječima "Jebaću ti majku ", te da su se on i oštećeni prilikom susreta međusobno pohvatali rukama za odjeću. Dalje je istakao, da je on prvi pesnicom udario oštećenog R. M. u predio nosa, a da je nakon tog udarca njega oštećeni R. M. udario par puta pesnicom u predjelu glave, da su ih zatim razdvojili N. M. i njegova majka N. D. nakon čega je kada se oštećeni R. M. odmakao od njega i uzeo telefon da zove nekoga, svađajući se sa njim, agresivno krenuo prema oštećenom, izvadio iz džepa nož, rasklopio ga i držeći nož u desnoj ruci zamahnuo i uboo oštećenog R. M.. u predio stomaka, a dok ga je oštećeni držao za lijevu ruku u predjelu podlaktice, da bi potom bacio nož preko neke ograde.I oštećeni R. M. čiji iskaz sud u cjelosti prihvata kao objektivan, istinit i uvjerljiv, u pogledu važnih činjenica na isti način predstavlja događaj kao i okrivljeni. Naime, oštećeni R. M. je takođe naveo da je kritičnom prilikom prevozio traktorom đubrivo N. M. do njegove oranice, da je u jednom momentu vidio da okrivljeni N. M. trči u njegovom pravcu i da ga psuje, da se spustio sa traktora, te da ga je okrivljeni N. M po prilasku udario pesnicom u nos,nakon čega su se pohvatali, a tokom kojeg hvatanja je i on dva-tri puta udario okrivljenog N. M. Oštećeni R. M. dalje je naveo da su ih N. M. i majka okrivljenog razdvojili, da se udaljio nekih sto metara kako bi pozvao policiju, pa kada se okrenuo, vidio je da okrivljeni trči prema njemu i kada je okrivljeni došao do njega, uspio je da okrivljenog uhvati za lijevu ruku, nakon čega ga je okrivljeni nožem, koji je držao u desnoj ruci, uboo u predjelu stomaka. Svjedok N. M. koji se po nalaženju suda objektivno i istinito izjasnio o činjenicama koje je zapazio u kritičnom događaju, potvrđuje da je odnosnom prilikom oštećeni </span><span class="span1">R. M. traktorom prevozio đubrivo do njegove njive, da se u jednom momentu okrivljeni N. M. zatrčao u pravcu oštećenog, da su se okrivljeni i oštećeni pohvatali, da su on i N. D. razdvojili okrivljenog i oštećenog, da je poslije razdvajanja oštećeni uzeo mobilni telefon i udaljio se govoreći da će da zove policiju, da je okrivljeni potrčao za oštećenim, a zatim i on za okrivljenim, te da je kada je došao do oštećenog vidio da se oštećeni drži za stomak i da krvari, a da okrivljeni u ruci ima "britvulin". Svjedok N. D. nije bio očevidac događaja, već je u jednom dijelu vršio prevoz oštećenog R. M. nakon povrjeđivanja i po nalaženju suda on se istinito izjasnio u pogledu činjenice da je vidio da se oštećeni držao za stomak i da je krvario, a nije se upuštao u izjašnjavanje o činjenicama koje mu nijesu poznate.</span>
</p>
<p>&nbsp;</p>
<p>
<span class="span1">Odbrana okrivljenog, iskaz oštećenog R. M. i iskaz svjedoka N. M. potvrđeni su potvrdom o privremeno oduzetim predmetima Uprave policije OB Plužine broj 240/14-112 od 10.01.2014.godine, izdatom na ime okrivljenog, zapisnikom o uviđaju Uprave policije CB Nikšić od 10.01.2014.godine i foto-dokumentacijom Uprave policije PJ Nikšić broj 25/14 od 10.01.2014.godine, a iz kojih dokaza se utvrđuje da je na licu mjesta pronađen nož na preklapanje, koji je potom oduzet od okrivljenog.</span>
</p>
<p>&nbsp;</p>
<p>
<span class="span1">Iz izvještaja o trasološkom vještačenju Forenzičkog centra Uprave policije broj 119-1/14 od 19.02.2014.godine, utvrđeno je da na džemperu, bordo boje, marke "Polo" i veličine L oštećenog R. M. na prednjoj strani postoji mehaničko oštećenje, koje se nalazi po lijevoj strani na 13,00 cm od donje ivice džempera i 15,00 cm od lijevog zamišljenog šava, da relativna veličina navedenog oštećenja iznosi 2,00 cm, da su oko navedenog mehaničkog oštećenja uočeni tragovi osušene tečnosti tamno braon boje nalik na krv, da na zadnjoj strani džempera nijesu uočena mehanička oštećenja, da na majici kratkih rukava plave boje, nepoznate marke i veličine, oštećenog R. M. i to na prednjoj postoji jedno mehaničko oštećenje koje se nalazi po lijevoj strani na 14,00 cm od donje ivice majice i 18,00 cm od lijevog zamišljenog šava, da relativna veličina navedenog oštećena iznosi 1,8 cm, da su oko navedenog mehaničkog oštećenja uočeni tragovi osušene tečnosti tamno braon boje nalik na krv, da su na donjem dijelu trenerke crne boje nepoznate marke i veličine XXXL vlasništvo oštećenog R. M na prednjoj strani trenerke u dijelu pojasa, uočeni tragovi osušene tečnosti tamno braon boje nalik na krv, da je pregledom noža okrivljenogutvrđeno da se radi o nožu na sklapanjenepoznate marke, sa drvenom drškom, da je nož dužine 18,5 cm, da je dužina sječiva 8,00 cm i širina 2,00 cm, sa oštrim vrhom i jednostranim sječivom, te da sugore navedena mehanička oštećenja na garderobi oštećenog R. M. karakteristična za oštećenja koja nastaju dejstvom oštrog metalnog predmeta sa sječivom i mogla su nastati dejstvom dostavljenog noža, dok se iz izvještaja o vještačenju Forenzičkog centra Uprave policije broj 118/14 od 17.02.2014.godine i foto-dokumentacije koja je sastavni dio ovog izvještaja, utvrđuje da je na nožu oduzetom od okrivljenog N. M. utvrđeno prisustvo krvi ljudskog porijekla, a čime se takođe potvrđuje istinostkako odbrane okrivljenog N. M. tako iiskaza oštećenog R. M. i svjedoka N. M.</span>
</p>
<p>&nbsp;</p>
<p>
<span class="span1">Nalazom i mišljenjem vještaka sudske medicine dr N. R. i</span><span class="span1">istorijom bolesti JZU Opšte bolnice Nikšić, Matični broj 163/2014, koja se odnosi na liječenje oštećenog R. M. sa pratećom medicinskom dokumentacijom,</span><span class="span1"> utvrđenoje da je oštećeni R. M. kritičnom prilikom zadobio tešku tjelesnu povredu opasnu po život uvidu ubodno-rezne rane u pupčanom predjelu ulijevo od pupka, koja se kanalom sa smjerom unazad i naviše, nastavlja u trbušnu duplju i zahvata trbušnu kecelju.Ista je nastala kaoposljedica dejstva vrha i oštrice, aktivno srednjim </span><span class="span1">intezitetom,zamahnutog mehaničkog oruđa, najvjerovatnije noža. I ovim dokazima potvrđuju se odbrana okrivljenog i iskaz oštećenog u pogledu načina i mehanizma na koji je nastala povreda kod oštećenog.Kada se nalaz i mišljenje vještaka sudske medicine dr N. R. dovede u vezu sa naprijed navedenim činjeničnim utvrđenjem, sud izvodi zaključak da je okrivljeni predmetnim nožem uboo oštećenog u predjelu stomaka i nanio mu teškui po život opasnu tjelesnu povredu, u vidu ubodno-rezne rane u pupčanom predjelu ulijevo od pupka, koja se kanalom sa smjerom unazad i naviše, nastavlja u trbušnu duplju i zahvata trbušnu kecelju.</span>
</p>
<p>&nbsp;</p>
<p>
<span class="span1">Cijeneći naprijed utvrđeno činjenično stanje, ovaj sud nalazi da su se u radnjama okrivljenog N. M. stekli svi bitni elementi bića krivičnog djela ubistvo u pokušaju iz čl. 143 u vezi čl. 20 Krivičnog zakonika Crne Gore. Okrivljeni je svojim ponašanjem stvorio incidentnu situaciju i bio je svjestan da zamahujući oštricom noža u pravcu stomaka oštećenog, u kojem se nalaze vitalni organi, istog može lišiti života, a imajući u vidu okolnosti konkretnog slučaja tj. činjenice da je okrivljeni nožem, sa oštrim vrhom, čija je dužina sječiva 8 cm, odnosnom prilikom zamahnuo silom srednjeg inteziteta, u pravcu vitalnih djelova tijela oštećenog, dok je posljedica krivičnog djela nakon uboda izostala, ne voljom okrivljenog, već sticajem drugih okolnosti, što sve znači da je okrivljeni pri izvršenju predmetnog krivičnog djela postupao sa direktnim umišljajem tj. bio je svjestan svog djela i htio je njegovo izvršenje. </span>
</p>
<p>&nbsp;</p>
<p>
<span class="span1">Odlučujući o kazni za okrivljenog, sud je najprije u smislu čl. 42 Krivičnog zakonika Crne Gore, cijenio sve okolnosti koje utiču da kazna bude manja ili veća (olakšavajuće ili otežavajuće okolnosti), pa je od olakšavajućih okolnosti na strani okrivljenog našao da je priznao izvršenje krivičnog djela,da je neosuđivan i da se oštećeni nije pridružio krivičnom gonjenju,dok otežavajućih okolnosti nije bilo.Sud je naprijed navedene olakšavajuće okolnosti cijenio kao naročito olakšavajuće, teuz činjenicu da je krivično djelo ostalo u pokušaju, a da se za pokušaj krivičnog djela učinilac može blaže kazniti, shodno čl. 20 st. 3 Krivičnog zakonika Crne Gore, okrivljenom ublažio kaznu ispod zakonom propisanog minimuma za predmetno krivično djelo, a primjenom čl.45 i 46 Krivičnog zakonika Crne Gore, i istog osudio na kaznu zatvora u trajanju od 2 (dvije) godine, </span><span class="span1">nalazeći da se i ublaženom kaznom može postići svrha kažnjavanja iz čl. 32</span><span class="span1">Krivičnog zakonika Crne Gore</span><span class="span1">, i na taj način dovoljno uticati na okrivljenog da ubuće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 </span><span class="span1">Krivičnog zakonika Crne Gore</span><span class="span1">.</span>
</p>
<p>&nbsp;</p>
<p>
<span class="span1">Shodno čl.51 </span><span class="span1">Krivičnog zakonika Crne Gore</span><span class="span1">okrivljenom se u izrečenu kaznu ima uračunati vrijeme provedeno u pritvoru </span><span class="span1">od 10.01.2014.godine od 21,55 časova do 29.04.2014.godine.</span>
</p>
<p>&nbsp;</p>
<p>
<span class="span1">Na osnovu čl.75 st.1</span><span class="span1">Krivičnog zakonika Crne Gore</span><span class="span1">, sud je okrivljenomN. M. izrekao mjeru bezbjednosti oduzimanja predmeta i to</span><span class="span1">noža nepoznate marke, na sklapanje, ukupne dužine 18,5 cm,</span><span class="span1">jer se radi o predmetu upotrijebljenom za izvršenje krivičnog djela, a kako bi se otklonili stanja i uslovi koji mogu biti od uticaja da okrivljeni ubuduće vrši krivična djela, u okviru opšte svrhe izricanja mjere bezbjednosti iz čl. 66</span><span class="span1">Krivičnog zakonika Crne Gore</span><span class="span1">.</span>
</p>
<p>&nbsp;</p>
<p>
<span class="span1">O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati budžetu Crne Gore iznos od 618,50 eura, a koji troškovi se odnose na nagradu odmjerenu njegovom braniocu po službenoj dužnosti u istražnom postupku adv. R. R. u iznosu od 500,00 eura, na naknadu </span><span class="span1">odmjerenu za troškove dolaska svjedoka N. D. prilikom saslušanja u istrazi u iznosu od 14,00 eura i na nagrade odmjerene vještaku sudske medicine dr N. R. u iznosu od 104,50 eura ( 60,50 eura u istrazi i 44,00 eura na glavnom pretresu), kao i iznos od 50,00 eura na ime sudskog paušala, koji paušal je određen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Na osnovu izloženog, a primjenom čl. 374 ZKP-a, odlučeno je kao u izreci. </span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">PREDSJEDNIK VIJEĆA-SUDIJA, </span>
</p>
<p>
<span class="span1">Ilić Dragica,s.r.</span><span class="span1"></span><span class="span1"></span><span class="span1"></span><span class="span1">                                                     </span><span class="span1">Vladimir Novović,s.r.</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:</span><span class="span1"> Protiv ove presude može se izjaviti žalba Apelacionom sudu Crne Gore, u roku od 15 dana od dana prijema pismenog otpravka, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Tačnost otpravka tvrdi i ovjerava</span>
</p>
<p style="text-align:center;">
<span class="span1">ovlašćeni namještenik suda</span>
</p>
<p style="text-align:center;">
<span class="span1">____________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
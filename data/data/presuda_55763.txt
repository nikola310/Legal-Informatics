<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1">
<span>  Posl.br.K. 402/12/12</span>
</p>
<p class="p2">
<!--Image link to '0.jpg' can be here-->
<span>                  </span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Nade Mijanović, u krivičnom predmetu protiv okr. Č D zbog krivičnog djela teške tjelesne povrede iz čl.151 st.1 Krivičnog zakonika, koji se vodi po optužnom predlogu ODT-a Kotor Kt.br.539/12 od 10.10.2012. godine, nakon održanog glavnog i javnog pretresa dana 24.01.2013. godine u prisustvu zamjenika ODT-a Kotor Jovanke Čizmović, okrivljenog i oštećenog M E donio je i javno objavio sljedeću</span>
</p>
<p class="p3"></p>
<p class="p2">
<span>PRESUDU</span>
</p>
<p class="p2"></p>
<p class="p3">
<span>Okrivljeni Č D JMBG , od oca M i majke Z rođene B , rođen ........ godine u C stalno nastanjen u B ........ bb, državljanin Crne Gore, neoženjen, otac dvoje djece, sa završenom SSS, srednjeg imovnog stanja, osuđivan presudom Osnovnog suda u Cetinju K.99/99 od 30.12.1999. godine zbog krivičnog djela iz čl.172 st.1 KZ RCG na novčanu kaznu u iznosu od 1.400,00 dinara, presudom Osnovnog suda u Cetinju K.255/98 od 20.04.2005. godine zbog krivičnog djela iz čl.189 st.3 KZ na uslovnu osudu - 8 mjeseci zatvora uslovno na jednu godinu i šest mjeseci, presudom Osnovnog suda u Kotoru K.310/99 od 07.08.2003. godine zbog krivičnog djela iz čl.195 st.2 u vezi st.1 KZ CG na uslovnu osudu - 6 mjeseci zatvora uslovno na tri godine i presudom Višeg suda u Podgorici K.127/2006 od 13.05.2009. godine zbog krivičnog djela iz čl.301 st.1 KZ na kaznu zatvora u trajanju od 45 dana, protiv kojeg se ne vodi postupak za drugo krivično djelo,</span>
</p>
<p class="p3"></p>
<p class="p2">
<span>K r i v     j e</span>
</p>
<p class="p3">
<span>Što je,</span>
</p>
<p class="p3"></p>
<p class="p3">
<span>Dana 22.07.2012. godine oko 17,00 časova, u Ul. Mediteranskoj u Budvi, teško tjelesno povrijedio oštećenog M E, na način što mu je prišao i bez ikakvog povoda ga prvo udario desnom šakom u predjelu brade od kojeg udarca je pao na betonsku podlogu, a nakon što je oštećeni ustao, ponovo ga udario šakom u predjelu lica kojom prilikom je oštećenom nanio tešku tjelesnu povredu u vidu dvostrukog preloma donje vilične kosti sa dislokacijom - pomijeranjem prelomljenih koštanih odlomaka sa nagnječno-razdernom ranom sluzokože desni u predjelu između donjih sjekutića i sa otokom u predjelu donje usne, krvnog podliva kože u lijevom jagodičnom predjelu i krvnog podliva kože u lijevom sjedalnom predjelu, pri čemu je bio uračunljiv, svjestan značaja dijela i njegove zabranjenosti, a čije je izvršenje je htio,</span>
</p>
<p class="p3">
<span>	</span>
</p>
<p class="p3">
<span>- čime je učinio krivično djelo teške tjelesne povrede iz čl.151 st.1 Krivičnog zakonika.</span>
</p>
<p class="p3"></p>
<p class="p3">
<span>Pa ga sud na osnovu naprijed navedene krivičnopravne odredbe i članova 2, 4, 5, 8, 13, 15, 32, 33, 36, 42, 45, 46 Krivičnog zakonika i čl. 227, 229, 239, 368 i 374 ZKP-a </span>
</p>
<p class="p3"></p>
<p class="p2">
<span>O S U Đ U J E</span>
</p>
<p class="p2"></p>
<p class="p3">
<span>Na kaznu zatvora u trajanju od 2 (dva) mjeseca koju će izdržati nakon pravosnažnosti presude. </span>
</p>
<p class="p3"></p>
<p class="p3">
<span>Dužan je okrivljeni na ime troškova krivičnog postupka uplatiti iznos od 49,50 eura i na ime sudskog paušala uplatiti iznos od 30,00 eura, u roku od 15 dana od dana pravosnažnosti presude u korist Budžeta Crne Gore na žiro račun br.832-16-52.</span>
</p>
<p class="p3"></p>
<p class="p3">
<span>Oštećeni se sa postavljenim imovinskopravnim zahtjevom upućuje na parnicu.</span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3">
<span>ODT iz Kotor a podnio je ovom sudu optužni predlog Kt.br.539/12 od 10.10.2012. godine protiv Č D krivičnog djela teške tjelesne povrede iz čl.151 st.1 Krivičnog zakonika. </span>
</p>
<p class="p3"></p>
<p class="p3">
<span>U svojoj odbrani okr. Č D je izjavio da oštećenog poznaje dvije godine i poznato mu je da je imao sukob sa njegovom majkom u vezi auta. Dana 22.07.2012. godine nije se sreo s oštećenim, pa nije ni mogao da mu nanese tjelesne povrede. A prošlo ljeto je pokušavao da ga nađe zbog povraćaja vozila koje je oduzeo od njegove majke, a taj događaj je prijavio policiji, ali s oštećenim nikako nije uspio da se sretne. Dodao je da je oštećeni imao motiva da ne govori istinu, jer je nekada stanovao u njegovoj kući i uzeo njegovo vozilo koje mu je kasnije vratila policija o čemu postoji i dokaz kod policije. </span>
</p>
<p class="p3"></p>
<p class="p3">
<span>U dokaznom postupku koji je proveden radi rasvjetljenja činjeničnog stanja i krivice okrivljenog sud je u dokaznom postupku proveo sljedeće dokaze: saslušao svjedoka-oštećenog M E, pročitao pismene dokaze: izvještaj ljekara hitne med. pomoći Budva od 22.07.2012.godine, izvještaj ljekara specijaliste Kliničkog centra Crne Gore od 28.07.2012.godine, na saglasnost stranaka pročitao nalaz i mišljenje vještaka medicinske struke od 11.09.2012.godine, pročitao izvod iz kaznene evidencije za optuženog Uprave policije Cetinje od 15.10.2012.godine.</span>
</p>
<p class="p3"></p>
<p class="p3">
<span>Svjedok-oštećeni M E je izjavio da okrivljenog pozaje duži vremenski period i prije godinu dana je imao nesporazum sa njegovom majkom zbog čega je pokrenut krivični postupak. Dana 22.07.2012. godine dok se kretao prema parku ispred kafića "Perla" prišao mu je okrivljeni koji je sjedio za stolom u društvu jedne djevojke i bez ikakavog obraćanja i povoda udario ga prvo desnom rukom u predjelu brade od kojeg udarca je pao na betonsku podlogu, a nakon što se uspio podići, okrivljeni se ponovo okrenuo i udario ga ponovo pesnicom na isto mjesto i onda je djevojka koja je s njim sjedala dotrčala prema njemu i rekla "D  šta radiš, jesi li normalan?". On nije pokušavao da pruži otpor, jer je bio zatečen svom situacijom. On je s lica mjesta pozvao policiju, a okrivljeni je otišao. Kako ga je policija obavijestila da nemaju slobodno vozilo, on je taxijem otišao u Dom zdravlja da mu se ukaže medicinska pomoć. Pridružio se krivičnom gonjenju i postavio je imovinskopravni zahtjev. </span>
</p>
<p class="p3"></p>
<p class="p3">
<span>Iz izvještaja ljekara hitne med. pomoći Budva od 22.07.2012.godine proizilazi da isti glasi na ime M E i da se isti javio u navedenu ustanovu radi zadobijenih udaraca pesnicom u lice, te su mu tom prilikom konstatovane povrede i prepisana odgovarajuća terapija i dat mu je uput za KBC Podgorica. </span>
</p>
<p class="p3"></p>
<p class="p3">
<span>Iz izvještaja ljekara specijaliste Kliničkog centra Crne Gore od 28.07.2012.godine proizilazi da su i u ovoj ustanovi konstatovane povrede M E, utvrđena dijagnoza i prepisana odgovarajuća terapija.</span>
</p>
<p class="p3"></p>
<p class="p3">
<span>Iz nalaza i mišljenja vještaka medicinske struke od 11.09.2012.godine proizilazi da je M E zadobio sljedeće tjelesne povrede: dvostruki prelom donjevilične kosti sa dislokacijom - pomjeranjem koštanih odlomaka sa nagnječno-razdernom ranom sluzokože desni u predjelu između donjih sjekutića i sa otokom u predjelu donje usne, krvni podliv kože u lijevom jagodičnom predjelu i krvni podliv kože u lijevom sjedalnom predjelu. Navedene povrede predstavlju u vrijeme nanošenja skupno procijenjeno tešku tjelesnu povredu. Dvostruki prelom donje vilične kosti sa dislokacijom - pomjeranjem koštanih odlomaka sa nagnječno-razdernom ranom sluzokože desni u predjelu između donjih sjekutića i sa otokom u predjelu donje usne predstavlja u vrijeme nanošenja sam za sebe, pojedinačno procijenjen tešku tjelesnu povredu, a krvni podliv kože u lijevom jagodičnom predjelu laku tjelesnu povredu i naneseni su dejstvom tupine aktivno zamahnutog mehaničkog oruđa u šta bi spadalo: stisnuta pesnica i sl., a krvni podliv kože u lijevom sjedalnom predjelu takođe predstavlja u vrijeme nanošenja sam za sebe laku tjelesnu povredu i nanešen je dejstvom tupine aktivno zamahnutog mehaničkog oruđa u šta bi spadalo: noga i sl.</span>
</p>
<p class="p3"></p>
<p class="p3">
<span>Iz izvoda iz kaznene evidencije za optuženog Uprave policije Cetinje od 15.10.2012.godine proizilazi da je okr. Č D ranije osuđivan i to: presudom Osnovnog suda u Cetinju K.99/99 od 30.12.1999. godine zbog krivičnog djela iz čl.172 st.1 KZ RCG na novčanu kaznu u iznosu od 1.400,00 dinara, presudom Osnovnog suda u Cetinju K.255/98 od 20.04.2005. godine zbog krivičnog djela iz čl.189 st.3 KZ na uslovnu osudu - 8 mjeseci zatvora uslovno na jednu godinu i šest mjeseci, presudom Osnovnog suda u Kotoru K.310/99 od 07.08.2003. godine zbog krivičnog djela iz čl.195 st.2 u vezi st.1 KZ CG na uslovnu osudu - 6 mjeseci zatvora uslovno na tri godine i presudom Višeg suda u Podgorici K.127/2006 od 13.05.2009. godine zbog krivičnog djela iz čl.301 st.1 KZ na kaznu zatvora u trajanju od 45 dana. </span>
</p>
<p class="p3"></p>
<p class="p3">
<span>Cijeneći sve izvedene dokaze pojedinačno i u njihovoj međusobnoj povezanosti i u odnosu na odbranu okrivljenog sud je utvrdio činjenično stanje navedeno u izreci presude. </span>
</p>
<p class="p3"></p>
<p class="p3">
<span>Ovakvo činjenično stanje sud je utvrdio prvenstveno iz iskaza oštećenog M E kao i pismenih dokaza - medicinske dokumentacije i nalaza i mišljenja vještaka medicinske struke. Naime, svjedok-oštećeni M E je u svom za sud uvjerljivom i nedvosmislenom iskazu objasnio da mu je dana 22.07.2012. godine kada je bio ispred kafića "Perla" u Budvi prišao okrivljeni i bez ikakvog obraćanja i povoda udario ga prvo desnom rukom u predjelu brade od kojeg udarca je pao na betonsku podlogu, a nakon što se uspio podići, okrivljeni se ponovo okrenuo i udario ga ponovo pesnicom na isto mjesto. Takođe je objasnio da je on imao nesporazum sa majkom okrivljenog prije godinu dana zbog čega je pokrenut krivični postupak. Da je oštećeni zaista bio povrijeđen sud se uvjerio na osnovu medicinske dokumentacije od 22.07.2012. godine Hitne pomoći u Budvi, a kojoj ustanovi se odmah javio radi saniranja povreda. Nalazom i mišljenjem vještaka utvrđeno je da je ošt. M kritične prilike zadobio dvostruki prelom donjevilične kosti sa dislokacijom - pomjeranjem koštanih odlomaka sa nagnječno-razdernom ranom sluzokože desni u predjelu između donjih sjekutića i sa otokom u predjelu donje usne, krvni podliv kože u lijevom jagodičnom predjelu i krvni podliv kože u lijevom sjedalnom predjelu, a koje povrede kako ih je kvalifikovao vještak medicinske struke predstavljaju tešku tjelesnu povredu i nanijete su dejstvom tupine aktivno zamahnutog mehaničkog oruđa u šta bi spadalo: stisnuta pesnica i sl.</span>
</p>
<p class="p3"></p>
<p class="p3">
<span>Odbranu okrivljenog u kojoj isti negira izvršenje predmetnog krivičnog djela navodeći da oštećenog M kritičnog dana uopšte nije sreo sud nije prihvatio, jer je ista usmjerena na izbjegavanje krivice, s obzirom da je u suprotnosti s iskazom oštećenog kojem je sud u cjelosti poklonio vjeru, a isti je potkrijepljen medicinskom dokumentacijom. Nesporno je da su okrivljeni i oštećeni imali nesporazum, s obzirom da je to i okrivljeni u svojoj odbrani istakao, odnosno da je oštećeni imao sukob sa njegovom majkom i da on već duži period pokušavao da ga pronađe. </span>
</p>
<p class="p3"></p>
<p class="p3">
<span>U konkretnom slučaju pesnica je bila sredstvo zadavanja povreda ošt. Međedoviću, a radi se o takvim povredama koje su, s obzirom na vrstu i način nanošenja morale biti zadate od druge osobe, a za sud je bilo nesporno da je oštećenom povrede nanio upravo okr. Č, s obzirom da je to nesporno na osnovu utvrđenog činjeničnog stanja, a prvenstveno uvjerljivog i dosljednog iskaza oštećenog M</span>
</p>
<p class="p3"></p>
<p class="p3">
<span>Na osnovu navedenog nesumnjivo je da su se u radnjama okr. Čokovića ostvarila sva bitna obilježja bića krivčnog djela teške tjelesne povrede iz čl.151 st. 1 KZ, a okrivljeni je postupao sa direktnim umišljajem, jer je bio svjestan da zadavanjem udaraca oštećenom pesnicom, odnosno desnom šakom u predjelu brade i potom u predjelu lica povređuje tjelesni integritet oštećenog, a što mu je i bila namjera, odnosno to je htio. </span>
</p>
<p class="p3"></p>
<p class="p3">
<span>Prilikom odluke o vrsti i visini kazne sud je u smislu čl.42 KZ cijenio sve okolnosti koje utiču da kazna bude veća ili manja, pa je kao olakšavajuću okolnost na strani okrivljenog cijenio da je isti otac dvoje djece što je za sud imalo i karakter naročito olakšavajuće okolnosti, dok je kao otežavajuću okolnosti cijenio njegovu raniju osuđivanost, pa ga je osudio na kaznu zatvora u trajanju od dva mjeseca, pri čemu su primijenjene odredbe o ublažavanju kazne iz čl.45 i 46 KZ. Sud je mišljenja da će se i ovako ublaženom kaznom zatvora dovoljno uticati na okrivljenog da više ne vrši ovakva ni slična krivična djela, kao i na druge da ne vrše krivična djela, odnosno da će se ostvariti svrha iz čl.32 KZ u okviru opšte svrhe krivičnih sankcija iz čl.4 KZ.</span>
</p>
<p class="p3"></p>
<p class="p3">
<span>Na osnovu naprijed navedenog, te primjenom čl. 2, 4, 5, 8, 13, 15, 32, 33, 36, 42, 45, 46 Krivičnog zakonika i čl. 226, 229, 239, 368 i 374 ZKP-a riješeno je kao u izreci.</span>
</p>
<p class="p3"></p>
<p class="p3">
<span>Sud je obavezao okrivljenog da na ime troškova krivičnog postupka uplati iznos od 49,50 eura, a koji se odnose na troškove vještaka medicinske struke, kao i na plaćanje sudskog paušala u iznos od 30,00 eura u roku od u roku od 15 dana od dana pravosnažnosti presude u korist Budžeta Crne Gore na žiro račun br.832-16-52, shodno čl.227 i 229 ZKP-a, a dokaz o uplati je potrebno da dostavi ovom sudu s pozivom na broj K.402/12/12.</span>
</p>
<p class="p3"></p>
<p class="p3">
<span>Sud je shodno čl.239 ZKP-a uputio oštećenog Međedović Esada sa nepreciziranim imovinskopravnim zahtjevom na parnicu.</span>
</p>
<p class="p3"></p>
<p class="p3"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 24.01.2013. godine</span>
</p>
<p class="p2"></p>
<p class="p3">
<span>Zapisničar,                                                                                       SUDIJA</span>
</p>
<p class="p3">
<span>Nada Mijanović                                                                  Danijela Samardžić s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude ima se pravo žalbe Višem sudu u Podgorici, u roku od 8 dana od dana prijema iste, a preko ovog suda.</span>
</p>
<p class="p3"></p>
<p class="p4"></p>
<p class="p5"></p>
<p class="p3"></p>
<p class="p5"></p>
<p class="p5"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">K.br. 51/18</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U NIKŠIĆU, kao prvostepeni krivični, sudija Kovačević Vesna, uz sudjelovanje Nikolić Rade, kao zapisničara u krivičnom predmetu protiv okrivljenog R</span><span class="span1">..</span><span class="span1"> V</span><span class="span1">..</span><span class="span1">, </span><span class="span1">zbog krivičnog djela izazivanje opšte opasnosti iz čl.327 st.1 Krivičnog zakonika Crne Gore,</span><span class="span1"> po optužnom predlogu ODT-a u Nikšiću Kt.br.222/17 od 07.09.2017.godine, nakon završenog glavnog i javnog pretresa, dana </span><span class="span1">21.03. 2018.</span><span class="span1">godine, u prisustvu zastupnika državnog tužioca Zajović Ivane, okrivljenog i njegovog branioca P</span><span class="span1">..</span><span class="span1"> V</span><span class="span1">..</span><span class="span1">, advokata iz Nikšića, istog dana donio je i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">R</span><span class="span1">..</span><span class="span1"> V</span><span class="span1">..</span><span class="span1">, zvani „R</span><span class="span1">...</span><span class="span1">“ jmbg </span><span class="span1">...</span><span class="span1">, od oca D</span><span class="span1">..</span><span class="span1"> i majke R</span><span class="span1">..</span><span class="span1">, rođene R</span><span class="span1">..</span><span class="span1">, rođen </span><span class="span1">..</span><span class="span1">.godine u Nikšiću, sa prebivalištem u Nikšiću – ulica </span><span class="span1">..</span><span class="span1">, državljanin Crne Gore, radnik, oženjen, otac dvoje djece, pismen, završio srednju školu, lošeg imovnog stanja, ranije neosuđivan,</span>
</p>
<p>&nbsp;</p>
<p>
<span class="span1">Na osnovu člana 373. st.1. tač. 2.  Zakonika o krivičnom postupku Crne Gore</span>
</p>
<p>&nbsp;</p>
<p>&nbsp;</p>
<p>
<span class="span1">                               OSLOBAĐA  SE OD OPTUŽBE</span>
</p>
<p>&nbsp;</p>
<p>
<span class="span1">Da je:</span>
</p>
<p>&nbsp;</p>
<p>&nbsp;</p>
<p>
<span class="span1">Dana 16.06.2017.godine, oko 11:00 časova u Nikšiću, u ulici Milice Vučinić, iako je bio svjestan svog djela i htio njegovo izvršenje, opšteopasnom radnjom i opšteopasnim sredstvom – motornim vozilom u pokretu, izazvao opasnost za život i tijelo oštećenog D</span><span class="span1">..</span><span class="span1">B</span><span class="span1">..</span><span class="span1">, na način što je svojom lijevom rukom uhvatio za lijevu ruku oštećenog D</span><span class="span1">..</span><span class="span1"> B</span><span class="span1">..</span><span class="span1">, a u trenutku kada je oštećeni došao i naslonio ruke na prednja lijeva vrata vozila okrivljenog marke „Golf 3“ registracionog broja </span><span class="span1">..</span><span class="span1">, nakon čega je držeći tako oštećenog za ruku pokrenuo vozilo i ubrzavao vožnju, usled čega je oštećeni bio prinuđen da trči uporedo sa vozilom okrivljenog, nakon čega je oštećeni </span><span class="span1">u jednom trenutku uspio da se otrgne od okrivljenog koji se potom vozilom udaljio sa lica mjesta, kojom prilikom je oštećenom D</span><span class="span1">..</span><span class="span1"> B</span><span class="span1">..</span><span class="span1"> nanio laku tjelesnu povredu u vidu oguljotine na lijevoj podlaktici veličine 5 x 3 cm,</span>
</p>
<p>&nbsp;</p>
<p>
<span class="span1">čime bi izvršio krivično djelo izazivanje opšte opasnosti iz čl.327 st.1 Krivičnog zakonika Crne Gore,</span>
</p>
<p>
<span class="span1">  </span>
</p>
<p>
<span class="span1">Troškova krivičnog postupka plati iznos od 88,00 eura padaju na teret Budžetskih sredstava ovog suda</span><span class="span1">.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Nikšiću Kt.br.222/17 od 07.09.2017.godine stavljeno je na teret okrivljenom R</span><span class="span1">..</span><span class="span1"> V</span><span class="span1">..</span><span class="span1"> izvršenje krivičnog djela izazivanje opšte opasnosti iz čl.327 st.1 KZ CG, pa je zastupnik državnog tužioca Zajović Ivana zastupajući optužni akt na glavnom pretresu u završnoj riječi ostala pri istom predlažući sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni R</span><span class="span1">..</span><span class="span1"> V</span><span class="span1">..</span><span class="span1"> je u svojoj odbrani u bitnom naveo da je dana 16. 06. 2017.godine po prethodnom dogovoru sa D</span><span class="span1">..</span><span class="span1">S</span><span class="span1">..</span><span class="span1"> došao u ulicu Milice Vučinić da bi zamjenio jedan pokvareni reflektor. Kada je došao sreo je D</span><span class="span1">..</span><span class="span1"> S</span><span class="span1">.</span><span class="span1"> i po završenom poslu S</span><span class="span1">..</span><span class="span1"> mu je dao 10 eura za taj posao, a takođe mu je dao i stari reflektor, nakon čega mu je on ove stvari vratio. S</span><span class="span1">..</span><span class="span1"> je taj stari reflekotr i 10 eura ubacio kroz prozor u njegovo auto, on je S</span><span class="span1">..</span><span class="span1"> kazao da novi reflekotr košta 33,80 eura i pružio mu račun od njega, ali se Slobo nije na to obazirao i htio je da ga časti to 10 eura. Dalje je naveo da je on riješio da Slobu ništa ne naplaćuje i opet iz auta izvadio stari reflekotr i to 10 eura, a on je opet to njemu ubacio u auto. Sloba je ovaj njegov postupak iznervirao, to što nije htio da uzme njegovo 10 eura i rekao mu da se tako ne ponaša pred njegovom kućom, a u momentu kada je vezao pojas od vozila pored lijevih vrata njegovog vozila su se stvorila 3-4 momka koja on do tada nije vidio i jedan od tih momaka ga je kroz otvoren prozor njegovog auta pesnicom udario u desnu arkadu, a takođe ga je udario i u predjelu desne strane lica, desne jagodice, i osjetio je nekolika udarca u predjelu ramena i grudi ali ti udarci u predjelu ramena i grudi su bili slabijeg intenziteta, a čuo je i lupanje po njegovom autu. U tom trenutku iako je bio ošamućen i krvav čuo je glas S</span><span class="span1">..</span><span class="span1"> D</span><span class="span1">..</span><span class="span1"> koji je rekao „dosta je udaljite se od auta“ a on je posle ovoga događaja startovao vozilo i otišao u stanicu policije. Ovaj momak koji ga je udario  kroz otvoren prozor je bio crne kose visine oko 1,85m a u polciiji je saznao da je to sin D</span><span class="span1">..</span><span class="span1"> S</span><span class="span1">..</span><span class="span1">. Kada je došao u policiju da prijavi događaj pošto su ga vidjeli krvavog i izudaranog, policijski službenici su ga prvo povezli u bolnicu gdje mu je ukazana pomoć, pa se nakon toga vratio i prijavio događaj. Na njegovom autu ovom prilikom nije bilo nekih značajnih oštećenja, a u momentu kada su ga udarali ovi momci njegov prozor je bio otvoren oko 20 cm jer je pokvaren. Kada su ovi momci prišli vozilu i kada su mu zadali udarce on je samo podigao glavu i nije pokušavao da se brani, a posle jedno 10 –15 sekundi je upalio auto i otišao u policiju. Ovom prilikom osim njega i D</span><span class="span1">..</span><span class="span1">i ova 3,4 momka niko nije brisutan, a što se tiče D</span><span class="span1">..</span><span class="span1"> B</span><span class="span1">..</span><span class="span1">, njega je prvi put vidio u stanici policije kada mu ga je inspektor pokazao na slici.</span>
</p>
<p>
<span class="span1">Branilac okrivljenog je u završnoj riječi predložio sudu da okrivljenog oslobodi od optužbe jer tužilaštvo nije predložilo nijedan dokaz kojim bi se utvrdila krivica </span><span class="span1">okrivljenog, a posebno imajući u vidu kontradiktornosti u izjavama oštećenog i svjedoka koji su u bliskom srodstvu.</span>
</p>
<p>
<span class="span1">U dokaznom postupku sud je saslušao: oštećenog svjedoka D</span><span class="span1">..</span><span class="span1"> B</span><span class="span1">..</span><span class="span1">, svjedoka D</span><span class="span1">..</span><span class="span1"> B</span><span class="span1">..</span><span class="span1">, pročitao nalaz i mišljenje sudskog  vještaka medicinske sturke dr Vukotić Spasoja od 04.09.2017.godine i istog vještaka saslušao na glavnom pretresu, izvršio uvid u fotoeleborat UP CB Nikšić br.427/17 od 16.06.2017.godine i pročitao izvod iz kaznene evidencije na ime okrivljenog.</span>
</p>
<p>
<span class="span1">Svjedok oštećeni D</span><span class="span1">..</span><span class="span1"> B</span><span class="span1">..</span><span class="span1"> je u svom iskazu u bitnom naveo da je njegov otac angažovao R</span><span class="span1">..</span><span class="span1"> V</span><span class="span1">..</span><span class="span1"> da zamjeni jednu sijalicu na stubu ulične rasvjete ispred njihove kuće, što je on i učinio. Kako se taj novi reflektor se pokvario posle nedjelju dana njegov otac je pozvao Roćenovića da dođe da ga popravi, a on se nije javljao na telefon, tek nakon 2-3 mjeseca se javio i bio je arogantan i rekao mu kakav je to način da ga zove kad mu je majka umrla, i da će doći kada se vrati sa sela. Nakon petnestak dana od ovoga Roćenović je došao ispred njihove kuće i čuo je da u razgovoru pita za njega, i da će ga naći sa njegovom braćom da mu „bubrege obije“ i da mu „život neće valjati pet para“. Kada je ovo čuo on je prišao vozilu Roćenovića i upitao ga o čemu se radi i zašto prijeti, a kako se približavao vozilu stavio je obje ruke na vrata njegovog vozila jer je prozor bio spušten i u tom trenutku ga je Roćenović uhvatio svojom lijevom rukom za njegovu lijevu ruku i čupao ga, a kako je vozilo već bilo pokrenuto on je dodavao gas i ubrzavao, tako da je on morao da trči uporedo sa njim po asfaltu i trotoaru a Roćenović je vozio lijevom stranom ulice, a oni su se međusobno čupali tada, i njega je Roćenović povlačio i lijevom i desnom rukom za njegovu lijevu ruku a on se držao za „stub“ vozila i pokušavao da se otrgne jer je pomisilio da će ga R</span><span class="span1">..</span><span class="span1"> na ovaj način slomiti a u jednom momentu je izgubio korak i praktično ga je vukao vozilom pa se bojao da mu ne pređe pneumaticima preko noga.Moguće je da je i on R</span><span class="span1">..</span><span class="span1"> u ovom čupanju udario u predjelu glave jer je pokušavao da se spasi, a moguće je i da je udario glavom u sub njegovog vozila. U toku ove njihove „vožnje“ odnosno njihovog čupanja prošli su tik uz stub ulične rasvijete tako da je on pukim čudom izbjegao da udari glavom ili tijelom u stub ulične rasvjete. U trenutku kada je R</span><span class="span1">..</span><span class="span1"> htio da promijeni brzinu i prebaci iz prve u drugu brzinu on je uspio da mu se otrgne. Nakon ovoga on otišao u polciju da prijavi ovaj događaj, a tamo je već bio Roćenović koji je takođe prijavio događaj ali po njegovoj verziji su oni njega napali i gađali kamenicama, što je apsolutno netačno. Dalje je naveo da se na vozilo R</span><span class="span1">..</span><span class="span1"> naslonio svojim dlanovima i to sa obje ruke i to sa dlanovima, i da je tom prilikom </span><span class="span1">..</span><span class="span1">a uhvatio svojom lijevom rukom za lijevu ruku, ali i nije siguran, ali siguran je da ga je čupao kasnije sa obije ruke, a volan je bio za to vrijeme pušten i vozilo je išlo po lijevoj strani. On je tom prilikom išao punim gasom oko 20- 25 km/h, koliko on može da procijeni kao vozač, a tom prilikom nije pao, ali je trčao pored vozila i u jednom momentu je izgubio korak i on ga je praktično vukao. </span><span class="span1">Moguće da je Roćenović zadobio povrede dok su se čupali, a kako ja on trzao ruku on je svoju glavu pomjerao, a inače postoji mogućnost da ga je udario  u tom čupanju u predjelu glave, obzirom da mu je bio život ugrožen, a on se svojom desnom rukom držao za stub od vrata tako da mu je ta desna ruka bila modra i odrta, a sa lijevom rukom se čupao i trzao sa Roćenovićem. U konačnom se pridružio krivičnom gonjenju protiv okrivljenog, a naknadu štete neće zahtjevati.</span>
</p>
<p>
<span class="span1">Svjedok D</span><span class="span1">..</span><span class="span1"> B</span><span class="span1">..</span><span class="span1"> je u svom iskazu u bitnom naveo da je sa Roćenovićem dogovorio da mu zamjeni sijalicu na stubu ulične rasvijete ispred kuće, pa kako sijalica nije radila pozvao ga je opet da dođe da je poravi ali se on nije javljao danima dok se nije javio </span><span class="span1">njegovm sinu na telefon. Poslije izvijesnog vremena neki radnici sa dizalicom su nešto radili oko toga stuba i on je izašao iz kuće a tada je stigao i R</span><span class="span1">..</span><span class="span1"> koji je držao u rukama kutiju od reflekotra a on mu je na nju stavio 10 eura i rekao „evo da ovi momci popiju piće“ ali mu je Roćenović tražio novac za novi reflektor što je njemu bilo mnogo obzirom da je već za njega platio. Kako je R</span><span class="span1">..</span><span class="span1"> Glasno pričao i vikao, njegov sin B</span><span class="span1">..</span><span class="span1"> je došao do njegovih kola, i kada se okrenuo put kola Roćenovića vidio je da njegovo auto juri i da vuče njegovog sina B</span><span class="span1">..</span><span class="span1">kome su ruke bile u unutrašnjosti vozila sa lijeve strane kroz prozor od vozača. Vozilo se kretalo velikom brzinom pa je vidio da njegov sin ne može da prati vozilo korakom već da ga ovo vozilo skoro vuče po trotoarau i asfaltu u neposrednoj blizini velikog stuba ulične rasvjete.U jednom momentu je pomislio da je sa njegovim sinom gotovo i da će udariti glavom u ovaj stub od rasvjete. Na galvnom pretresu je svjedok naveo da njega nije vrijedjao Roćenović tom prilikom ali mu je rekao „Dje ti je sin, slomiću ga, naći ću ga“. U momentu kada smo raspravljali oko ovih 10,00 eura, koje Roćenović nije htio da prihvati i vratio mu iste odmah je sjeo u vozilo i upalio isto a on se zatim okrenuo prema komšiji Ćalasanu, a njegov sin je u tom trenutku bio na jedno 7-8 m, od vozila Roćenovića, a on je vidio da je otišao prema autu, a u tom trenutku su bili prisutni samo on, njegov sin i R</span><span class="span1">..</span><span class="span1">, a njihov komšija nije mogao vidjeti to jer je prošao pored tog mjesta. Dalje je naveo da nije vidio da je njegov sin tom prilikom udarao Roćenovića, a ne zna tačno kojom brzinom se kretao R</span><span class="span1">..</span><span class="span1">, ali njegov sin nije mogao da ga prati, a zatim je malo usporio kada se njegov sin otkačio od vozila. </span>
</p>
<p>
<span class="span1">Iz nalaza i mišljenja sudskog vještaka medicinske struke dr Vukotić Spasoja od 04.09.2017.godine proizilazi da je povreda kod D</span><span class="span1">..</span><span class="span1"> B</span><span class="span1">..</span><span class="span1"> u vidu oguljotine na lijevoj strani podlaktice veličine 5 x 3 cm koja je mogla nastati usled stiskanja prstima, odnosno dejstva prstiju i nokata na povrijeđenu regiju silom srednjeg do jakog intenziteta a takođe je ova povreda mogla nastati dejstvom zamahnute tupo tvrde sile srednjeg intenziteta djelovanja, kao što je na primjer udarac drvenom letvom ili sličnim predmetom, a ova povreda je povreda lake prirode. Dalje je naveo da smatra da je gore navedena povreda najvjerovatnije nastala usled dejstva stiskanja prstiju i nokata na predjelu lijeve podlaktice, odnosno mala je vjerovatnoća da je ova povreda nastala udarcem tupo tvrdog predmeta, a naručito imajući u vidu činjenicu da je povrijeđeni prilikom prijema naveo i bol u predjelu lijevog ručnog zgloba što ukazuje na zaključak da je vjerovatno došlo do dejstva prstiju i nokata na predio lijeve podlaktice i lijevog ručnog zgloba ali nije došlo do spoljašnje vidljive povrede u predjelu lijevog ručnog zgloba osim subjektivnog osjećaja bola već se povreda manifestovala u predjelu lijeve podlaktice. Na glavnom pretresu isti vještak je naveo da </span><span class="span1">u cjelosti ostaje pri svom nalazu i mišljenju da je ova povreda mogla nastati najvjerovatnije usled pritiska prstiju u navedenoj regiji lijeve podlaktice mada smatra da je vjerovatno povreda nastala opisanim mehanizmom prilikom vučenja šake od strane drugog lica kroz otvoren prozor. </span>
</p>
<p>
<span class="span1">Vještak je izvršio i uvid u medicinsku domunetaciju na ime okrivljenog V</span><span class="span1">..</span><span class="span1">R</span><span class="span1">..</span><span class="span1">iz kojem su pregledom konstatovane povrede u vidu razdrine u regiji desne obrve i krvnog podliva, hematoma ispod desnog oka, te da su navedene povrede koje su se manifestovale u vidu razderine na desenoj obrvi i podliva ispod desnog oka po kvalifikaciji kako zbirno tako i pojedinčano  povrede lake prirode, i mogle su nastati usled samo jednog udarca stisnutom pesnicom, a dejstvom sile srednjeg do jakog inteziteta na navedenoj regiji. Manje vjerovatno udarcem nekim predmetom kao što je drvena letva i tome slično, a i jedna i druga povreda je nastala od jednog udarca.Dalje je naveo da smatra da je veća vjerovatnoća da je povreda nastala </span><span class="span1">opisanim mehanizmom, tj. udarcem zamahnute stisnute pesnice u navedenoj regiji, nego prilikom udara istrgnute šake, stisnute pesnice u navedenoj regiji, ako je ruka bila neposredno blizu, mala je vjerovatnoća da je nastala ovakva povreda ako je bila na udaljenosti od 40-50 cm, i ruka je morala imati zamah prema povrijedjenom dijelu glave i tek na takav način je mogla nastati povreda, ali je mogla nastati prilikom snžnog kontakta o neki čvrsti prdmet,možda volan,stub od auta i sl.</span>
</p>
<p>&nbsp;</p>
<p>
<span class="span1">Fotodokumentacijom UP CB Nikšić br.427/17 od 16.06.2017.godine prikazan je izgled p.m.v. marke „Golf 3“ reg.br. </span><span class="span1">..</span><span class="span1"> vlasništvo R</span><span class="span1">..</span><span class="span1"> V</span><span class="span1">..</span><span class="span1"> u ulici Danila Bojovića u Nikšiću.</span>
</p>
<p>&nbsp;</p>
<p>
<span class="span2">Ocijenom svih provedenih dokaza, kako pojedinačno tako i u njihovoj međusobnoj vezi i dovodeći ih u vezu sa navodima odbrane okrivljenog, sud je na nesumnjiv način utvrdio  da nema nesumnjivih deokaza da je okrivljeni izvršio krivično djelo </span><span class="span1">izazivanje opšte opasnosti iz čl.327 st.1 Krivičnog zakonika Crne Gore na način opisan optužbom</span><span class="span2">, a ovo iz sljedećih razloga:</span>
</p>
<p>&nbsp;</p>
<p>
<span class="span1">Naime, krivično djelo izazivanje opšte opasnosti iz čl.327 st.1 KZ CG, čini onaj ko požarom, poplavom, eksplozijom, otrovom ili otrovnim gasom, radioaktivnim ili drugim jonizirajućim zračenjem, električnom energijom, motornom silom ili kakvom drugom opšteopasnom radnjom ili opšteopasnim sredstvom izazove opasnost za život ili tijelo ljudi ili za imovinu čija vrijednost prelazi iznos od 20.000 €. Znači ovo krivično djelo se sastoji u preduzimanju opšteopasne radnje ili upotrebi nekog opšteopasnog sredstva, koje za posledicu imaju nastupanje konkretne opasnosti za život ili tijelo ljudi ili imovinu čija vrijednost prelazi iznos od 20.000 €. Karakteristično za ovo djelo jeste njegova posledica, koja se ispoljava u vidu konkretne opasnosti, što znači da se njeno postojanje mora utvrdjivati u svakom konkretnom slučaju. Konkretna opasnost je obilježje biće ovog krivičnog djela i uvijek se mora dokazivati, a kad je djelo izvršeno sa umišljajem, umišljaj mora da obuhvata i svijest o postojanju ove opasnosti.</span>
</p>
<p>&nbsp;</p>
<p>
<span class="span1">Za postojanje predmetnog kivičnog djela kako je optužbom stavljeno na teret okrivljenom neophodno bilo dokazati da je okrivljeni bio svjestan da opšteopasnom radnjom i sredstvom motornim vozilom u pokretu držeći za ruke oštećenog, a zatim i ubrzavati vožnju na koji način je oštećeni bio prinudjen da trči uporedo sa vozilom, izazva opasnost za život i tijelo oštećenog, i htio izvršenje ovog krivičnog djela.</span>
</p>
<p>&nbsp;</p>
<p>
<span class="span1">Naime, okrivljeni je u svojoj odbrani istakao da je nakon zamjene jednog pokvarenog reflektora ispred kuće Dendić Sloba i po završenom poslu sreo D</span><span class="span1">..</span><span class="span1">S</span><span class="span1">..</span><span class="span1"> koji mu je dao 10 € za taj posao, a takodje mu je dao i taj stari reflektor, a on mu je sve to vratio. Sloba je ovo iznerviralo pa mu je rekao da se tako ne ponaša pred njegovom kućom, a u tom momentu kada je vezao pojas od vozila pored lijevih vrata njegovog vozila su se stvorila 3-4 momka i jedan od tih momaka ga je kroz otvoren prozor od njegovog auta pesnicom udario u desnu arkadu, a takodje ga je udario i u predjelu desne strane lica, desne jagodice, a osjetio je i nekoliko udaraca u predjelu ramena i grudi, ali su bili slabijeg inteziteta. Taj momak koji ga je udario kroz otvoren prozor je bio crne kose, visine oko 1,85 m, a u policiji je saznao da je to sin D</span><span class="span1">..</span><span class="span1"> Sl</span><span class="span1">..</span><span class="span1">. Vještak je uvidom u medicinsku dokumentaciju na ime okrivljenog, konstatovao da povrede u vidu razderine u regiji desne obrve i podliva ispod desnog oka su po kvalifikaciji, kako zbirno tako i pojedinčano, povrede lake prirode i da su tako mogle nastati usled samo </span><span class="span1">jednog udarca stisnutom pesnicom, a  dejstvom sile srednjeg do jakog inteziteta na navedenoj regiji. Dalje je naveo da smatra da je veća vjerovatnoća da je povreda nastala opisanim mehanizmom tj. udarcem zamahnute stisnute pesnice u navedenoj regiji, nego prilikom udara istrgnute šake, stisnute pesnice u navedenoj regiji, ako je ruka bila neposredno blizu, dok je mala vjerovatnoća da je nastala ovakva povreda, ako je bila na udaljenosti od 40 do 50 cm, i ruka je po navodima vještaka morala imati zamah prema povrijedjenom dijelu glave i tek na takav način je mogla nastati povreda. Imajući prednje navedeno u vidu zaključak suda je da se ovaj dogadjaj desio upravo onako kako je to predstavlja okrivljeni. </span>
</p>
<p>&nbsp;</p>
<p>
<span class="span1">Razlog za isto se ogleda u tome što se iz nalaza i mišljenja vještaka medicinske struke, zaključuje da je povreda nastala u predjelu desne strane lica okrivljenog povreda koja je medicinski konstatovana i ona, kako sam vještak ističe jeste, povreda koja je nastala usled samo jednog udarca stisnutom pesnicom, ali to po ocjeni ovog suda ne znači da okrivljeni nije mogao zadobiti više udaraca, koji nisu prouzrokovali tjelesno povredjivanje, jer i sam okrivljeni u svojoj odbrani ističe da je zadobio jedan udarac stisnutom pesnicom u predjelu desne strane lica, dok su ostali udarci bili slabijeg inteziteta.  </span>
</p>
<p>&nbsp;</p>
<p>
<span class="span1">Posledica predmetnog krivičnog djela sastoji se u konkretnoj opasnosti za život i tijelo oštećenog, a na dalje znači da je konkretna ona opasnost koja je neposredna, bliska i kada je zaštićeno dobro već ugroženo, tako da daljim razvojem opasnosti može doći do povredjivanja zaštićenog dobra. Pojam opasnosti kod ovog krivičnog djela treba shvatiti tako da ona postoji ako je prema svim konkretnim okolnostima, postojala mogućnost da dodje do povredjivota oštećenog te je prema tome djelo svršeno kada se nekom radnjom učinioca ostvarene takve okolnosti da usled njih može doći do navedenih posledica.</span>
</p>
<p>&nbsp;</p>
<p>
<span class="span1">Konkretna neposredna opšta opasnost postoji kad po opštem iskustvu postoji bliska i realna mogućnost da dodje  do povrede zaštićenog dobra odnosno njegovog života i tijela. Opasnost je u tom slučaju objektivna, stvarna i konkretna a zaštićeno dobro treba da se nalazi u neposrednoj opasnosti da bude povredjeno a ova opasnost treba da bude obuhvaćena umišljajem učinioca. Kako u konkretnom slučaju bez obzira i da je došlo do upotrebe opšteopasne radnje ili sredstava – motornog vozila  nije nastupila konkretna opasnost za život i tijelo oštećenog, to sud nema dokaza da je okrivljeni izvršio krivčno djelo kako mu je optužbom stavljeno na teret.</span>
</p>
<p>&nbsp;</p>
<p>
<span class="span2">Kako u konkretnom slučaju nije dokazano da je okrivljeni izvršo krivično djelo na način kako je to opisano u optužbi, sud je o sumnji o postojanju svih činjenica, koje čine obilježje krivičnih djela, shodno načelu “in dubio pro reo”  odnosno shodno čl.3  st.3. Zakonika o krivičnom postupku Crne Gore, odlučio na način, kako je to povoljnije za okrivljenog i iste shodno čl. 373 st.1. tač. 2. Zakonika o krivičnom postupku, oslobodio od optužbe. </span>
</p>
<p>
<span class="span2">Kako je okrivljeni oslobođen od optužbe, to troškovi krivičnog postupka u iznosu od</span><span class="span1"> od 88,00  (osamdesetosam eura) </span><span class="span2"> koji se odnose na ime nagrade za nalaz i mišljenje vještaku  padaju na teret budžetskih sredstava suda, shodno čl. 230 ZKP CG.</span>
</p>
<p>
<span class="span2">Na osnovu izloženog, u smislu čl.373 st.1 tač.2 ZKP-a CG odlučeno je kao u izreci.</span><span class="span1">&nbsp;</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU, dana</span><span class="span1"> 21.03.2018</span><span class="span1">.godine.</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar    </span><span class="span1">S U D I J A</span><span class="span1"> </span>
</p>
<p>
<span class="span1">Rada Nikolić,s.r.                                                                         Vesna Kovačević,s.r.</span>
</p>
<p>&nbsp;</p>
<p style="text-align:center;">
<span class="span1">Za tačnost otpravka tvrdi i ovjerava</span>
</p>
<p style="text-align:center;">
<span class="span1">službenik suda</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"> PRAVNA POUKA: Protiv ove presude nezadovoljna stranka ima pravo                            </span><span class="span1"></span><span class="span1"></span><span class="span1"></span><span class="span1">     </span><span class="span1">žalbe u roku od  8 dana od dana prijema iste preko </span><span class="span1"></span><span class="span1"></span><span class="span1"></span><span class="span1">      ovog suda, Višem sudu Podgorica</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br. 55/17</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće namještenika suda Maraš Ane, kao zapisničara, u krivičnom predmetu protiv okrivljenog </span><span>A.</span><span> </span><span>A.</span><span>, zbog krivičnog djela građenje objekta bez građevinske dozvole iz čl.326a st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva Podgorica Kt.br. 682/16 od 20.01.2017. godine, koji je zastupala savjetnica kod ODT-a Podgorica P</span><span>.</span><span> B</span><span>.</span><span>, nakon glavnog i javnog pretresa, održanog dana 21.03.2017. godine, u prisustvu stranaka i branioca okrivljenog adv. B</span><span>.</span><span> Z</span><span>.</span><span>, donio je i istog dana objavio:</span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>
<span>Okrivljeni:</span>
</p>
<p>&nbsp;</p>
<p>
<span>A.</span><span> </span><span>A.</span><span>, od oca I</span><span>.</span><span> i majke Z</span><span>.</span><span>, rođene E</span><span>.</span><span>, rođen </span><span>...</span><span>. godine u P</span><span>.</span><span>, sa prebivalištem u P</span><span>.</span><span>, Ul. H</span><span>.</span><span> b</span><span>.</span><span> br.</span><span>...</span><span>, državljanin Crne Gore, govori albanski jezik, razumije crnogorski jezik, oženjen, otac četvoro djece, pismen, završio Osnovnu školu, privatnik, srednjeg imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span>KRIV JE</span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>Dana 06.04.2016.godine, u mjestu K</span><span>.</span><span> polje, G</span><span>.</span><span> grad P</span><span>.</span><span>, svjestan svog djela, čije je izvršenje htio i znajući da je njegovo djelo zabranjeno, postupajući protivno odredbi čl.69 Zakona o uredjenju prostora i izgradnje objekta, započeo izgradnju objekta bez prethodno pribavljene gradjevinske dozvole, na način što je na katastarskoj parceli broj </span><span>...</span><span> </span><span>...</span><span>10 i </span><span>...</span><span>/15 KO T</span><span>.</span><span>, vršio rekonstrukciju postojećeg objekta spratnosti P+1+Pk, dimenzija u osnovi cca 30x11 m2, tako što je porušio postojeće stepenice koje vode od prizemlja do potkrovlja i izgradio novo stepenište tako što je armirao AB stubove, AB grede i AB stepenište, koji povezuju sve tri etaže, te na strani objekta prema magistrali postavio bočni zid od stakla i metala dužine cca 11m i visine tri etaže, a da za navedene radove prethodno nije pribavio gradjevinsku dozvolu,</span>
</p>
<p>&nbsp;</p>
<p>
<span>- čime je izvršio krivično djelo gradjenje objekta bez gradjevinske dozvole iz čl.326 a Krivičnog zakonika Crne Gore.</span>
</p>
<p>&nbsp;</p>
<p>
<span>Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>
<span>Kojom mu prethodno utvrdjuje kaznu zatvora u trajanju od 6 (šest) mjeseci i istovremeno odredjuje da se utvrdjena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span>Obavezuje se okrivljeni da ovom sudu na ime paušala uplati novčani iznos od 30,00 eura u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span>Obrazloženje</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva iz Podgorice Kt.br.682/16 od 20.01.2017. godine, okrivljenom </span><span>A.</span><span> </span><span>A.</span><span> stavljeno je na teret izvršenje krivičnog djela građenje objekta bez građevinske dozvole iz čl.326a Krivičnog zakonika Crne Gore.</span>
</p>
<p>&nbsp;</p>
<p>
<span>Zastupnica optužbe u završnoj riječi je </span><span>ostala pri podnijetom optužnom predlogu i predložila sudu da okrivljenu oglasi krivim i osudi po zakonu.</span>
</p>
<p>&nbsp;</p>
<p>
<span>Branilac okrivljenog u završnoj riječi je ukazao sudu na više olakšavajućih okolnosti koje stoje na strani okrivljenog i predložio sudu da mu se izrekne uslovna osuda.</span>
</p>
<p>&nbsp;</p>
<p>
<span>Okrivljeni </span><span>A.</span><span> </span><span>A.</span><span> je iznoseći odbranu na glavnom pretresu ostao  pri navodima odbrane date u prethodnom postupku u kojoj je istakao, da u potpunosti priznaje krivično djelo koje mu se stavlja na teret. Vlasnik je i izvršni direktor firme „K</span><span>.</span><span>“ DOO iz T</span><span>.</span><span>. Prije otprilike godinu dana kupio je objekat na K</span><span>.</span><span> polju u koji je skladištio robu iz firme. Imao je namjeru da izvrši rekonstrukciju tog objekta, tačnije stepeništa, odnosno da sruši stare stepenice i da na njihovom mjestu izgradi nove, kao i da zastakli prednji dio objekta. Krenuo je sa radovima i kada je došla inspektorka iz oblasti građevine zatražila mu je građevinsku dozvolu koju tom prilikom nije imao, ali je podnio zahtjev za izdavanje iste. Inspektorka mu je skrenula pažnju da radove ne može obavljati dok ne dobije dozvolu, što on nije uzeo u obzir već je nastavio sa radovima pa je inspektorka obilazeći objekat po drugi put uočila nastavak radova i o tome sastavila zapisnik. Razlog zbog čega je ovo radio, je taj, što se u objektu nalazila roba i što je na neki način morao da je zaštiti. Napomenu je i to, da u Tuzima niko nema građevinsku dozvolu, s obzirom da nije prošao detaljni urbanistički plan. Kaje se zbog urađenog ali ističe da je bio prinuđen na gradnju kako bi zaštitio robu koja je stajala u ovom objektu. U konačnom navodi da je tačno to da je podnio zahtjev za izdavanje građevinske dozvole i da je taj zahtjev odbijen i da će nakon detaljnog urbanističkog plana opet podnijeti novi zahtjev za izdavanje građevinske dozvole za rekonstrukciju ovog objekta.</span>
</p>
<p>&nbsp;</p>
<p>
<span>Sud je u dokaznom postupku na saglasan predlog stranaka pročitao iskaz svjedoka Milošević Zorice sa zapisnika Ktm.br.682/16 od 02.12.2016. godine, pročitao  zapisnik o inspekcijskom pregledu Uprave za inspekcijske poslove broj 0401/2016-3605 od 06.04.2016. godine, pročitao zapisnik o inspekcijskom pregledu Uprave za inspekcijske poslove broj 0401/2016-3605 od 11.05.2016. godine, pročitao  rješenje Uprave za inspekcijske poslove broj UP 0401/2016-747 od 24.05.2016. godine, pročitao  dopis Sekretarijata za planiranje i uredjenje prostora i zaštitu životne sredine broj 08-351/16-814 od 03.10.2016. godine i izvršio uvid u fotodokumentaciju.</span>
</p>
<p>&nbsp;</p>
<p>
<span>Sud je donio rješenje da se neće provoditi izvod iz KE za okrivljenog, budući da je rođen u P</span><span>.</span><span>, a Ministarstvo pravde Kosova nije postupilo po zamolnici ovog suda niti je dostavilo izvod iz KE.</span>
</p>
<p>&nbsp;</p>
<p>
<span>Iz iskaza svjedoka M</span><span>.</span><span> Z</span><span>.</span><span> datog u prethodnom postupku proizilazi da se ista sjeća kontrole koju je po anonimnoj prijavi izvršila kod </span><span>A.</span><span> </span><span>A.</span><span> na lokaciji K</span><span>.</span><span> polje bb, dana 06.04.2016. godine. U trenutku kontrole na toj adresi se nalazio objekat u osnovi cca 30x11m, spratnosti P</span><span></span><span>+1+Pk, i sa dvije strane je bila postavljena fasada okrečena završnom bojom. U toku su bili radovi u unutrašnjosti objekta, i to na poslovima plafona i sa spoljnje strane postavljana je demit fasada koja prethodno nije bila postavljena. Kontrolom je ustanovila da </span><span>A.</span><span> </span><span>A.</span><span> ne posjeduje građevinsku dozvolu za obavljanje ovih radova. Takođe je na strani prema magistrali, u trenutku kontrole, bila postavljena metalna konstrukcija cijelom dužinom strane, cijelom spoljnom površinom, koja je prilikom inspektorkine druge kontrole kompletno bila zastakljena. Pojasnila je da je za navedeno stepenište i za zastakljivanje potrebna građevinska dozvola, s obzirom da je </span><span>A.</span><span> porušio staro stepenište a što se prema zakonu smatra rekonstrukcijom. O svemu je sačinila zapisnik, predmetnoj kontroli je prisustvovao subjekt nadzora </span><span>A.</span><span> </span><span>A.</span><span> i isti je potpisao predmetni zapisnik, na koji nije imao prigovora, niti je izjavio žalbu. Takođe je subjektu nadzora izdala rješenje za pečaćenje predmetnog stepeništa i zida koji je bio zastakljen a koji je privremenog karaktera, sa rokom do dobijanja građevinske dozvole, a najduže 12 mjeseci od dostavljanja rješenja.</span>
</p>
<p>&nbsp;</p>
<p>
<span>Iz zapisnika o inspekcijskom pregledu Uprave za inspekcijske poslove broj 0401/2016-3605 od 06.04.2016. godine, proizilazi da su pregled izvršili M</span><span>.</span><span> Z</span><span>.</span><span> i A</span><span>.</span><span> O</span><span>.</span><span> u svojstvu inspektora zaštite prostora, da je istom bio prisutan B</span><span>.</span><span> D</span><span>.</span><span>, u Ulici I</span><span>.</span><span>, T</span><span>.</span><span>, te da su u postupku vršenja inspekcijskog pregleda po službenoj dužnosti inspektori zaštite prostora ustanovili da su u trenutku kontrole zatekli objekat spratnosti P+1+Pk, dimenzija u osnovi cca 30x11 m2. Na dijelu objekta (sa dvije strane) je bila postavljena fasada, a da je unutrašnjost objekta završena u grubim radovima sa potrebnom vodovodnom i elektro instalacijom. U trenutku kontrole zatekli su u unutrašnjost objekta postavljanje spuštenih plafona a sa spolja postavljanje demit fasade. </span>
</p>
<p>&nbsp;</p>
<p>
<span>Iz zapisnika o inspekcijskom pregledu Uprave za inspekcijske poslove broj 0401/2016-3605 od 11.05.2016. godine, proizilazi da je pregled izvršila M</span><span>.</span><span> Z</span><span>.</span><span> inspektorka zaštite prostora, u prisustvu inspektora A</span><span>.</span><span> i S</span><span>.</span><span>, u Ulici Igmanskoj. Kontrolnim inspekcijskim pregledom, izlaskom na lice mjesta, inspektori su kontrolom ustanovili da je subjekt nadzora </span><span>A.</span><span> </span><span>A.</span><span> nastavio gradnju na objektu na način što je sa bočne strane objekta (strana prema magistrali) postavio zidove od stakla na metalnoj konstrukciji cijelom dužinom objekta i visine tri etaže. </span>
</p>
<p>&nbsp;</p>
<p>
<span>Iz dopisa sekretarijata za planiranje i uredjenje prostora i zaštitu životne sredine broj 08-351/16-814 od 03.10.2016. godine proizilazi da je provjerom službene evidencije ovog sekretarijata utvrđeno da se </span><span>A.</span><span> </span><span>A.</span><span> iz Podgorice obratio zahtjevom broj 08-352/16-374 od 17.05.2016.godine, za izdavanje urbanističko-tehničkih uslova za zemljište označeno katastarskim parcelama broj </span><span>...</span><span>/10 i </span><span>...</span><span>/15 KO T</span><span>.</span><span>, koji zahtjev je odbijen rješenjem istog broja od 29.06.2016.godine.</span>
</p>
<p>&nbsp;</p>
<p>
<span>Uvidom u fotodokumentaciju predmetnog objekta, sud je utvrdio zatečeno stanje gdje se sa fotografija vidi novo stepenište koje povezuje sve tri etaže, armirano stupovima, grede i bočni zid od stakla i metala.</span>
</p>
<p>&nbsp;</p>
<p>
<span>Okrivljeni </span><span>A.</span><span> </span><span>A.</span><span> je potpuno i jasno priznao izvršenje krivičnog djela koje mu se stavlja na teret navodeći u odbrani, tokom čitavog postupka, da je imao namjeru da izvrši rekonstrukciju svog objekta na K</span><span>.</span><span> polju, tačnije stepeništa, odnosno da sruši stare stepenice i da na njihovom mjestu izgradi nove, kao i da zastakli prednji dio objekta a da za takve radove nije imao prethodno izdatu građevinsku dozvolu ali da je za istu predao </span><span>zahtjev koji mu je odbijen, iz kojeg razloga su inspektori obilazeći objekat dva puta sačinili zapisnike o inspekcijskom pregledu. Odbranu okrivljenog sud je cijenio kao istinitu, a istu potvrđuju sprovedeni dokazi, prije svega iskaz svjedoka M</span><span>.</span><span> Z</span><span>.</span><span> koja je u bitnom posvjedočila da je u svojstvu inspektorke </span><span>kontrolom ustanovila da </span><span>A.</span><span> </span><span>A.</span><span> ne posjeduje građevinsku dozvolu, da su na predmetnom objektu na strani prema magistrali, u trenutku kontrole, bila postavljena metalna konstrukcija cijelom dužinom spoljne strane, koja je tokom radova bez dozvole kompletno bila zastakljena. Pojasnila je da je za navedeno stepenište i za zastakljivanje potrebna građevinska dozvola, s obzirom da je </span><span>A.</span><span> porušio staro stepenište to se prema zakonu smatra rekonstrukcijom, u šta se sud uvjerio iz fotodokumentacije sa koje se vidi zatečeno stanje. Odbranu okrivljenog potvrđuje</span><span> i zapisnik o inspekcijskom pregledu Uprave za inspekcijske poslove broj 0401/2016-3605 od 06.04.2016. godine u kojem je konstatovano da je okrivljeni započeo obavljanje radova bez prethodno pribavljene građevinske dozvole, kao i zapisnik o inspekcijskom pregledu Uprave za inspekcijske poslove broj 0401/2016-3605 od 11.05.2016. godine, kojim je konstatovano nastavljanje spornih radova uprkos prethodnom upozorenju te da za izvođenje istih subjekt nadzora </span><span>A.</span><span> </span><span>A.</span><span> nije posjedovao građevinsku dozvolu, i da je predao zahtjev sekretarijatu za planiranje i uređenje prostora i zaštitu životne sredine za izdavanje iste koji mu je odbijen a što je sud utvrdio iz dopisa Sekretarijata za planiranje i uredjenje prostora i zaštitu životne sredine broj 08-351/16-814 od 03.10.2016. godine. Sud je sprovedene dokaze kojima je potvrđena odbrana okrivljenog cijenio kao vjerodostojne i istima poklonio vjeru.</span>
</p>
<p>&nbsp;</p>
<p>
<span>Postupajući na način kao u izreci presude, okrivljeni je prekršio odredbu iz čl.69 Zakona o uređenju prostora i izgradnji objekta kojom je propisano da se objekat može graditi na osnovu građevinske dozvole i tehničke dokumentacije, a koju okrivljeni, kako i sam u svojoj odbrani ističe, nije posjedovao.</span>
</p>
<p>&nbsp;</p>
<p>
<span>Pravno kvalifikujući utvrdjeno činjenično stanje, sud nalazi da su se naprijed preduzetim radnjama okrivljenog ostvarili svi bitni subjektivni i objektivni elementi bića krivičnog djela  </span><span>gradjenje objekta bez gradjevinske dozvole iz čl.326 a Krivičnog zakonika Crne Gore.</span>
</p>
<p>&nbsp;</p>
<p>
<span>Cijeneći subjektivni odnos okrivljenog prema učinjenom krivičnom djelu, sud je utvrdio da je okrivljeni bio svjestan svog djela i htio njegovo izvršenje, znajući da je njegovo djelo zabranjeno, postupajući u konkretnom slučaju sa direktnim umišljajem, čime su se pored objektivnih stekli i svi subjektivni elementi bića krivičnog djela građenje objekta bez građevinske dozvole iz čl.326a Krivičnog zakonika Crne Gore. </span>
</p>
<p>&nbsp;</p>
<p>
<span>Odlučujući o krivičnoj sankciji za okrivljenog, sud je cijenio sve okolnosti iz čl. 42 Krivičnog zakonika Crne Gore koji utiču da kazna bude manja ili veća, pa je u odsustvu otežavajućih cijenio olakšavajuće okolnosti na strani okrivljenog - pretpostavku neosuđivanosti, činjinicu da je porodičan čovjek, otac četvoro djece, pa je istom izrekao uslovnu osudu kojom mu je prethodno utvrdio kaznu zatvora u trajanju od 6 mjeseci i istovremeno odredio da se utvrdjena kazna neće izvršiti ukoliko okrivljeni u roku od 2 godine po pravosnažnosti presude ne izvrši novo krivično djelo. Sud je uvjerenja da radi krivično pravne zaštite nije nužno da okrivljeni prethodno utvrdjenu kaznu zatvora izdržava efektivno, već da se i samim upozorenjem uz prijetnju kaznom u dovoljnoj mjeri može uticati na okrivljenog da ubuduće ne vrše ovakva ili slična krivična djela, čime se ima ostvariti svrha uslovne osude iz čl.52 st.2 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span>Kako stvarnih troškova postupka nije bilo, sud je shodno odredbi čl.226 st.3 Zakonika o krivičnom postupku Crne Gore obavezao okrivljenog da na ime paušala uplati novčani iznos od 30,00 eura u roku od 15 dana po pravosnažnosti presude. Visinu paušala sud je odmjerio shodno dužini trajanja i složenosti postupka.</span>
</p>
<p>&nbsp;</p>
<p>
<span>Sa izloženog, primjenom citiranih zakonskih propisa, odlučeno je kao u dispozitivu presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 21.03.2017. godine</span>
</p>
<p style="text-align:right">
<span>Sudija,</span>
</p>
<p style="text-align:right">
<span>Goran Đuković s.r.</span>
</p>
<p>&nbsp;</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku</span>
</p>
<p>
<span>od 8 dana od dana prijema pisanog otpravka,</span>
</p>
<p>
<span>Višem sudu u Podgorici a preko ovog suda.</span>
</p>
<p>&nbsp;</p>
<p>
<span>Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>
<span>DN-a po pismeni otpravak presude dostaviti:</span>
</p>
<p>&nbsp;</p>
<p>
<span>-ODT-u Podgorica,</span>
</p>
<p>
<span>-okrivljenom </span><span>A.</span><span> </span><span>A.</span>
</p>
<p>
<span>-</span><span>braniocu okrivljenog adv. B</span><span>.</span><span> Z</span><span>.</span>
</p>
<p>&nbsp;</p>
<p>
<span>Postupljeno dana:________________</span>
</p>
<p>
<span>Namještenik suda:________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: right">
	K.br.202/09</div>
<div style="text-align: justify">
	<br>
	&nbsp;</div>
<div style="text-align: center">
	U IME NARODA</div>
<div style="text-align: justify">
	<br>
	<br>
	OSNOVNI SUD U HERCEG NOVOM, kao prvostepeni krivični, u vijeću sastavljenom od sudije Blagojević Marka, kao predsjednika vijeća i sudija porotnika Stanković Tereze i Martinović Ilije kao članova vijeća uz sudjelovanje Kilibarda Biljane kao zapisničara, rješavajući u krivičnom prerdmetu protiv okrivljenog D.D. zbog krivičnog djela teško djelo protiv opšte sigurnosti iz čl. 338 st. 4 u vezi čl. 329 st. 3 u vezi st. 2 KZ-a, postupajući po optužnici ODT Herceg Novi Kt.br. 89/09&nbsp; od 21.09.2009 godine, nakon javnog, usmenog i glavnog pretresa održanog dana 21.02.2011 godine, u prisustvu ODT H. Novi Zejnilagić Snježane i okrivljenog D.D., nakon tajnog vijećanja i glasanja donio je, a dana 24.02.2011 godine&nbsp; javno objavio<br>
	<br>
	&nbsp;</div>
<div style="text-align: center">
	PRESUDU</div>
<div style="text-align: center">
	&nbsp;</div>
<div style="text-align: justify">
	<br>
	OKRIVLJENI:<br>
	<br>
	D.D. od oca R. i majke J. rođene M., rođen ... godine u M., stalno nastanjenog u M., G.P., sa boravištem u ..., oženjen otac jednog djeteta, završio srednju školu, dobrog imovnog stanja državljanin CG, ranije neosuđivan.<br>
	<br>
	&nbsp;</div>
<div style="text-align: center">
	Kriv je</div>
<div style="text-align: justify">
	<br>
	Što je:<br>
	<br>
	u toku jula 2008 godine u B. kao vlasnik i odgovorno lice- direktor preduzeća »MD A.M.« DOO koje kao kooperant obavljao radove u J.B.B., na brodu »M.C.«, nije postupao po propisima i tehničkim pravilima o mjerama zaštite na radu i time izazvao opasnost za živote i tijelo ljudi, tako što nije angažovao rukovodioca radova i stručno lice za zaštitu na radu, a što je bio dužab po čl. 11 Ugovora zaključenog između J.B. kao naručioca posla i DOO«M.D. A.M.« M. kao izvođača od 27.02.2007 godine, te angažovao radnike koji su obavljali poslove koji predstavljaju&nbsp; rad na visini , a da ih nije podvrgao ljekarskompregledu shodno čl. 20. Zakona o zaštit na radu, što je rasporedio radnike&nbsp; na radu zadatke pod posebnim uslovima rada a nisu bili osposobljeni za bezbjedan rad shodno čl. 19 i 37 zakona o zaštiti na radu&nbsp; RCG, što nije obezbjedio sva potrebna sredstva za zaštitu na radu i što nim je suprotno čl. 60 i 70. Pravilnika o zaštiti na radu u građevinarstvu dozvolio, odnosno nije zabranio da obavljaju rad na visini na skeli koja na kojoj radi pod nije bio od čvrstih i zdravih dasaka i propisano ograđena, niti im je shodno čl. 16. Zakona o zaštiti na radu davao uputstva za rad, uslijed kojih propusta&nbsp; je dana 30.07.2008 godine oko 07,00 h došlo do&nbsp; nesreće na radu u kojoj je život izgubio V.M. kojeg je angažovao a koji je sa oštećenim L.M., takođe radnikom njegove firme, radio na poslovima montaže liima sa skele na visini od 10 m, u skladištu tereta br. 5 na brodu »M.C.«, koji su ovu operaciju obavljali na nebezbjedan način i protivno pravilima rada, tako što su pomoću hvatača lima-štruka kojim je lim bio uhvaćen na jednom mjestu i platnenim trakama koje su provučene kroz ušku zadnjeg dijela hvatača, vukući trake vukli lim, da bi&nbsp; se u jednom momentu hvatač lima otkačio usljed čega su V.M. i L.M. izgubili ravnotežu i pali na dno broda kojom prilikom je V.M. zadobio&nbsp; prelom kostiju lobanje i prelom svih 12 rebara sa lijeve strane, zbog kojih povreda glave je ubrzo preminuo, a oštećeni L.M. zadobio lake tjelesne povrede<br>
	<br>
	-čime je izvršio krivično djelo teško djelo protiv opšte sigurnosti iz čl. 338. st. 4 u vezi čl. 329. st. 3 u vezi st. 2. KZ,<br>
	<br>
	-pa sud okrilvjenom primjenom navedenih zakonskih odredbi,&nbsp; te odredbi iz čl. 4 st. 2, 32, 36, 42 st. 1, 45 st. 1 tač. 3, 46, st, 1 tač. 4, 52, 53 i 54, Krivičnog zakonika, kao i odredbi iz čl 199, 202. st. 1 i 364 st. 1 Zakonika o krivičnom postupku izriče<br>
	<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	<br>
	<br>
	Kjom mu utvrđuje kaznu zatvora u trajanju od 8 (osam) mjeseci i istovremeno određuje da se utvrđena kazna neće izvršiti u koliko okrivljeni u roku od 4 (četiri) godine ne učini novo krivično djelo.<br>
	<br>
	Obavezuje se okviljeni da na ime troškova krivičnog postupka plati iznos od 237€ u roku od 15 dana od dana pravosnažnosti presude, pod prijetnjom prinudnog izvršenja, a na žiro račun ovog suda 510-6022-16.<br>
	<br>
	<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni državni tužilac u Herceg Novom podnio je ovom sudu optužnicu Kt.br. 89/09 od 21.09.2009 godine, protiv okrivljenog D.D. zbog krivičnog djela iz člana 338 st. 4 u vezi čl. 329 st. 3 u vezi st. 2&nbsp; KZ, bliže opisanog u izreci ove presude. Na glavnom pretresu ODT Zejnilagić Snježana&nbsp; koja je zastupala optužnicu, u svojoj završnoj riječi, ostajući pri navodima podnijete optužnice, predložila je sudu da okrivljenog oglasi krivim i osudi po zakonu.<br>
	<br>
	Okrivljeni D.D. u svojoj odbrani u bitnom je istakao da je vlasnik i direktor firme “MD A.M.t” iz M. i da od 2007 godine obavlja brodomonterske radove u brodogradilištu B., a da njegova firma ima 5 stalo zaposlenih radnika i da osim njih povremeno angažuje još trojicu radnika sa kojima zaključuje ugovor o radu u koliko ima posla više od mjesec dana. Negdje krajem jula 2008 godine, njegova firma&nbsp; započela je radove na brodu “M.C.” i da je tada pored svojih 5 stalnih radnika angažovao pok. V.M. i L.M., koji su iskusni radnici, ali sa njima nije zaključio ugovor o radu, jer su radili povremeno. Istakao je i to da je njegova firma zaključila ugovor sa gradilištem iz B. o kooperaciji, a prema kom ugovoru je njegova firma dužna da angažuje radnike i da obezbjedi alat za rad, a brodogradilište im daje naloge šta treba uraditi na određenom brodu, te da je svakom svom radniku uvijek obezbjeđivao svu potrebnu zaštitnu opremu i objašnjavao im kako i kada da je koriste, dok nadzor zaštite na radu obavlja odgovorno lice iz brodogradilišta i u koliko nađu radnike bez zaštitne opreme oni njemu izriču novčanu kaznu. Istakao je i to&nbsp; da je i on obilazio svoje radnike i radove koji oni izvode, ali da nije uvijek u mogućnosti u svakom trenutku da obiđe sve radnike, pa stoga i ne zna da li oni koriste zaštitnu opremu. Dodao je i to da radnike koje je angažovao V.M. i L.M. nije podvrgao ljekarskom pregledu iz razloga što&nbsp; ta procedura traje desetak dana, te da nije tačno da je raspoređivao radnike na redne zadatke pod posebnim uslovima rada, a da prethodno nije provjerio da li ispunjavaju propisane uslove&nbsp; i da li su osposobljeni za bezbjedan rad. Dodao je i to da kritičnog dana 01.08.2008 godine, nije bio prisutan na licu mjesta gdje su V. i L. izvodili radove, ali je kasnije od L. saznao da su on i V. toga dana postavljali lim takozvano koljeno i to na način kako se uvijek radila ta vrsta posla. Na kraju je dodao da je i prije i poslije tragičnog događaja u dobrim odnosima sa porodicom pok. V., te da ih on pomaže i da će ih uvijek pomagati koliko je to u njegovoj moći, te da mu je žao zbog svega što se desilo.<br>
	<br>
	Okrilvjeni je u svojoj završnoj riječi istakao da se kaje zbog svega što se desilo, te ako sud nađe da je počinio krivično djelo koje mu je stavljeno na teret istog blaže kazni.<br>
	<br>
	Sud je u dokaznom postupku pročitao iskaze svjedoka-oštećenih V.R. i L.M., te svjedoka J.S., V.Đ., P.Đ. i B.M., pročitao zapisnik o uviđaju Osnovnog suda u H. Novom Kri. br. 62/08 od 30.07.2008 godine, izvršio uvid u fotodokumentaciju UP PJ H. Novi br. 197/08 od 30.07.2008 godine, pročitao obdukcijoni zapisnik Prof. dr. Š.M. od 04.08.2008 godine, izvještaj inspektora zaštite na radu N.L. br. 0402/15-184 od 01.08.2008 godine, plan sigurnosti broda i rada za objekat”M.C.”, ugovor br. 127/07 od 27.02.2007 godine, zaključen između JBB i DOO “EM DE A.M.”, nalaz i mišljenje sudskog vještaka zaštite na radu P.S. od 04.09.2009 godine, izvod iz KE izdat od UP PJ Bjelo Polje 02-245/10 – 5687/2 od 18.11.2010 godine.<br>
	<br>
	Analizirajući provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i kazivanjem okrivljenog, sud je na nesumnjiv način utvrdio da je okrilvljeni D.D. počininio krivično djelo koje&nbsp; mu je stavljeno na teret optužbom i istog oglasio krivim i odgovornim iz sledećih razloga:<br>
	<br>
	Svjedok–oštećena V.R. u svom iskazu u bitnom je navela da je njen pok. suprug V.M. bio dugogodišnji radnik brodogradilišta, a da je u vrijeme kada je stradao bio u penziji i povremeno privatno radio u firmi D.D., te da je D.D. nakon nesrećnog slučaja obilazio nju i njenu porodicu i da se ne pridružuje krivičnom gonjenju protiv okrilvjenog i ne ispostalja imovinskopravni zahtjev.<br>
	<br>
	Svjedok-oštećeni L.M. u svom iskazu u bitnom je naveo da je u nazad 2 do 3 godine radio u privatnoj firmi vlasništvo D.D., povremeno, i da nikada nisu zaključivali ugovor o radu, već ih je D.D. pozivao za poslove koji su obično trajali 7 do 8 dana, te da je u julu mjesecu 2008 godine, i to posljednjeg dana došlo do nesrećnog slučaja kada je V. poginuo, a on zadobio lakše povrede, te da ni tom prilikom ni on ni V. nisu zaključivali nikakav ugovor o radu sa D.. Dodao je i to da su toga dana&nbsp; i on i V. imali šljemove i drugu zaštitnu opremu koju nisu koristili, a ista je bila pored njih na skeli, te da nisu koristili šljemove, jer su im smetali pri radu. Toga dana on i Vukićević su mijenjali staro željezo, koljena novim koljenima, tako što su sjekli željezo takozvano koljeno i na to mjesto postavljali novo tako što su preko skele ručno navlačili novo koljeno-željeznu tablu na mjesto gdje treba da se montira, te da se ovi radovi vrše pomoću dizalice, ali u konkretnom slučaju dizalica nije mogla prići zbog položaja broda. U momentu dok su držači lima i platnenim trakama navlačili željezne table, štruk je pod teretom popustio i željezna tabla se oslobodila, usled čega su izgubili ravnotežu i pali sa skele na dno broda u tovarni prostor sa visine od 17m, kojom prilikom je on pao na neke kablove koji su mu ublažili pad, a posle čega je vidio pored sebe V. kome je iz nosa išla krv i glava mu je bila sva krvava i bio je u nesvjesnom stanju.&nbsp; Istakao je i to da se događaj desio rano izjutra oko 07,30h, i da ih do tada od nadzornika niko nije obilazio, ali da oni dolaze tokom dana, a nakon 09,00h. Dodao je i to da se ne pridružuje krivičnom gonjenju i ne postavlja imovinsko pravni zahtjev.<br>
	<br>
	Svjedok J.S. u svom svjedočkom iskazu u bitnom je naveo da su L. i V. radili na predmetnom brodu i nekoliko dana prije nego se desio predmetni slučaj, te da ih je tih dana obilazio i da nije primjetio nikakve nepravilnosti u njihovim radovima, te da nije vidio kako su izvodili konkrtno radove, obzirom&nbsp; da je on poslovođa brodožaljezne radione. Dodao je i to da se predmetna koljena na oplati broda mijenjaju na način što se zavaruju uške ili probuše rupe, a onda se lancima zakače ove uške i lim povlači do mjesta gdje ga treba zavariti.<br>
	<br>
	Svjedok B.M. u svom svjedočkom iskazu u bitnom je istakao da je zaposlen u brodogradilištu B. na radnom mjestu referenta u službi zaštite na radu, te da je radio u periodu kada su V. i L. obavljali poslove na brodu “M.C.”, odnosno da je u tom periodu obilazio radnike i vršio kontrolu primjene mjera zaštite na radu, ali da kritičnog dana nije obilazio oštećene radnike, jer se događaj desio rano izjutra, te da u periodu dok su radili V. i L. nije primjetio bilo kakav propust kod navedenih radnika.<br>
	<br>
	Iz zapisnika o uviđaju Osnovnog suda u H. Novom od 30.07.2008 godine, sud je utvrdio da se nesrećni slučaj desio dana 30.07.2008 godine, oko 07,40 časova, u brodogradilištu B. na brodu “M.C.”, te da je skela na kojoj je preminuli radnik izvodio radove postavljena u jednoj od štiva navedenog broda, na visini od 10 do 12m, a da se na dnu brodske štive ispod skele nalazilo platneno uže, rukavice, kliješta za lim i platnena kapa, te da je u nesreći poginuo V.M., a lakše se povrijedio L.M. .<br>
	<br>
	Uvidom u fotodokumentaciju UP PJ H. Novi br. 197/08 od 30.07.2008 godine, sud je utvrdio opšti izgled broda, mjesto – skelu gdje su se radovi izvodili, dok je na dnu ispod skele platneni kaiš i rukavice, kao i platnena kapa.<br>
	<br>
	Iz obdukcionog zapisnika od 04.08.2008 godine proizilazi da je kod V.M. smrt nasilna i ista je nastupila usljed oštećenja po život važnih moždanih centara zbog preloma kosti lobanje, te da su te povrede kao i druge spoljene i unutrašnje povrede posljedica dejstva tupe, teške i jako zamahnute mehaničke sile–oruđa (mehanizam pad i udar o tvrdu i neravnu podlogu), a da u vrijeme umiranja nije postojalo stanje alkoholisanosti.<br>
	<br>
	Iz izvještaja inspektora zaštite na radu N.L. br. 0402/15-184 od 01.08.2008 godine proizilazi da se nesreća na radu dogodila pri obavljanju poslova prilikom montaže lima – koljena sa skele koja je postavljena u skladištu tereta br. 5, lijevo u prančanom dijelu, odnosno dok su V.M. i L.M. pokušavali da montiraju lim uz oplatu koristeći spravu za podizanje, kojom prilikom su propali sa radne platforme – skele i to sa četvrtog nivoa iznad poda,&nbsp; te da je izvođač konkretnih radova DOO “ MD A.M.” koga zastupa direktor D.D., te da navedeni radnici ne ispunjavaju zdravstvene uslove za obavljanje navedenih poslova, odnosno nisu se podvrgli ljekarskim pregledima i da su ovi radnici od strane poslodavca angažovani bez ikakvog ugovora o radu, a isti nisu ni osposobljeni za bezbjedan rad na radnim mjestima na kojima su radili, te da su radovi i izvođeni u suprotnosti sa uputstvima, jer se trake i užad od hemijskh vlakana mogu upotrebljavati na dizalicama samo za vezivanje i vješanje o kuku i to ako postoji dokaz o kvalitetu i nosivosti užeta. Isto tako radnici pri radu nisu koristili lično zaštitno sredstvo zaštite za glavu,odnosno zaštitni šlem.<br>
	<br>
	Iz ugovora br. .../07 od 27.02.2007 godine koji je zaključen između brodogradilišta AD B. i kao naručioca i izvojđača DOO “M. D A.M.”, sud je utvrdio da je čl. 11 navedenog ugovora izvođač radova taj koji snosi odgovornost za kršenje propisa o zaštiti na radu&nbsp; ili njihovim nepridržavanjem, te da o načinu zaštite na radu odlučuje neposredni rukovodilac radnika izvođača, da je izvođač dužan prije raspoređivanja svojih radova upoznati ih sa mjerama zaštite na radu i to neposredno.<br>
	<br>
	Iz nalaza i mišljenja sudskog vještaka zaštite na radu P.S. od 04.09.2009 godine, sud je utvrdio da je do povređivnaja radnika došlo zbog više propusta u radu, te da su glavni propusti koji su neposredan uzrok nastanka povređivanja neadekvatno vezivanje tereta, nebezbjedno prevlačenje preko radne platforme i neadekvatna izrađenost skele za rad, te da je čl. 11 ugovora zaključenim između brodogradilišta B. i izvođača radova, izvođač radova se obavezao da snosi svu odgovornost za bezbjedan rad u brodogradilištu za svoje radnike ( čl. 11 st. 3 ugovora ). Dalje je vještak našao da je uzrok povređivanja neangažovanost rukovodioca radova i stručnog lica i ne vršenje nadzora i primjene mjera zaštite na radu prilikom rada na skeli, a što je bila obaveza izvođača radova-poslodavca radnika, te da je u konačnom do nastanka povrede na radu došlo zbog propusta izvođača radova-poslodavca radnika (odgovornog lica-direktora D.D.) i to u potpunosti i da se propusti izvođača radova-poslodavca radnika ogledaju i u sledećem: poslodavac nije zaključio sa povrjeđenim radnicima ugovor o radu, a što je predviđeno čl. 14 st. 3 Zakona o zaštiti na radu, poslodavac nije organizovao stručene poslove zaštite na radu, a protivno odredbama čl. 34 Zakona o zaštiti na radu i čl. 11 st. 2 ugovora o izvođenju radova, odnosno nije odredio stručno lice za obavljanje&nbsp; navedenih poslova, nije podvrgao radnike ljekarskom pregledu, radnici nisu bili osposobljeni za bezbjedan rad, niti su se istima davala potrebna uputstva za rad, nije vršeno praćenje primjene mjera zaštite na radu, pa je po mišljenju vještaka izvođač radova -&nbsp; poslodavac radnika bio u obavezi da zabrani rad radnicima, jer nisu bili osposobljeni za bezbjedan rad saglasno čl. 19 Zakona o zaštiti na radu, jer radnici nisu bili kvalifikovani za rad na radnom mjestu sa posebnim uslovima saglasno čl. 20 Zakona o zaštiti na radu, jer nisu prethodno bili podvrgnuti provjeri zdravstvene sposobnosti za vrstu radova koji treba da obavljaju.<br>
	<br>
	Uzimajući u obzir iskaz svjedoka–oštećenog L.M. koji je naveo da je kritičnog dana radio zajedno sa V. i da nisu imali zaključen ugovor sa vlasnikom firme DOO “MD A.M.” D.D., te da su njih dvojica toga dana mjenjali staro željezo-koljena novim koljenima, kada su novo koljeno povlačili platnenim trakama štuk pod tim teretom je popustio i željezna tabla se oslobodila, zbog čega su izgubili ravnotežu i pali na dno broda u tovarnom prostoru, iskaz svjedoka-oštećene V.R., koja je navela da je u vrijema kada je njen suprug V.M. stradao bio u penziji i povremeno privatno radio u firmi D.D., iskaz svjedoka J.S., koji je u svom iskazu naveo da se predmetna koljena na oplati broda mjenjaju na način što se zavaruju uške ili probuše rupe, a onda se lancima zakače uške i lim povlači do mjesta gdje ga treba zavariti, kojim iskazima je sud poklonio punu vjeru, jer su isti jasni potpuni i precizni, kao i međusobno saglasni, a potvrđeni su i zapisnikom o uviđaju, uvidom u fotodokumentaciju i obdukcijonim zapisnikom, te na kraju uzimajući u obzir izvještaj inspektora zaštite na radu iz kojeg proizilazi da je izvođač radova DOO “MD A.M.” koga zastupa direktor D.D. i da navedeni radnici nisu ispunjavali zdravstvene uslove, odnosno nisu se podvrgli ljekarskom pregledu&nbsp; i isti su od strane poslodavca angažovani bez ikakvog ugovora o radu, te radnici nisu bili osposobljeni za bezbjedan rad na radnim mjestima na kojima su radili, a radovi su izvođeni u suprotnosti sa uputstvima, ugovor br. 127/07 od 27.02.2007 godine, u čijem čl. se. 11 izvođač radova obavezao da snosi odgovornost za kršanje propisa o zaštiti na radu ili njihovim nepridržavanjem i na samom kraju uzimajući u obzir nalaz i mišljenje sudskog vještaka zaštite na radu P.S. koji je istakao da je do povređivanja radnika došlo usled više propusta izvođača radnika-poslodavca radnika, a koji se propusti odnose na to da poslodavac nije zaklučio ugovor o radu sa povrjeđenim radnicima, nije ih podvrgao ljekarskom pregledu, nije obezbjedio stručno lice za nadzor zaštite na radu, radnici nisu bili osposobljeni za obezbjeđen rad niti su istima data potebna uputstva za rad i dr., sud je na jasan i nedvosmislen način utvrdio&nbsp; da su se u radnjama&nbsp; okrilvjenog, a protivno čl. 11 ugovora zaključenim između brodogradilišta B. i DOO”A.M.” M., čl.16, 19, 20, 34 do 37, Zakona o zaštiti na radu i čl. 60 i 70 Pravilnika o zaštiti na radu i građevinarstvu, stekla sva bitna obilježja djela iz čl. 338 st. 4 u vezi čl. 329 st. 3 u vezi st. 2 KZ-a, te da je okrivljeni počinio krivično djelo na način, u mjestu i u vrijeme kako je to opisano izrekom presude.<br>
	<br>
	Sud je cijenio i odbranu okrivljenog u dijelu u kojem je naveo da je radnike L.M. i V.M. zaposlio pruvremeno bez zaključivanja ugovora o radu, te da iste nije podvrgao zdravstvenom pregledu, pa je ovakvu odbranu okrivljenog sud prihvatio, jer je ista jasna, potpuna i logična i ista je potvrđena naprijed provedenim dokazima, dok u ostalom dijelu odbranu okrivljenog sud nije prihvatio, jer je mišljenja da je ista sračunato data u cilju izbjegavanja ili olakšavanja odgovornosti, a ista je negirana naprijed provedenim dokazima.<br>
	<br>
	Cijeneći psihički odnos okrivljenog prema učinjenom krivičnom djelu sud je našao da je isti bio svjestan da može svojim postupcima učiniti krivično djelo ali je on držao da do toga neće doći, ili da će posljedice moći otkloniti u čemu se iscrpljuje njegov svjesni nehat.<br>
	<br>
	Kako sud nije vezan pravnom kvalifikacijom tužioca istu je izmjenio, na način što je umjesto prvobitne kvalifikacije kao u optužnici našao da je okrivljeni počinio krivičnog djelo iz čl. 338 st. 4 u vezi čl. 329 st. 3 u vezi st. 2 KZ-a, jer je dokazima&nbsp; u toku postupka utvrđeno da je okrivljeni počinio navedeno krivično djelo, a i sud je mišljenja da je prilikom izrade optužnice došlo do očigledne omaške tužioca, obzirom da se čl. 339 odnosi na krivična djela protiv bezbjedonosti javnog saobraćaja, a u konkretnom slučaju radi se o krivičnom djelu&nbsp; protiv opšte sigurnosti ljudi i imovini.&nbsp;<br>
	<br>
	Sud je cijenio i ostale dokaze, ali je mišljenja da isti nisu od bitnijeg uticaja na drugaćije presuđenje u ovoj krivičnoj stvari.<br>
	<br>
	Prilikom utvrdjivanja krivične sankcije okrivljenom sud je primjenom člana 42 st. 1 KZ,&nbsp; kao olakšavajuće okolnosti našao njegove porodične prilike-da je oženjen i otac jednog djeteta,&nbsp; raniju neosuđivanost, kao i činjenicu da se oštećeni nijesu pridružili krivičnom gonjenju, dok otežavajućih okolnosti nije bilo. Sud je cijenio i raniju osuđivanos okrivljenog presudom Osnovnog suda u Bijelom Polju K. 107/2000 od 12.04.2001 , zbog krivičnog djela iz čl. 76 st. 1 KZ RCG, kojom je kažnjen na novčanu kaznu u iznosu od 2.000 din, ali istu nije uzimao u obzir prilikom odmjeravanja vrste i visine krivične sankcije, obzirom da je takva presuda, a shodno čl. 119 KZ-a, obuhvaćena zakonskom rehabilitacijom, te obzirom da se rehabilitovano lice smatra neosuđivanim, a shodno čl. 118 KZ-a. Cijeneći navedene olakšavajuće okolnosti sud je našao da u konkretnom slučaju radi krivično pravne zaštite prema okrivljenom nije nužno primijeniti kaznu, pa je istom na osnovu člana 53 i 54. Krivičnog zakonika izrekao uslovnu osudu sa kojom mu je utvrdio kaznu zatvora od osam mjeseca i istovremeno odredio da se ista neće izvršiti ukoliko okrivljeni u roku od četiri godine ne izvrši novo krivično djelo, smatrajući da će se i prijetnjom izvršenja utvrdjene kazne zatvora uz provjeru ponašanja okrivljenog u roku od četri godine na istog u dovoljnoj mjeri uticati da ubuduće ne vrši krivična djela i na taj način u ovom konkretnom slučaju ostvariti svrha izricanja uslovnih osuda iz člana 52 st. 2. KZ, u okviru opšte svrhe izricanja krivičnih sankcija iz čl. 4 st. 2 Krivičnog zakonika.<br>
	<br>
	Odluku o troškovima krivičnog postupka sud je donio na osnovu člana 199 i 202 st. 1 Zakonika o krivičnom postupku i obavezao okrivljenog da&nbsp; plati iznos od 237,oo eura na ime troškova vještačenja po vještaku zaštite na radu Prebiračević Srećku i to iznos od 187,00€,&nbsp; kao i iznos od 50,00€ na ime paušala, koji je odredjen shodno trajanju postupka, složenosti predmeta i imovinskim prilikama okrivljenog.<br>
	<br>
	Na osnovu svega izloženog, primjenom člana 364 st. 1 ZKP- a odlučeno je kao u izreci presude.<br>
	&nbsp;</div>
<div style="text-align: center">
	OSNOVNI SUD U HERCEG NOVOM, dana 24.02.2011.godine.</div>
<div style="text-align: justify">
	<br>
	&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA,<br>
	Kilibarda Biljana,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Blagojević Marko,s.r.<br>
	<br>
	<br>
	Za tačnost otpravka tvrdi i ovjerava<br>
	namještenik suda.</div>
<div>
	PRAVNA POUKA: Protiv ove odluke nezadovoljna stranka ima pravo žalbe<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; u roku od 15 dana, od dana prijema iste preko ovog&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; suda Višem sudu Podgorica<br>
	&nbsp;</div>
<div style="text-align: justify">
	DN-a:<br>
	- ODT-u Herceg Novi<br>
	- Okrivljenima<br>
	- Braniocu<br>
	- U spise<br>
	<br>
	<br>
	<br>
	<br>
	&nbsp;</div>

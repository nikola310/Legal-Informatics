<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.s2{vertical-align:super;font-size:smaller;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">	K.br. 674/09</span>
</p>
<p class="p1"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4"></p>
<p class="p4">
<span>	Osnovni sud u Bijelom Polju, kao prvostepeni krivični sud, sudija Rahmo Banda, sa zapisničarem Ljiljanom Popović, u krivičnom postupku po optužnom predlogu ODT-a iz Bijelog Polja Kt.br. 196/2008 od 28.05.2008. godine, protiv optuženog R.B.a iz Bijelog Polja, zbog krivičnog djela šumska kradja iz čl.324 st. 2 u vezi st.1 Krivičnog zakonika, po održanom usmenom, glavnom i javnom pretresu u prisustvu Savjetnika ODT iz Bijelog Polja Smolović Slavenka, a u odsustvu uredno obaviještenih okrivljenog R.B.a i predstavnika oštećene U. za Š.P.a, dana  02.02.2011. godine, donio je i javno objavio </span>
</p>
<p class="p4"></p>
<p class="p4"></p>
<p class="p3">
<span class="s1">P R E S U D U </span>
</p>
<p class="p2"></p>
<p class="p4">
<span>	</span><span class="s1">Okrivljeni</span><span> </span><span class="s1">R.B.</span><span>,  od oca V.i majke S., rodjene N., rodjen 17.03.1943. godine u Bijelom Polju, sa prebivalištem u mjestu R., opština Bijelo Polje, državljanin Crne Gore, penzioner, oženjen, otac četvoro djece, završio osnovnu škjolu, vojsku služio 1963. godine u Puli, srednjeg imovnog stanja, neosudjivan, </span>
</p>
<p class="p4"></p>
<p class="p4">
<span>	</span><span class="s1">-na osnovu čl.363 tač.3 ZKP-a, </span>
</p>
<p class="p4"></p>
<p class="p4"></p>
<p class="p3">
<span class="s1">OSLOBADJA SE OD OPTUŽBE</span>
</p>
<p class="p1"></p>
<p class="p4">
<span>	</span><span class="s1">Da je: </span>
</p>
<p class="p4"></p>
<p class="p4">
<span>	Neutvrdjenog dana u vremenu od 01.01.2007. godine, do 22.01.2007. godine, u mjestu Crnionica, opština Bijelo Polje, u državnoj šumi, radi kradje oborio 80 hrastovih stabala, ukupne drvne mase od 20,41 m</span><span class="s2">3</span><span> i time oštećenoj upravi za Š.P.a pričinio štetu u iznosu od 1.030,00 €,</span>
</p>
<p class="p4"></p>
<p class="p4">
<span>	-čimne bi izvršio krivično djelo Š. kradje iz čl.324 st.2 u vezi st.1 Krivičnog zakonika Crne Gore, </span>
</p>
<p class="p4"></p>
<p class="p4">
<span>	-jer nije dokazano da je optuženi izvršio krivično djelo za koje se optužuje. </span>
</p>
<p class="p4"></p>
<p class="p4">
<span>	Troškovi krivičnog postupka shodno čl.203 ZKP-a padaju na teret budžetskih sredstava.</span>
</p>
<p class="p4"></p>
<p class="p4">
<span>	Na osnovu čl.212, st.3 ZKP-a oštećena Uprava za Š.P.a, radi ostvarivanja imovinsko – pravnog zahtjeva upućuje se na parnični postupak. </span>
</p>
<p class="p4"></p>
<p class="p2"></p>
<p class="p3">
<span class="s1">O b r a z l o ž e n j e</span>
</p>
<p class="p2"></p>
<p class="p5">
<span>Optužnim predlogom ODT-a iz Bijelog Polja Kt.br. 196/2008 od 28.05.2008. godine optužen je R.B. iz Bijelog Polja, zbog krivičnog djela Š. kradje iz čl.324 st.2 u vezi st.1 Krivičnog zakonika.</span>
</p>
<p class="p5"></p>
<p class="p5">
<span>Presudom ovog suda K.br.  441/08 od 16.02.2009.godine, okrivljeni R.B. oslobodjen je od optužbe na osnovu čl. 363. tač. 3. ZKP-a, jer nije dokazano da je izvršio krivično djelo Š. kradje iz čl. 324. st. 2. u vezi st. 1. KZ, za koje je optužen. Na navedenu presudu žalbu je izjavio ODT iz Bijelog Polja, pa je Viši sud u Bijelom Polju svojim rješenjem Kž.br. 531/09 od 05.08.2009.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p5"></p>
<p class="p5">
<span>Glavni pretres je održan  shodno čl. 453 ZKP-a, u odsustvu uredno obaviještenih okrivljenog R.B.a  i predstavnika oštećene U. za Š.P.a. </span>
</p>
<p class="p5"></p>
<p class="p5">
<span>Okrivljeni R.B. u svojoj odbrani taokom istrage i na glavnom pretresu je izjavio da je tačno da je on u julu 2006. godine dobio odobrenje Š. U. da može izvršiti sječu u državnoj šumi i to u parceli 387 KO Ravna Rijeka, a ista drva mu je doznačio lugar S.B., koji je bio lugar na tom terenu. On je posjekao tada bukova drva koja su bila doznačena, ali ista nije potjerao sa lica mjesta sa razloga što su mu osporavali put Č., tako da nije mogao da ih otjera. Kada je vršio sječu ovih doznačenih stabala naišao je lugar B.S. i on ga je pitao kako ću da izvučem ta drva, a on mu je rekao da će ih izvuć kad nabavi konja. Tom prilikom ga je pitao može li da osječe troje drva koja mu trebaju za lengu i on mu je rekao da posiječe 3 mlada živca, a kad bude tjerao i ostala drva on će to označiti kredom da zna da je to on posjekao. Neposredno uz ta bukova stabla on je posjekao 3 stabla srčevine (hrastovine) debljine oko 10 cm. Na udaljenosti od ove sječe gdje je on sjekao doznačena drva K.Š.a je vršio sječu hrastovih i bukovih stabala u većoj količini i on ga je pitao zbog čega to siječe, a on mu je rekao da su mu rekli J. da je to njihova šuma i da siječe 10 m za njega, a 10 m J.ma. Sa tog razloga ne osjeća se krivim, jer nije izvršio sječu 80 stabala kako ga tereti optužba, a traži od suda da izadje na lice mjesta i da pokaže gdje je on vršio sječu doznačenih stabala, a ne spori da je izvršio sječu 3 srčeva stabla za koje mu je lugar B. rekao da posiječe. </span>
</p>
<p class="p4">
<span> </span>
</p>
<p class="p5">
<span>Na glavnom pretresu sud je izveo dokaze, saslušao svjedoka - lugara B.S.a i pročitao njegove ranije date iskaze, pročitao ranije date iskaze svjedoka J. N.a i K.Š.e, izvršio uvid u zapisnik o izvršenom kontrolnom pregledu U. za Š.P.a br. 26 od 27.02.2007. godine, uvid u zapisnik o procjeni štete Škr.br. 24/07 od 23.01.2007. godine, pročitao zapisnik o uvidjaju sa lica mjesta od 22.11.2010.godine, pročitao nalaz i mišljenje vještaka šumarske struke K.P.a od 06.12.2010.godine, izvršio uvid u spise predmeta ovog suda K.br. 481/08, saslušao vještaka geodetske struke B.F.a, i izvršio uvid u izvod iz kaznene evidencije na ime okrivljenog. </span>
</p>
<p class="p5"></p>
<p class="p5">
<span>Cijeneći odbranu okrivljenog i dokaze pojedinačno i u medjusobnoj vezi shodno čl. 360 st.2 ZKP-a, sud je utvrdio činjenično stanje i na osnovu istog zaključio da nije dokazano da je optuženi izvršio krivično djelo Š. kradje iz čl.324 st.2 u vezi st.1 Krivičnog zakonika Crne Gore, za koje je optužen.</span>
</p>
<p class="p5"></p>
<p class="p5">
<span>Naime, okrivljeni R.B. ne priznaje izvršenje krivičnog djela, ističući da je tokom 2006. godine dobio odobrenje da može izvršiti sječu u državnoj šumi i da mu je tom prilikom lugar B.S. izvršio doznaku tih stabala.  Okrivljeni u svojoj odbrani je istakao, da nije izvršio  obaranje 80 hrastovih stabala u ukupnoj drvnoj masi od 20,41 m</span><span class="s2">3</span><span> kako ga tereti optužba. </span>
</p>
<p class="p5"></p>
<p class="p5">
<span>Iz iskaza svjedoka B.S.a,  lugara Š. U. iz Bijelog Polja, sud je utvrdio da  nije zatekao R.B.a da vrši obaranje tih stabala, a da je prijavu dao na njega sa razloga što je J.N.prijavio istog, a istovremeno tvrdeći da ta stabla nijesu posječena u državnoj šumi, već u šumi J.a. Svjedok je potvrdio da je prijavu dao na R.B.a i na J. N.a, obzirom da mu je to rekao  šef U. za šume M.DJ., ali da okrivljenog R.B.a nije uopšte zatekao da vrši bespravnu sječu. Ovaj svjedok je na glavnom pretresu od 02.02.2011.godine, a na pitanje Savjetnika ODT-a, što je isti svjedok u zapisniku o izvršenoj kontroli konstatovao da je po kazivanju J. N.a sječu u državnoj šumi izvršio okrivljeni R.B., a u svojoj izjavi je naveo da ne zna da li je okrivljeni oborio hrastova stabla u državnoj šumi, svjedok je pojasnio,  da je on tada kazao da je to R. posjekao zato što je njemu J.N.rekao da je to posjekao R., a on lično nezna. On je za sječu na tom mjestu sačinio samo jedan zapisnik i to po pozivu direktora Đ.a i po pozivu J. N.a, a kako je podnešena krivična prijava njemu nije poznato. To što je doznačio R.u to i sada stoji na licu mjesta, a ovo tvrdi iz razloga kada je bio zadnji put tj. 22.11.2010.godine, na uvidjaju sa vještakom šumarske struke i sudećim sudijom vidijo je da ta posječena stabla i sada stoje, a sve se to radi o jednoj sječi i sačinio je samo jedan zapisnik, a dali se radi o privatnoj ili državnoj  šumi njemu nije poznato. </span>
</p>
<p class="p5"></p>
<p class="p5">
<span>Sud je cijenio i iskaz svjedoka K.Š.e, dat na zapisniku o glavnom pretresu, koji je tvrdio da nije zatekao okrivljenog kako vrši obaranje stabala, dok je tokom istrage izjavio da ga je vidio kako vrši izvlačenje bjelovih stabala u blizini šume gdje i on sam vršio obaranje stabala, a po nalogu B.D.a, a da ista stabla nijesu bila doznačena, dok je u istoj šumi primijetio okrivljenog R.B.a da vrši izvlačenje već oborenih bjelovih stabala.  Svjedok K.Š.a je na glavnom pretresu upozoren u pogledu razlika i isti je pojasnio da je primijetio u neposrednoj blizini gdje je on vršio sječu stabala,  a da nije nikoga vidio ni da siječe ni da izvlači ta stabla, da je tako pojasnio i kod istražnog sudije i da ostaje pri iskazu koji je dao na glavnom pretresu, da nije vidio okrivljenog R.B.a niti da siječe, niti da vrši izvlačenje tih stabala.   </span>
</p>
<p class="p5"></p>
<p class="p5">
<span>Takodje, Sud je cijenio i iskaz svjedoka J. N.a i isti iskaz nije prihvatio da je bespravnu sječu izvršio R.B., sa razloga što je  isti tvrdio da je ta bespravna sječa izvršena ne u državnoj šumi, već u njegovoj privatnoj šumi, a kod činjenice da je i svjedok K.Š.a tvrdio da mu je B.D.o rekao da izvrši sječu 20 m</span><span class="s2">3</span><span> bukove i bjelove šume i da ista stabla nijesu bila doznačena. </span>
</p>
<p class="p5"></p>
<p class="p5">
<span>Iz zapisnika o izvršenom kontrolnom pregledu u kome je lugar B.S. konstatovao da je po saznanju J. N.a sječu počinio R.B. i da lugar nije bio siguran da li se radi o državnoj ili privatnoj svojini i da je tom prilikom izvršio premjer panjeva koje je konstatovao u zapisniku.</span>
</p>
<p class="p5"></p>
<p class="p5">
<span>Uvidom u spise predmeta ovog suda K.br. 481/08 se vidi, da je protiv R.B.a odbijena optužba usled odustanka ODT u Bijelom Polju na glavnom pretresu, da je: - neutvrdjenog dana u decembru mjesecu 2006.godine u mjestu Ravna Rijeka Opština Bijelo Polje u privatnoj šumi vlasništvo J. D. na kat. parceli 374 upisana u posjedovnom listu br. 46 KO Ravna Rijeka, radi kradje oborio 98 bukovih stabala u bruto drvnoj masi od 40 m3, i time pričinio štetu oštećenoj J. D.. </span>
</p>
<p class="p5"></p>
<p class="p5">
<span>Nadalje iz sadržine tih spisa se utvrdjuje, da je sud izlazio na lice mjesta sa vještacima šumarske i geodetske struke i da su bili prisutni okrivljeni R.B. i oštećena - svjedok J.D.a, koji su pokazali mjesta sječe i panjeve od iste.  Pa su vještaci sačinili nalaze i mišljenja. Tako, vještak geodetske struke F.B.se u svom nalazu od 24.06.2009.godine izjasnio, da je izvršio identifikaciju parcele na kojoj je izvršena sječa i po kazivanju okrivljenog i po kazivanju stranke - J. D. i konstatovao, da je sječa izvršena na dijelu kat.parcele br. 374 po kulturi šuma 4 klase, ukupne površine 4 ha, 72 ara i 60 m2, upisane u listu nepokretnosti br. 46 KO Ravna Rijeka, na ime J. D.. A vještak šumarske struke K.P. se u svom nalazu i mišljenju od 18.08.2009.godine, izjasnio,   da uporedjujući obje sječe: sječu po kazivanju oštećene i sječu po kazivanju okrivljenog, po pitanju elemenata : način sječe, oblik poprečnog presjeka panja poslije sječe, visine panja, smjera obaranja stabala, koncentrisanosti sječe, doznake, vremena sječe. Da se radi o različitim sječama i da sječu nije vršilo jedno isto lice već se radi o više lica u različitom vremenskom periodu. </span>
</p>
<p class="p5"></p>
<p class="p5">
<span>Ovaj sud je dana 22.11.2010.godine, izvršio uvidjaj na lice mjesta po nalogu ukidnog rješenja Višeg suda u B.Polju uz prisustvo vještaka šumarske struke i svjedoka - lugara B.S.a, kao i svjedoka J. N.a, koji su pokazali mjesto sječe i panjeve od iste, a na lice mjesta nije bio prisutan okrivljeni koji je uredno obaviješten.  A vještak šumarske struke K.P. u svom nalazu od 06.12.2010.godine se izjasnio, da je na istom mjestu - istoj sječi ranije dolazio kao vještak šumarske struke, zajedno sa vještakom geodetske struke, identifikovao mjesto sječe, panjeve posječenih stabala, broj, količinu, kvalitet. Panjeve je tada pokazao okrivljeni ( 9 panjeva). Na udaljenosti oko 50 - 60 m, od te sječe pokazana je sječa od strane svjedoka J. N.a. Istu sječu koju je on ( svjedok) pokazao, pokazala je njegova majka J. D.a na ranijem uvidjaju a radi se o količini 50 panjeva, posječenih stabala bukve i hrasta. I vezano za sječu se detaljno izjasnio u ranijem nalazu br. 28/09 od 18.08.2009.godine. </span>
</p>
<p class="p5"></p>
<p class="p5">
<span>Neposredno na glavnom pretresu od 02.02.2011.godine, vještak geodetske struke B.F. se izjasnio, da ostaje u svemu pri datom nalazu i mišljenju od 24.06.2009.godine dat u predmetu K.br. 481/08. A na pitanje Savjetnika ODT, a obzirom da isti nije bio prisutan prilikom vršenja uvidjaja u ovom predmetu, a osim toga i mjesta sječe se razlikuju po ovom sadašnjem optužnom predlogu i optužnom predlogu u prethodnom predmetu u kojem je izvršen uvid, vještak je kazao, po predmetu K.br. 674/09 nije izlazio na licu mjesta, ali je po pomenutom predmetu izlazio vještak šumarske struke K.P. i iz njegovog nalaza se vidi, obzirom da je isti učestvovao kao vještak i u predmetu K.br. 481/08, na prvoj strani njegovog nalaza stoji, da je obavijestio sudiju da je na istom mjestu - istoj sječi, ranije dolazio kao vještak šumarske struke zajedno sa vještakom - geodetske struke identifikovao mjesto sječe, panjeve, prosječnih stabala, broj, količinu, kvalitet. Panjeve je tada pokazao okrivljeni i stranka J. D.a. A on je na osnovu uvidjaja i prikupljenih podataka sa terena. Obzirom na prednje može konstatovati da se radi o istom lokalitetu, kao i u predmetu K.br. 481/08, gdje je on dao svoj nalaz i u cjelosti ostaje pri istom. </span>
</p>
<p class="p5"></p>
<p class="p5">
<span>Dakle, imajući u vidu odbranu okrivljenog R.B.a, koji ne priznaje da je izvršio sječu 80 bukovih i hrastovih stabala, kod činjenice da lugar B.S. nije zatekao okrivljenog R.B.a da vrši obaranje tih stabala, da je prijavu podnio na R.B.a, kao i na J. N.a, koji ga je obavijestio da je sječu izvršio R.B. i to u njegovoj privatnoj šumi, a ne u državnoj šumi kod činjenice da je svjedok K.Š.a na glavnom pretresu takodje tvrdio da R.a nije vidio da vrši sječu i izvlačenje tih stabala, da je i sam u tom dijelu šume vršio obaranje stabala koja nijesu bila doznačena u drvnoj masi od 20 m</span><span class="s2">3</span><span>. A posebno imajući u vidu nalaz vještaka šumarske struke K.P.a i neposredno izjašnjavanje vještaka geodetske struke B.F.a na glavnom pretresu. To ovaj sud nije mogao izvesti drugačiji zaključak, osim da nije bilo dokaza da je okrivljeni R.B. izvršio krivično djelo stavljeno mu na teret, pa je istog i oslobodio od optužbe shodno čl. 363. tač. 3. ZKP-a. Naime, ovi vještaci su do detalja razjasnili sva sporna pitanja vezano za konkretnu bespravnu sječu. </span>
</p>
<p class="p5"></p>
<p class="p5">
<span>Kako se radnja krivičnog djela Š. kradje sastoji u obaranju stabala u tudjoj šumi, za koju radnju sud nije utvrdio da je izvršio okrivljeni, to je sud stanovišta da u konkretnom slučaju nije dokazano da je okrivljeni R.B. izvršio krivično djelo Š. kradje iz čl. 324. st. 2. u vezi st. 1. KZ, za koje je optužen. </span>
</p>
<p class="p5"></p>
<p class="p5">
<span>Ovaj sud je cijenio i ostale izvedene dokaze, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari, imajući u vidu ukupno činjenično stanje. </span>
</p>
<p class="p2"></p>
<p class="p5">
<span>Troškovi krivičnog postupka, shodno čl.203 ZKP-a padaju na teret budžetskih sredstava.</span>
</p>
<p class="p4"></p>
<p class="p4">
<span>	Oštećena Uprava za šume CG Pljevlja, radi ostvarivanja imovinsko – pravnog zahtjeva upućuje se na parnični postupak, shodno čl.212, st .3 ZKP-a. </span>
</p>
<p class="p4"></p>
<p class="p4">
<span>	Sa iznijetih razloga odlučeno je kao u izreci presude, shodno čl.363 tač.3 ZKP-a. </span>
</p>
<p class="p2"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana: 02.02.2011. godine</span>
</p>
<p class="p2"></p>
<p class="p2"></p>
<p class="p4">
<span class="s1">Zapisničar									S u d i j a</span>
</p>
<p class="p4">
<span class="s1">Ljiljana Popović s.r.					                 Rahmo Banda s.r.</span>
</p>
<p class="p4"></p>
<p class="p4"></p>
<p class="p1"></p>
<p class="p6"></p>


</body>
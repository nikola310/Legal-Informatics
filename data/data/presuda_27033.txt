<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.s2{color:black;}
.p1{margin-right:-0.21875in;text-align:end;hyphenate:auto;font-family:Times New Roman;font-size:12pt;}
.p2{margin-right:-0.21875in;text-align:end;hyphenate:auto;font-family:Arial;font-size:12pt;}
.p3{margin-right:-0.21875in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.21875in;text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;margin-right:-0.21875in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-right:-0.21875in;text-align:center;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:end;hyphenate:auto;font-family:Arial;font-size:12pt;}
.p10{margin-left:0.5in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;text-align:justify;hyphenate:auto;font-family:Arial;font-size:12pt;}
.p12{text-align:justify;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br. 914/11</span>
</p>
<p class="p2"></p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI, kao prvostepeni krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenih B. R. i Š. D., oba iz Podgorice, zbog krivičnog djela razbojništvo iz čl. 242 st.1 Krivičnog zakonika u vezi čl. 23 st. 2 Krivičnog zakonika, rješavajući po optužnici ODT Podgorica Kt.br.1749/11-2 od 12. 12. 2010. godine, nakon održanog glavnog i javnog pretresa u prisustvu zastupnika optužbe Šoškić Miloša zamjenika ODT Podgorica, branioca okrivljenog B. R., Ć. B. adv. iz Podgoraice, branioca okrivljenog Š. D., Ć. M., adv. iz Podgorice i okrivljenih dana 12. 04. 2013. godine, donio je i istog dana javno objavio </span>
</p>
<p class="p5"></p>
<p class="p6">
<span>P R E S U D U</span>
</p>
<p class="p5"></p>
<p class="p5">
<span>Okrivljeni: </span>
</p>
<p class="p5">
<span>B. R., od oca H. i majke Š., rođene E., rođen 27. 10. 19xx. godine u Đakovici - Republika Kosovo, sa prebivalištem u Podgorici Vrela Ribnička kamp I, državljanin Republike Kosovo, oženjen, lošeg imovnog stanja, neosuđivan, u pritvoru od 19. 03. 2013. godine od 21:00 čas do 12. 04. 2013. godine,</span>
</p>
<p class="p5">
<span>Š. D.,  od oca 	B. i majke Z., rođene B., rođen 26. 01. 19xx. godine u Klini - Republika Kosovo, sa prebivalištem u Podgorici Vrela Ribnička kamp I, državljanin Republike Crne Gore, neoženjen, lošeg imovnog stanja, neosuđivan</span>
</p>
<p class="p5"></p>
<p class="p6">
<span>Krivi su</span>
</p>
<p class="p5"></p>
<p class="p5">
<span>Što su:</span>
</p>
<p class="p5">
<span>Dana 16. 11. 2011.  godine oko 22,00 časova, u Podgorici, u naselju Konik, svjesni svog djela čije su izvršenje htjeli, znajući da je njihovo djelo zabranjeno po prethodnom dogovoru i zajedno, upotrebom sile, tuđu pokretnu stvar oduzeli drugom u namjeri da njenim prisvajanjem sebi pribave protivpravnu imovinsku korist, na način što je okrivljeni Š. D. čuvao stražu dok je okrivljeni B. R. sa leđa prišao oštećenoj A. B.  i zadao joj više udaraca u predjelu grudi od kojih udarca je oštećena pala, nakon čega joj je okrivljeni B. R. sa vrata istrgnuo zlatni lanac sa privjeskom, vrijednosti 157,50 €, a zatim se zajedno sa okrivljenim Š. D. dao u bjekstvo</span>
</p>
<p class="p5">
<span>	- čime su kao saizvršioci izvršili krivično djelo razbojništvo iz čl. 242 st. 1 Krivičnog zakonika u vezi čl. 23 st. 2 Krivičnog zakonika.</span>
</p>
<p class="p5"></p>
<p class="p5">
<span>Pa ih sud na osnovu čl. 4. st. 2, 32, 36, 42 st.1 čl. 45, 46, okrivljenom B. R. i čl. 51 Krivičnog zakonika, te čl. 226, 229, 239 i 374 Zakonika o krivičnom postupku, </span>
</p>
<p class="p5"></p>
<p class="p6">
<span>O S U Đ U J E</span>
</p>
<p class="p5"></p>
<p class="p5">
<span>Na kazne zatvora u trajanju od po 6 (šest) mjeseci, u koju kaznu se okrivljenom B. R. uračunava vrijeme provedeno u pritvoru od 19. 03. 2013. godine od 21:00 časova do 12. 04. 2013. godine.  </span>
</p>
<p class="p5">
<span>Obavezuju se okrivljeni da ovom Sudu plate na ime troškova krivičnog postupka solidarno iznos od 60,50 €, te po osnovu sudskog paušala iznos od po 30,00 €, u roku od 15 dana po pravosnažnosti presude, dok će sud o troškovima koji se odnose na nagrade braniocima postavljenim po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku. </span>
</p>
<p class="p5">
<span>DUŽNI SU okrivljeni da na ime naknade štete solidarno plate iznos od 157,50 € oštećenoj A. B..</span>
</p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p5">
<span>Optužnicom ODT Podgorica, Kt. br. 1749/11-2 od 12. 12. 2010. godine, stavljeno je na teret okrivljenima B. R. i Š. D., da su izvršili krivično djelo razbojništvo iz čl. 242 st. 1 Krivičnog zakonika u vezi čl. 23 st. 2 Krivičnog zakonika. </span>
</p>
<p class="p5">
<span>Zastupnik optužbe je prije davanja završnih riječi precizirao činjenični opis dispozitiva optužnog akta, na način, označen u izreci ove presude, ne mijenjajući pri tom pravnu kvalifikaciju djela, i pri tako preciziranom činjeničnom opisu ostao do kraja glavnog pretresa, pa je u završnoj riječi izjavio da je u toku dokaznog postupka nesumnjivo utvrđeno da su okrivljeni izvršili krivično djelo stavljeno im na teret. Naime, dovodeći u vezu iskaze svjedoka oštećene i svjedoka B. B. i B. E. sa odbranom okrivljenog B. R., utvrđeno je da je njegova odbrana u skladu sa iskazima ovih svjedoka, kao i sa materijalnim dokazima, odnosno potvrdom o oduzimanju predmeta. Okrivljeni B. je dao jasnu odbranu, koja je od početka postupka neizmijenjena. Okrivljeni Š. D., je dao odbranu, koja je smišljena, radi izbjegavanja krivice, istu mijenja na pretresu, i ista je u suprotnosti sa odbranom datom pred tužiocem i sa odbranom okrivljenog B. R., kao i sa svim provedenom dokazima u postupku. Na kraju je izjavio, da imajući u vidu naprijed navedeno u cjelosti ostaje pri priciziranoj optužnici, pa je predložio, da sud okrivljene oglasi krivim i osudi po zakonu.</span>
</p>
<p class="p5">
<span>Okrivljeni B. R., je u svojoj odbrani datoj u predhodnom postupku, na zapisniku od 17. 11. 2011. godine pred ODT-om Podgorica izjavio, da je dana 16. 11. 2011. godine, oko 22:00 časova, sa svojim drugom D. Š. i sa još jednim momkom kome ne zna ime, sjedio u blizini izbjegličkog kampa u naselju Konik i to na klupi, pored koje su bili zapalili vatru i grijali se. U jednom trenutku prišla im je jedna starija žena i tražila da joj pozajme upaljač, kako bi zapalila cigaretu. D.Š. je toj ženi zapalio cigaretu i ona je nakon toga otišla. Nakon toga D. Š. mu je rekao "kako ova žena ima dobar lanac, ajde da joj ga uzmemo". Rekao je Š. da to neće da radi, ali je Š. bio uporan i nagovarao ga je, pa je u jednom momentu pristao. Tada je krenuo za tom ženom, a Š. mu je rekao da ga čeka, zatim je stavio kapuljaču na glavu kako ga žena ne bi prepoznala i kada joj je prišao, tražio je od nje da mu zapali cigaretu, a ona kako nije imala upaljač dala mu je svoju cigaretu. Za svo to vrijeme D. Š. je stajao od njih udaljen nekih 30 metara. Dok je palio cigaretu desnom rukom je sa vrata te žene strgao zlatni lanac i pobjegao u pravcu Bosanskog izbjegličkog naselja. Tada mu je ta žena rekla "znam te, znam te, slobodno bježi", a to mu je rekla na albanskom jeziku. Ubrzo nakon toga kod njega je došao D. Š. i rekao mu kako ga je ta žena pitala gdje je pošao, a on je uputio u suprotnom pravcu. nakon toga je D. Š. dao lanac koji je bio pokidan, koji mu je tada rekao, da pođu kod njegovog druga E. koji živi na Koniku i da ga njemu ponude na prodaju. To su i uradili, pošli su kod E., koji je lanac kupio za 25,00 €. Od tog novca su prvo pošli da pojedu po jedan sendvič, zatim su kupili po kutiju cigareta, što je sve koštalo 5 €, a 20,00 € što im je ostalo su podijelili po 10,00 eura. Nakon toga je svako od svojih para kupio alkohol i neke gricaklice i to su jeli i pili u kući kod njihove drugarice G., gdje su ostali do 3 sata ujutro, nakon čega je svako pošao svojoj kući. Sjutradan oko 11:00 časova kod njega kući došao je jedan policajac koji ga je poveo u policiji. Na kraju je izjavio, da predmetnom prilikom, ženu kojoj je oduzeo lanac nije udarao, već je samo strgao lanac i pobjegao, a da li je D.Š. nakon toga tu ženu udario nije mu poznato, jer to nije vidio. </span>
</p>
<p class="p5">
<span>Na glavnom pretresu održanom dana 12. 05. 2013. godine je dodao da priznaje izvršenje krivičnog djela koje mu je stavljeno na teret i da priznaje krivcu. Objasnio je, da je žena, nakon što je zapalila cigaraetu pošla od njih nekih 100 m, i tada mu  je D. rekao da ona ima lanac i predložio mu da ga oduzmu, s tim da ga je pitao "kakav je, je li dobar", našto mu je on odgovorio da jeste, pa je onda prišao toj ženi. D. mu je tom prilikom čuvao leđa, što znači da mu je bio pratnja i pazio da ga neko ne vidi. Oštećenu predmetnom prilikom nije tukao. Na mjestu gdje su se nalazili i gdje je prišao oštećenoj nije bio mrak već je bilo upaljeno svijetlo, pa se vidjelo, D. je bio iza njega na nekih 30 m, kada je prišao oštećenoj i čuvao mu je stražu. Na kraju je izjavio, da su se bili dogovorili da D. čuva stražu, a da on priđe oštećenoj, pa su se razdvojili jer je tu bilo još njihovih drugara koji su bili malo udaljeni od njih. U završnoj riječi je naveo da se izvinjava što je izvršio krivično djelo i da se to sigurno više neće dogoditi a da se njegov otac dogovorio sa oštećenom u sudu, da će joj nadoknaditi vrijednost lanca.</span>
</p>
<p class="p5">
<span>Branilac okrivljenog B. R., adv. Ć. B. iz Podgorice, je u završnoj riječi naveo da imajući u vidu da je okrivljeni priznao izvršenje krivičnog djela, moli sud da to cijeni kao posebnu olakšavajuću okolnost i u tom smislu njegovo iskreno kajanje. </span>
</p>
<p class="p5">
<span>Okrivljeni Š. D., je u svojoj odbrani datoj u predhodnom postupku, na zapisniku od 17. 11. 2011. godine, pred ODT-om Podgorica izjavio, da je dana 16. 11. 2011. godine, oko 22:00 časova u blizini Kampa II izbjegličkog naselja na Koniku, preko puta igrališta sjedio zajedno sa B. B. i R. B., bili su zapalili vatru i grijali se. Tada im je prišla jedna starija žena, misli da se zove B. i pitala ih da li imaju upaljač kako bi zapalila cigaretu. Upaljač joj je dao B. B., i nakon što je zapalila cigaretu pošla je niz ulicu. Nakon toga R. B. je rekao kako je primijetio da ima zlatni lanac oko vrata i pošao je za njom govoreći da će da joj uzme lanac, a on mu je na to rekao, da to ne treba da radi, ali ga R. nije poslušao, već je pošao za tom ženom, a on je svo vrijeme išao za njim kako bi vidio šta će da učini. Kada je R. stigao tu ženu istoj je prišao s leđa i više puta je udario, misli da je udario pesnicom u predjelu glave, ali ne zna tačno gdje, obzirom da je bio mrak, a zatim joj je strgao zlatni lanac oko vrata nakon čega je pobjegao prema njemu i rekao mu "idemo da prodamo lanac i častit ću te kada isti prodam". Nakon toga su pošli i R. mu je tada rekao da pođu kod nekog E. kojeg inače zna iz viđenja, da njemu proda lanac. R. je otišao kod E., u dvorište kuće, a on je čekao na jednoj raskrsnici. Kada se R. vratio rekao je da je lanac prodao za 15,00 €, tada mu je dao 5 eura koje mu je bio dužan od ranije, a zatim je ušao u jednu prodavnicu i kupio po jedan sok i po kutiju cigareta. Nakon toga je pošao kod svoje djevojke koja mu je vjerenica i kod koje je ostao cijelu noć.Ujutru je kod njegove djevojke došao njegov otac i rekao mu da pođu u policiju jer su ga policajci tražili. Na kraju je izjavio, da se kaje što je sa R. išao da proda lanac, a što nikad ne bi uradio da mu R. nije bio dužan. Predmetnom prilikom oštećenu nije udarao, niti joj je prilazio, a lanac nije ni vidio i jedina njegova greška je to što je sa R. išao kada je R. prodao lanac. Na glavnom pretresu održanom dana 12. 05. 2013. godine je dodao, da kada je B.R. krenuo za oštećenom on je ostao da sjedi sa društvom, bilo ih je više, pa je neko pošao kući, neko ostao da sjedi, a B. je sam pošao za oštećenom. Objasnio je da je kada je B. pošao za oštećenom ostao da sjedi na mjesto gdje su predhodno sjedjeli da ih je bilo četvoro, a da je to mjesto udaljeno 300-400 m, a možda i 500 m od mjesta gdje je B. prišao oštećenoj. Nije vidio kada je B. uzeo lanac oštećenoj. Kada se vratio B. je njemu, B. I. i jednom momku koji se zove S. rekao da je od oštećene uzeo lanac. Kada je oštećena prišla da zapali cigaretu bilo ih je pet, a možda i više. Predmetnom prilikom je bio mrak, nije vidio kada je B. uzeo lančić od oštećene, a poznavao je iz viđenja oštećenu B. A.. Razliku u kazivanju, u odnosu na predhodni postupak, je objasnio na način što je kazao, da ne zna zbog čega kod tužioca nije pominjao ostala lica, i rekao, da su B., R. i on sjedjeli kod vatre, a Ismet S. i još jedan momak su im prišli kasnije, ali prije nego što je B. prišao oštećenoj. Na kraju je izjavio da je govorio istinu na glavnom pretresu, da nije išao za R. kada je krenuo za oštećenom, i da ne zna zbog čega je drugačije rekao pred tužiocem i kako je objasnio šta je Banuši radio predmetnom prilikom.</span>
</p>
<p class="p5">
<span>Branilac okrivljenog Š. D., adv. Ć. M. iz Podgorice, je u završnoj riječi izjavio, da je optužnica koja se odnosi na njegovog branjenika, činjenično i pravno neosnovana, te da je na osnovu pogrešno utvrđenih činjenica došlo do greške u pogledu pravne kvalifikacije. Iz izjava svjedoka i same oštećene, pogotovo izjave svjedoka B. B., vidi se da nije postojao predhodni dogovor jer se radilo o trenutnoj jednostranoj odluci. Kvalifikacija o pomaganju u vidu čuvanja straže je neosnovana što se vidi iz izjava na glavnom pretresu jer vremenski uslovi i udaljenost su bili takvi da njegov branjenik nije nikako mogao držati stražu i upozoriti prvo okrivljenog. U radnji izvršenja krivičnog djela, njegov branjenik nema nikakvog udjela jer je radnja izvršenja krivičnog djela već bila završena i on u izvršenju krivičnog djela nije učestvovao. Jedina njegova krivica je u pomaganu sticanjem protiv pravne imovinske koristi. Obzirom na navedeno, smatra da je optužnica neosnovana no ukoliko sud utvrdi drugačije, tražio je od suda da uzme u obzir olakašavajuću okolnost na strani njegovog branjenika, da je teškog materijalnog stanja, bračno stanje, mali stepen društvene opasnosti i mali iznos stečene protivpravne imovinske koristi, pa je predložio da mu sud izrekne uslovnu osudu. Tražio je troškove postupka za odbranu po službenoj dužnosti.</span>
</p>
<p class="p5">
<span>Sud je u dokaznom postupku saslušao svjedoka - oštećenu B. A., svjedoke B. B. i B. E., pročitao potvrdu o privremeno oduzetim predmetima Ku. br. 989/2011 od 17. 11. 2011. godine, na saglasan predlog stranaka pročitao nalaz i mišljenje sudskog vještaka komercijalne struke Kt. br. 21/11-2 od 29. 11. 2011. godine, pročitao izvještaj Uprave policije OJ Podgoraica iz kaznene evidencije na ime okrivljenog B. R. od 12. 04. 2013. godine i izvještaj Uprave policije PJ Podgorica iz kaznene evidencije na ime okrivljenog Š. D. od 12. 04. 2013. godine. </span>
</p>
<p class="p5">
<span>Ocjenom navoda optužbe, odbrane kao i svih provedenih dokaza, sud je na nesumnjiv način utvrdio da su okrivljeni izvršili krivično djelo stavljeno im na teret, na način, u vrijeme i na mjestu kako je to predstavljeno izrekom ove presude, pa ih je sud oglasio krivim i osudio na kazne iz izreke presude iz sledećih razloga:</span>
</p>
<p class="p5">
<span>Svjedok oštećena B. A., je u predhodnom postupku izjavila da je predmetnom prilikom, tačnije 16. 11. 2011. godine, sjeća se da je bila noć, ali se ne sjeća oko koliko sati, prolazila kroz Kamp II, na Vrela Ribnička, kada je vidjela tri mladića koji stoje pored puta i griju se na vatri koju su naložili. Među njima je poznala svog rođaka B. B. i prišla kako bi zapalila cigaretu. B. joj je dao upaljač, zapalila je cigaretu i nakon toga krenula kući. Ubrzo nakon toga s leđa joj je prišao jedan momak koji je bio zajedno sa B. kod vatre, zna da je imao kapu od dukserice na glavi i to bijele dukserice i tada je više puta udario pesnicama u predjelu grudi, od kojih udaraca je pala na ulicu, kada joj je taj momak strgao lanac sa vrata sa privjeskom i zajedno sa momkom koji se zove Š. D. pobjegao niz ulicu. Nakon toga pošla je svojoj kući, njena unuka je zvala policiju, nakon čega je zajedno sa unukom pošla u policiju i podnijela prijavu. Objasnila je da  je lanac i privjezak kupila prije 5-6 mjeseci u zlatari koja se nalazi iza parkinga iza robne kuće Beko za iznos od 170,00 €. Navela je, da kada je taj momak fizički napao i ukrao joj lanac, momak kojeg zna po imenu Š. bio je i dalje kod vatre, ali je vidjela, kada su zajedno, nakon što joj je momak sa duksericom strgao lanac pobjegao niz ulicu. Što se tiče povreda koje je tom prilikom zadobila, izjavila je da se nije javljala ni u jednu medicinsku ustanovu radi pružanja medicinske pomoći. Na glavnom pretresu održanom dana 12. 04. 2013. godine je dodala da se ne pridružuje krivičnom gonjenju protiv okrivljenih, ali postavlja imovinskopravni zahtjev u iznosu od 157,50 €. Izjavila je da je sigurna da je predmetnom prilikom B. udario i da je, kada je uzeo lančić pobjegao, a sa njim je pobjegao i Š. D.. Kada se vratila niko nije bio kod vatre, svi su bili pobjegli. Kada je zapalila cigaretu i pošla B. je stigao i tražio da zapali cigaretu, a to nije bilo daleko, bilo je blizu stuba kod prodavnice. Kada je stala da R. zapali cigaretu, R. je udario, i istrgao joj je lanac, pa se vratila ali su svi bili pobjegli. Nakon što je pripalila cigaretu i pošla, više nije vidjela gdje se nalazi Š. D., ali kada se vratila, on je bio pobjegao.   </span>
</p>
<p class="p5">
<span>Svjedok B. E. je u svom iskazu naveo, da se dana 16. 11. 2011. godine, sjeća se da je bio mrak, ali se ne sjeća koliko je bilo sati, na jednom igralištu sreo sa B. R. i Š. D., koji su ga pitali hoće li da kupi jednu zlatnu narukvicu. Rekao im je da pođu do njegove kuće kako bi tu narukvicu pogledala njegova sestra i da će je ako joj se svidi kupiti. Narukvica se svidjela njegovoj sestri, a B. R. je za istu tražio iznos od 25,00 €, međutim R.  je dao samo 15,00 €. Sjutradan kod njega kući došla je policija koja je tražila lanac, pa je isti vratio. Napomenuo je, da nije znao da je lanac ukraden i isti je bio prekinut, tako reći to je bio dio lanca, pa je iz tog razloga mislio da se radilo o narukvici. Pojasnio je da, kada su mu Robert i Š. davali lanac da pogleda, da su se nešto dogovarali na albanskom jeziku i onda mu je R. predao lanac da pogleda. Nije vidio gdje je taj lanac do tada bio i odakle je R. taj lanac izvadio, moguće da mu ga je dodao Š., ali to sa sigurnušću nije mogao potvrditi. </span>
</p>
<p class="p5">
<span>Svjedok B. B. je u svom iskazu u predhodnom postupku naveo da su se dana 16. 11. 2011. godine pored ulice, kod vatre koju su upalili on, D. Š. i jedan momak, kojeg je znao po imenu R., grijali. U jednom trenutku, prišla im je njegova dalja tetka B. A., i pošto je samo njega poznavala, tražila je da joj zapali cigaretu, što je on i uradio, nakon čega je B. pošla niz ulicu u pravcu svoje kuće. Nakon toga, zadržao se još nekih desetak minuta i oko 22:00 časova, pozdravio se sa momcima koji su bili u njegovom društvu i pošao kod svog strica B. N.. Tamo se zadržao nekih pola sata i pošao svojoj kući. Za vrijeme dok su se grijali pored vatre njih trojica, nijesu nešto puno pričali, a kada je pošao kod strica, njih dvojica su pošli niz ulicu u istom pravcu u kojem je pošla i njegova tetka, a šta se dalje dešavalo nije mu poznato, niti je bilo šta vidio. Kada je stigao kući, nedugo zatim na vrata njihove kuće pokucala je tetka B. sa policijom i pitala ga da joj kaže imena momaka koji su bili sa njim kod vatre. To je i uradio, a nakon toga zajedno sa policijom pošao kako bi dao detaljnu izjavu o svemu. Na kraju je izjavio, da nije vidio kada su momci koji su bili sa njim oduzeli lanac njegovoj tetki. Na glavnom petresu održanom dana 12. 04. 2013. godine, je izjavio, da dok su sjedjeli kod vatre R. i D. se nijesu ništa dogovarali i nijesu pominjali lančić. </span>
</p>
<p class="p5">
<span> Iz potvrde o privremeno oduzetim predmetima Ku. br. 989/2011 od 17. 11. 2011. godine, utvrđeno je da je ovlašćeno službeno lice UP PJ Podgorica, od lica po imenu Beriša E., od oca M., rođen 1990. godine u Podgorici, gdje je i nastanjen ul. Kosovska bb, dana 17. 11. 2011. godine u 14:00 časova, privremeno oduzeo jedan zlatni lanac, plet "3 pal". </span>
</p>
<p class="p5">
<span>Iz nalaza i mišljenja sudskog vještaka komercijalne struke D. Đ., sud je utvrdio da vrijednost protivpravno oduzetog i prisvojenog zlatnog lanca na dan izvršenja krivičnog djela iznosi 157,50 €, a da kupoprodajna cijena zlatnog lanca po jedinici jedan gram težine iznosi 35,00 € na dan izvršenja krivičnog djela, na osnovu cjenovnika iz zlatare Dominik u Podgorici, kao i prosječnih  cijena cjenovnika zlatarskih radnji u prodajnoj mreži Podgorice. </span>
</p>
<p class="p5">
<span>Ovako dati nalaz i mišljenje vještaka komercijalne struke, sud je u potpunosti prihvatio, kao jasan, precizan i zasnovan na pravilima  struke.</span>
</p>
<p class="p5">
<span>Iz izvještaja Uprave policije PJ Podgorica iz kaznene evidencije na ime okrivljenog B. R., od 12. 04. 2013. godine, utvrđeno je da okrivljeni nije osuđivan.</span>
</p>
<p class="p5">
<span>Iz izvještaja Uprave policije PJ Podgorica, iz kaznene evidenicije na ime okrivljenog Š. D. od 12. 04. 2013. godine, utvrđeno je da okrivljeni nije osuđivan.  </span>
</p>
<p class="p5">
<span>Na osnovu naprijed izloženog, sud je na nesumnjiv način utvrdio da su okrivljeni B. R. i Š. D. dana 16. 11. 2011. godine, oko 22:00 časa, bili u blizini Kampa II, Izbjegličkog naselja na Koniku, gdje su sjedjeli pored puta, zajedno sa B. B., i grijali se na vatri, koju su prethodno naložili, da bi kada im je u jednom trenutku prišla oštećena A. B., inače tetka B. B., kako bi zapalila cigaretu, kojoj je tada prišao B. B. i upaljačem zapalio cigaretu, koja se nakon toga okrenula i otišla niz ulicu u pravcu svoje kuće, u kojem trenutku je okrivljeni B. R. krenuo za oštećenom, prišao joj sa leđa i zadao joj više udaraca u predjelu grudi od kojih udaraca je oštećena pala na ulicu, nakon čega joj je okrivljeni B. R. sa vrata istrgnuo zlatni lanac sa priveskom, za koje vrijeme je okrivljeni Š. D. čuvao stražu i bio udaljen od njih nekih 30 m, nakon čega su okrivljeni zajedno pošli kod B. E. kome su lanac prodali, a novac dobijen od prodaje podijelili. </span>
</p>
<p class="p5">
<span>Činjenično stanje utvrđeno je prije svega iz iskaza svjedoka oštećene A. B., koja je potvrdila da je dok je prolazila kroz Kamp II, koji se nalazi na Vrelima Ribničkim, vidjela tri mladića koji stoje pored puta i griju se na vatri koju su naložili, da je među njima poznala svog rođaka B. B., i da je kada joj je B. zapalio cigaretu, krenula kući, u kom trenutka joj je sa leđa prišao jedan momak koji je bio zajedno sa B. kod vatre, da se sjeća da je imao kapu na glavi i to od bijele dukserice, koji ju je tada više puta udario pesnicama u predjelu grudi od kojih udaraca je pala na ulicu, da bi joj nakon toga strgao lanac sa vrata sa priveskom i zajedno sa momkom kojeg je znala po imenu Š. D., pobjegao niz ulicu, zatim iskazom svjedoka B. B., koji je kazao, da je vidio, da su okrivljeni, a nakon što je on pošao kod strica, pošli niz ulicu u istom pravcu u kojem je pošla i njegova tetka, zatim iskazom svjedoka B. E., koji je potvrdio da se dana 16. 11. 2011. godine na jednom igralištu sreo sa B. R. i Š. D., koji su ga pitali  hoće li da kupi jednu zlatnu narukvicu, tačnije da se radilo o lancu koji je bio prekinut, zbog čega je mislio da se radilo o narukvici i da je B. R. za lanac dao 15 €, zatim nalazom i mišljenjem vještaka komercijalne struke D. Đ., iz kojeg je utvrđeno da vrijednost oduzetog zlatnog lanca sa priveskom na dan izvršenja krivičnog djela iznosi 157,50 €, kao i potvrdom o privremeno oduzetim predmetima, iz koje je utvrđeno da su ovlašćena službena lica UP PJ Podgorica od lica po imenu B. E. privremeno oduzeli jedan zlatni lanac, plet "3 pal". </span>
</p>
<p class="p5">
<span>Okrivljeni B. R. priznaje, da je dana 16. 11. 2011. godine oko 22:00 časova sa svojim drugom Š. D. i sa još jednim momkom sjedio u blizini Izbjegličkog kampa u naselju Konik i to na klupi pored koje su bili zapalili vatru i grijali se kada je naišla oštećena koja je tražila da joj pozajme upaljač kako bi zapalila cigaretu, da mu je D. Š., nakon što je oštećena otišla rekao "kako ova žena ima dobar lanac, ajde da joj ga uzmemo", da je Š. bio uporan u tome da se oštećenoj uzme lanac i nagovarao ga zbog čega je u jednom momentu i pristao, pa je stavio kapuljaču na glavu kako ga oštećena ne bi prepoznala, krenuo za njom, i tražio je od nje da mu zapali cigaretu, da bi dok je palio cigaretu desnom rukom sa vrata oštećene strgao zlatni lanac i pobjegao, a za svo to vrijeme okrivljeni D. Š. je stajao udaljen od njih nekih 30m, negirajući, da je oštećenu tom prilikom udarao, pa je dbranu okrivljenog B.R. u tom dijelu cijenio kao sračunatu na izbjegavanje i eventualno umanjenje krivice obzirom da je ista opovrgnuta iskazom svjedoka oštećene, čijem iskazu je sud poklonio punu vjeru i u koji nije imao razloga da sumnja a koja je u svom svjedočkom iskazu na jasan i precizan način navela kako i na koji način joj je prišao okrivljeni B. i šta je za to vrijeme radio okrivljeni Š. D., navodeći, da je momak, koji je imao kapu na glavi od bijele dukserice više puta uradio pesnicama u predjelu grudi od kojih udaraca je pala na ulicu i da joj je taj momak strgao lanac sa vrata i zajedno sa momkom koji se zove Š. D. pobjegao niz ulicu, zbog čega odbranu okrivljenog B. R. u tom dijelu nije prihvatio.</span>
</p>
<p class="p5">
<span>Odbrana okrivljenog Š. D., da nije izvršio krivično djelo stavljeno mu na teret, da nije išao za okrivljenim B. R., kada je pošao za oštećenom, da je ostao da sjedi na mjestu gdje su prethodno sjedjeli, da ih je bilo četvoro, da je to mjesto udaljeno 300-400 m, a možda i 500 m od mjesta gdje je okrivljeni B. prišao oštećenoj, da nije vidio kada je B. uzeo lanac oštećenoj jer je bio mrak, opovrgnuta je svim provedenim dokazima na glavnom pretresu i to iskazom svjedoka - oštećene B. A., koja je potvrdila, da su momak koji je fizički napao i ukrao joj lanac i momak kojeg zna po imenu Š., zajedno, nakon što joj je momak sa duskericom strgao lanac pobjegli niz ulicu, zatim iskazom svjedoka B. B., koji je potvrdio, da su predmetnom prilikom sa njim bili samo okrivljeni D. Š. i B. R. i da su stajali pored jedne ulice, kod vatre i grijali se i da su okrivljeni pošli niz ulicu u istom pravcu u kojem je pošla njegova tetka, iskazom svjedoka B. E. koji je rekao da se na jednom igralištu sreo sa B. R. i Š. D., koji su se u trenutku, dok su mu davali lanac da pogleda nešto dogovarali na albanskom jeziku i koji je dozvolio mogućnost da je okrivjeni B. lanac dodao okrivljenom Š. D. i odbranom okrivljenog B. R., koji je na vrlo jasan i precizan način objasnio, šta su njih dvojica predmetnom prilikom radili, u smislu da je oštećenoj on strgao lanac sa vrata, za koje vrijeme je okrivljeni Š. D. stajao udaljen od njih nekih 30 m, da je okrivljenom Š. odmah dao lanac koji je bio pokidan koji su zajedno ponijeli kod B. E., da je okrivljeni D. bio iza njega na nekih 30 m i da mu je čuvao stražu i da su se bili dogovorili, da D. čuva stražu, a da on priđe oštećenoj i kanačno odbranom koju je dao u prethodnom postupku kada je kazao, da je svo vrijeme išao za okrivljenim B. R. zbog čega je odbranu okrivljenog Š. D. cijenio kao  sračunatu na izbjegavanje i eventualno umanjenje krivice, zbog čega istu nije prihvatio.</span>
</p>
<p class="p5">
<span>Dakle, sud je na nesumnjiv način utvrdio da su okrivljeni predmetnom prilikom zajedno, i po prethodnom dogovoru, upotrebom sile, tuđu pokretnu stvar, oduzeli drugom u namjeri da njenim prisvajanjem sebi pribave protivpravnu imovinsku korist na način što je okrivljeni Š. D. čuvao stražu, dok je okrivljeni B. R. sa leđa prišao oštećenoj A. B.  i zadao joj više udaraca u predjelu grudi, od kojih udarca je oštećena pala, nakon čega joj je okrivljeni B. R. sa vrata istrgnuo zlatni lanac sa priveskom, vrijednosti 157,50 €, a zatim se zajedno sa okrivljenim Š. D. dao u bjekstvo, čime su se u radnjama okrivljenih stekli svi bitni, objektivni i subjektivni elementi bića krivičnog djela razbojništva iz čl. 242 st. 1 Krivičnog zakonika.</span>
</p>
<p class="p5">
<span>U konkretnom slučaju, za postojanje krivičnog djela razbojništvo iz čl. 242 st. 1 Krivičnog zakonika je bez značaja, ko je od okrivljenih, uz primjenu sile, oduzeo zlatni lanac sa priveskom, a ovo kod činjenice da su okrivljeni predmetnom prilikom, bili zajedno, i po prethodnom dogovoru okrivljeni B. R. primijenio silu na način što je sa leđa prišao oštećenoj i zadao joj više udaraca u predjelu grudi, a zatim joj sa vrata istrgnuo zlatni lanac sa priveskom, za koje vrijeme je okrivljeni Š. D. čuvao stražu, nakon čega su se zajedno dali u bjekstvo, jer za saizvršilaštvo u konkretnom slučaju nije potrebno aktivno učestvovanje svakog izvršioca u aktu napada i prisvajanja, već je dovoljno da neki od učesnika preduzima radnje koje omogućavaju i doprinose izvršenju djela, ako kod njih postoji volja da krivično djelo izvrše zajednički, tj. da djelo hoće kao zajedničko, pa prema tome i kao svoje. Dakle, za sud nije bilo dileme, da su oba okrivljena u vrijeme izvršenja krivičnog djela bili svjesni svoga djela i htjeli njegovo izvršenje, čime se rasvjetljava njihova subjektivna veza sa konkretnim krivičnim djelom manifestovana u direktnom umišljaju.</span>
</p>
<p class="p5">
<span>Naprijed izloženo, upućuje na definitivan zaključak da je kod oba okrivljena postojala saizvršilačka volja i pri ovakvim činjenicama se mora uzeti, da su postupali kao saizvršioci.</span>
</p>
<p class="p5">
<span>Sa navedenog, ne stoje navodi branioca okrivljenog Š. D., da u radnji izvršenja krivičnog djela njegov branjenik nema nikakvog udjela, jer je radnja izvršenja krivičnog djela već bila završena i on u izvršenju krivičnog djela nije učestvovao i da je jedina njegova krivica u pomaganju sticanjem protivpravne imovinske koristi. Ovo tim prije, što je u toku postupka na nesumnjiv način utvrdjeno da su okrivljeni po prethodnom dogovoru i zajedno, upotrebom sile tuđu pokretnu stvar oduzeli drugom u namjeri pribavljanja protivpravne imovinske koristi, pri čemu je bez značaja za postojanje krivičnog djela razbojništva iz čl. 242 st. 1 Krivičnog zakonika ko je u konkretnom slučaju primijenio silu i oduzeo predmetni lanac a ko čuvao stražu obzirom da su okrivljeni predmetnom prilikom bili zajedno, zbog čega i ne stoje navodi branioca okrivljenog da njegov branjenik u izvršenju krivičnog djela nije učestvovovao, a ovo obzirom na naprijed utvrdjeno činjenično stanje. </span>
</p>
<p class="p5">
<span>Prilikom izbora kazne, sud je cijenio sve okolnosti predvidjene čl. 42 Krivičnog zakonika, pa je od olakšavajućih okolnosti na strani okrivljenog B. R. cijenio loše materijalne prilike u kojima živi, da je oženjen, raniju neosuđivanost, okolnost da se oštećena nije pridružila krivičnom gonjenju protiv okrivljenih, relativnu mladost u vrijeme izvršenja krivičnog djela (dvadeset dvije godine), dok je na strani okrivljenog Š. D. kao olakšavajuću okolnost cijenio njegovu mladost u vrijeme izvršenja krivičnog djela (osamnaest godina), loše materijalne prilike u kojima živi, raniju neosuđivanost, okolnost da se oštećena nije pridružila krivičnom gonjenju, pa je sud našao da su prednje okolnosti na strani oba okrivljena naročito olakšavajuće, u odsustvu otežavajućih okolnosti na strani oba okrivljena sud okrivljenim, primjenom čl. 45 i 46 Krivičnog zakonika, osudio na kazne zatvora u trajanju od po šest mjeseca, nalazeći da će se sa ovakvo odmjerenim kaznama zatvora u svemu ostvariti ciljevi specijalne i generalne prevencije i da će se na okrivljene u dovoljnoj mjeri uticati da ubuduće ne vrše krivična djela.</span>
</p>
<p class="p5">
<span>Sud je okrivljenom B. R., primjenom čl. 51 Krivičnog zakonika, u izrečenu kaznu zatvora uračunao vrijeme provedeno u pritvoru od 19. 03. 2013. godine od 21:00 časova do 12. 04. 2013. godine, a koji pritvor je određen po rješenju ovog suda K. br. 914/11 od 14. 03. 2013. godine.  </span>
</p>
<p class="p5">
<span>Sud je okrivljene, shodno čl. 239 Zakonika o krivičnom postupku, obavezao da solidarno oštećenoj A.B. na ime imovinskopravnog zahtjeva isplate iznos od 157,50€.</span>
</p>
<p class="p5">
<span>Odluka o troškovima krivičnog postupka donijeta je shodno čl. 226 i 229 Zakonika o krivičnom postupku, a isti se u iznosu od 60,50 € odnose na troškove nastale povodom komercijalnog vještačenja, dok je paušal u iznosu od po 30 €, odmjeren shodno složenosti i trajanju postupka a cijeneći imovinske prilike okrivljenih, dok će sud o troškovima koji se odnose na nagrade braniocima postavljenim po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku. </span>
</p>
<p class="p5">
<span>Na osnovu izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p class="p5">
<span>                                                      </span>
</p>
<p class="p3">
<span class="s2">OSNOVNI SUD U PODGORICI, dana 12. 04. 2013. godine</span>
</p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p7">
<span class="s2">             ZAPISNIČAR:</span>
</p>
</td><td class="td2">
<p class="p8">
<span class="s2">S U D I J A:</span>
</p>
</td>
</tr>
<tr class="r1">
<td class="td1">
<p class="p8">
<span class="s2">Danijela Rajković,s.r.</span>
</p>
<p class="p7"></p>
</td><td class="td2">
<p class="p8">
<span class="s2">Željka Jovović,s.r.</span>
</p>
<p class="p7"></p>
</td>
</tr>
</tbody>
</table>
<p class="p7"></p>
<table class="t1">
<tbody>
<tr class="r1">
<td class="td3">
<p class="p9">
<span class="s2">PRAVNA POUKA:</span>
</p>
</td><td class="td4">
<p class="p7">
<span class="s2">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p8"></p>
</td>
</tr>
</tbody>
</table>
<p class="p8">
<span class="s2">ZTO Danijela Rajković</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p7">
<span class="s2">                ZAPISNIČAR:</span>
</p>
</td><td class="td2">
<p class="p8">
<span class="s2">S U D I J A:</span>
</p>
</td>
</tr>
<tr class="r1">
<td class="td1">
<p class="p8">
<span class="s2">Danijela Rajković</span>
</p>
<p class="p7"></p>
</td><td class="td2">
<p class="p8">
<span class="s2">Željka Jovović</span>
</p>
<p class="p7"></p>
</td>
</tr>
</tbody>
</table>
<p class="p7">
<span class="s2">           DN-a: Po primjerak presude dostaviti:</span>
</p>
<p class="p10">
<span class="s2">- ODT Podgorica,</span>
</p>
<p class="p10">
<span class="s2">- Okrivljenim,  braniocima,</span>
</p>
<p class="p10">
<span class="s2">- Oštećenoj po pravosnažnosti,</span>
</p>
<p class="p10">
<span class="s2">- A/a.</span>
</p>
<p class="p11">
<span class="s2">Postupljeno dana ______________</span>
</p>
<p class="p11">
<span class="s2">Radnik suda __________________</span>
</p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p12"></p>
<p class="p12"></p>


</body>
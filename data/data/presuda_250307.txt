<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
.p10{text-indent:0.25in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 434/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span> Osnovni sud u Bijelom Polju kao prvostepeni krivični, i to sudija Rahmo Banda kao sudija pojedinac,  uz učešće zapisničara Popović Ljiljane, u krivičnom predmetu protiv okrivljenih B.A.a iz Bijelog Polja, da je izvršio dva krivična djela laka tjelesna povreda iz čl. 152. st. 2. u vezi st. 1. Krivičnog Zakonika CG, i K.P.a  iz Bijelog Polja, da je izvršio krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG, po Optužnom predlogu ODT iz B.Polja  Kt.br. 261/2010 od 26.06.2010.godine, nakon održanog, usmenog, glavnog i javnog pretresa u prisustvu okrivljenih B.A.a i K.P.a i oštećenog M.E.a, a u odsustvu uredno obaviještenih ODT iz Bijelog Polja i oštećenog Z.F.a, donio je i javno objavio dana  21.09.2010. godine:</span>
</p>
<p class="p5"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p4">
<span class="s1">Okrivljeni B.A., </span><span> od oca K. i majke A. rodjene J., rodjen ....godine u Bijelom Polju, živi u mjestu rodjenja Ul. IS.., Srbin, državljanin Crne Gore, pismen, završio Srednju Školu, nezaposlen, neoženjen, vojsku nije služio, dobrog imovnog stanja, ne osudjivan. </span>
</p>
<p class="p4"></p>
<p class="p4">
<span class="s1">Okrivljeni K.P., </span><span>od oca B. i majke D. rodjene Č., rodjen ....godine u Bijelom Polju, živi u mjestu rodjenja - Malo Polje, Crnogorac, državljanin Crne Gore, pismen, završio Gimnaziju - Student, neoženjen, vojsku nije služio, srednjeg imovnog stanja, osudjivan. </span>
</p>
<p class="p4"></p>
<p class="p6">
<span class="s1">K r i v i   s u </span>
</p>
<p class="p4"></p>
<p class="p4">
<span class="s1">Što  su:</span>
</p>
<p class="p4"></p>
<p class="p4">
<span>- dana 04.04.2010.godine oko 03,30 h, u pekari '' N,'' u Bijelom Polju u Ulici Tomaša Žižića, lako tjelesno povrijedili i to : okrivljeni B.A. oštećene Z.F.a i M.E.a, na način što je nakon kraće svadje udario nožem oštećenog Z.F.a u predjelu šake desne ruke a oštećenog M.E.a u predjelu dlana desne ruke, sredstvom podobnim da tijelo teško povrijedi ili zdravlje teško naruši, kojom prilikom je nanio povrede oštećenom Z.F.u u vidu ubodne rane na desnoj šaci dimenzija oko 0,5 cm, a oštećenom M.E.u u vidu rasjekotine na desnoj šaci dimenzije oko 1 cm, a nakon toga okrivljeni K.P., lako tjelesno povrijedio oštećenog M.E.a, na način što ga je pesnicama izudarao u predjelu glave, usled čega je oštećeni udario glavom u staklo vitrine, koje se polomilo i pao na pod, koja sredstva su podobna da tijelo teško povrijede ili zdravlje teško naruši, kojom prilikom mu je nanio povredu u vidu otoka lijevog oka dimenzije 1 x 1,50 cm, okruglog oblika,  </span>
</p>
<p class="p4">
<span>- čime je okrivljeni B.A. izvršio dva krivična djela laka tjelesna povreda iz čl. 152. st. 2. u vezi st. 1. Krivičnog Zakonika CG, a okrivljeni K.P., krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG. </span>
</p>
<p class="p4"></p>
<p class="p4">
<span>-pa sud primjenom citiranog zakonskog propisa i čl.2, 4, 5, 13, 15, 23, 32, 39, 42, 45 i 46. st. 1. tač. 6. Krivičnog zakonika Crne Gore kao i čl.199,202, 212 i 364. ZKP-a</span><span class="s1"> u t v r d j u j e:</span>
</p>
<p class="p4"></p>
<p class="p4">
<span class="s1">Okrivljenom B.A.u, </span>
</p>
<p class="p4"></p>
<p class="p4">
<span>- Za krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG, učinjena prema oštećenom Z.F.u, na novčanu kaznu u iznosu od 1.200,00 eura, </span>
</p>
<p class="p4"></p>
<p class="p4">
<span>- Za krivično djelo  laka tjelesna povreda iz čl. 152. st. 2. u vezi st. 1. Krivičnog Zakonika CG, učinjena prema oštećenom M.E.u, na novčanu kaznu u iznosu od 1.200,00 eura, </span>
</p>
<p class="p4"></p>
<p class="p4">
<span class="s1">I primjenom čl. 48. KZ CG. </span>
</p>
<p class="p4">
<span> </span>
</p>
<p class="p5"></p>
<p class="p7">
<span class="s1">O S U DJ U J E</span>
</p>
<p class="p5"></p>
<p class="p5">
<span>	</span><span class="s1">I to okrivljenog B.A.a, </span><span>na jedinstvenu novčanu kaznu u iznosu od 2.400,00 € ( dvijehiljade i četiristo eura),</span><span class="s1"> A okrivljenog K.P.a, - </span><span>na novčanu kaznu u iznosu od 1.500,00 € ( hiljaduipetstotina eura),  koje kazne su okrivljeni dužni platiti ovom sudu u roku od 3 / tri / mjeseca po pravosnažnosti presude, ako osudjeni ne plate novčanu kaznu u odredjenom roku, sud će je zamijeniti  tako što će se za svakih započetih 25,00 € ( dvadeset pet eura), odrediti jedan dan zatvora, a ako osudjeni isplate samo dio novčane kazne ostatak će se srazmjerno pretvoriti u zatvor, a ukoliko osudjeni isplate i ostatak novčane kazne izvršenje zatvora će se obustaviti. </span>
</p>
<p class="p4"></p>
<p class="p4">
<span>Obavezuju se okrivljeni da ovom sudu na ime paušala plate iznose od po 30,00 € ( trideset eura), kao i na ime troškova krivičnog postupka solidarno iznos od  33,00 € ( tridesettri  eura ), sve u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Oštećeni Z.F., radi ostvarivanja imovinsko pravnog zahtjeva upućuje se na parnicu.</span>
</p>
<p class="p4"></p>
<p class="p7">
<span class="s1">O b r a z l o ž e nj e</span>
</p>
<p class="p7"></p>
<p class="p5">
<span>	Optužnim predlogom Osnovnog državnog tužioca iz B.Polja Kt.br.261/2010 od 26.06.2010.godine, okrivljenim B.A.u iz Bijelog Polja, stavljeno je na teret  da je izvršio dva krivična djela laka tjelesna povreda iz čl. 152. st. 2. u vezi st. 1. Krivičnog Zakonika CG, i K.P.u  iz Bijelog Polja, da je izvršio krivično djelo laka tjelesna povreda iz čl. 152. st. 2. u vezi st. 1. Krivičnog Zakonika CG.</span>
</p>
<p class="p5"></p>
<p class="p4">
<span>Glavni pretres je održan i zaključen dana 21.09.2010.godine u odsustvu uredno obaviještenih ODT iz Bijelog Polja i  oštećenog Z.F.a, shodno čl. 453. ZKP-a. </span>
</p>
<p class="p4"></p>
<p class="p8">
<span>Ošećeni M.E. u završnoj riječi je izjavio, da se ne pridružuje krivičnom gonjenju protiv okrivljenih i ne postavlja imovinsko pravni zahtjev. </span>
</p>
<p class="p4">
<span>Okrivljeni B.A. u svojoj odbrani tokom postupka naveo, da su djelimično tačni navodi. Naime, dana 04.04.2010.godine negdje oko 03,30 h, nalazio se u pekari '' N,'' u Ul. T.Žižića Opština B.Polje, sa drugom K.P.om. U Pekari su se već nalazili neki momci koje ne poznaje, njih od prilike 5 - 6. U jednom trenutku kada je naručio čačkalice, njemu je jedan od tih momaka kojeg uopšte ne poznaje, srednje visine, crne boje kose, mršav, rekao '' uzmi čačkalicu kad je jednom godišnje kući uzimaš''. Zatim je rekao da izadju van Pekare da bito raspravili. Istakao je kada on to nije htio na njega su svi nasrnuli, s tim što je lice za kojeg je kasnije saznao da se zove M.E., udarilo jednom stisnutom pesnicom u predjelu glave. Tada je vidio da je P. uskočio u tu gužvu, sa namjerom da ta lica spriječi da ga ne udaraju. On se odmakao jer mu je krenula krv iz nosa i kada je očistio krv iz nosa iz torbice je izvadio manji nož - britvicu i ustu okrenuo u pravcu M.E.a. On je nasrnuo na njega, pokušavajući da mu istrgne nož iz ruke, pa je isti uhvatio za oštricu, misli desnom rukom, kada se i posjekao. On je tada vratio britvicu u džep i započeo tuču sa mulićem i medjusobno su se udarali stisnutim pesnicama po glavi i tijelu. Istakao je i to da u toj tuči je vidio da se K. sa nekim od tih momaka tuče, ali nezna sa kim. Takodje, se ne može precizno izjasniti koga je sve u toj tuči udarao  jer su na njega kao i na K.a svi nasrtali. A što se tiče navoda koji se odnose na to da je kritičnom prilikom nanio povredu Z.F.u, ubodom noža, istakao je da nije, te da je nož samo držao u ruci, a kada je Mulić pokušavajući isti da mu otme iz ruke, zadobio povrede posjekotinu. Takodje, je kazao da se ne sjeća da je vidio da je neko od tih lica pao na pod, ali on nikoga nije udarao nogama, a kritičnom prilikom od obuće na nogama imao je patike kao i K., a tuča je prekinuta intervencijom policije koja je ušla u Pekaru '' N, '' i razdvojila ih. U Završnoj riječi je izjavio, da ostavlja sudu da odluči o njegovoj krivici. </span>
</p>
<p class="p4"></p>
<p class="p4">
<span>Okrivljeni  K.P. u svojoj odbrani tokom postupka naveo, da dana 04.04.2010.godine negdje oko 03,30 h, on je sa svojim drugom B.A.om došao u Pekaru '' N,'' koja se nalazi u Ul. T.Žižića B.Polje. U toj Pekari već se nalazila grupa momaka njih oko 5, medju kojima je kasnije saznao da su bili M.E., Z.F. i Z.J. koji su se nalazili u pijanom stanju. Istakao je da je primijetio da je Z.J. provocirao B.A.a i to u trenutku kada je B. tražio čačkalicu i da mu je rekao nešto ponižavajuće. Takodje, je primijetio da A. nije imao namjeru da se svadja sa ovim licem koje ga je zvalo da izadju vani da se tuku. Vidio je da su trojica od petorice momaka i ta koja je naveo, nasrnuli na B.a, sa namjerom da ga udaraju. U tom trenutku i on je pošao ka njima sa namjerom da spriječi moguću tuču, a kada je vidio Z.J. je udario pesnicom B.a u predjelu glave, a baš tada je i on zadobio udarac stisnutom pesnicom u predjelu glave od M.E.a. Sageo se u kom trenutku je zadobio udarac u predjelu ledja ( nezna od koga, jer je spustio glavu i zaštitio je rukama), kada se uspravio ugledao je ispred sebe M.E.a, kojeg je odgurnuo od sebe u pravcu staklene vitrine, ali se ne sjeća da li je isti udario u nju, te da li se u tom trenutku polomilo staklo na vitrini. Nakon toga ugledao je Z.F.a koji mu je pokazao desnu šaku posječenu. Nije vidio kako se isti posjekao kao ni to dali je B.A. imao nož kod sebe, te da li je isti upotrebljavao u ovoj situaciji tj. ko ga je i kako povrijedio istim. Odmah potom ušla je policija u Pekaru i nakon toga svi privedeni u stanicu policije. Istakao je da on nikoga nije udarao nogom, a na nogama od obuće imao je patike, niti se ko od lica prisutnih u Pekari '' N,'', nalazio na podu. Istakao je i to da može da kaže da su u jednom trenutku se našli na podu On i B., u kom trenutku je on zadobio udarce pesnicama u predjelu ledja, a na podu nije bio dugo, već par sekundi, jer je brzo ustao. Napomenuo je da od prisutnih lica njega i B.a su napala samo tri lica koja je naveo, a bez ikakvog povoda i razloga, jer je ta lica poznavao samo iz vidjenja. Na pitanje suda dali je kritične večeri M.E. nosio naočare za vid, kazao je da to nije primijetio, odnosno da se ne sjeća, ali da je M.E.a ranije poznavao iz vidjenja, a od kritičnog dogadjaja je saznao njegovo ime i prezime. U završnoj riječi je izjavio da se osjeća krivim i molio je sud da ga što blaže kazni. </span>
</p>
<p class="p4"></p>
<p class="p8">
<span>Sud je radi utvrdjivanja odlučnih činjenica i krivice okrivljenih  u dokaznom postupku u svojstvu svjedoka saslušao oštećenog M.E.a, na saglasni predlog stranaka pročitao iskaz svjedoka - oštećenog Z.F.a, dat na zapisniku kod isstražnog sudije od 26.05.2010.godine, pročitao iskaze svjedoka Z.J.a, dat na zapisniku kod istražnog sudije od 26.05.2010.godine i K.S.a, dat na zapisniku kod istražnog sudije od 07.06.2010.godine, pročitao nalaz i mišljenje vještaka medicinske struke dr. S.M.a datog na zapisniku kod istražnog sudije Osnovnog suda u B.Polju od 17.06.2010.godine, izvršio uvid u medicinsku dokumentaciju na ime oštećenih Z.F.a i M.E.a, izvršio uvid u izvod iz KE na ime okrivljenog B.A.a, izdat od strane Uprave Policije – PJ Bijelo Polje br. 1878 od 24.08.2010.godine i izvršio uvid u izvod iz KE na ime okrivljenog K.P.a, izdat od strane Uprave Policije – PJ Bijelo Polje br. 1881 od 24.08.2010.godine. </span>
</p>
<p class="p9">
<span>Cijeneći izvedene dokaze pojedinačno i u medjusobnoj vezi, pa ih dovodeći u vezi sa odbranama okrivljenih shodno čl. 360. st. 2.ZKP-a, sud je utvrdio činjenično stanje kao u izreci presude. </span>
</p>
<p class="p9"></p>
<p class="p9">
<span>Naime, iz izvedenih dokaza tačnije odbrana okrivljenih B.A.a i K.P.a, koje je sud djelimično prihvatio i iskaza oštećenih - svjedoka Z.F.a i M.E.a, te iskaza svjedoka Z.J.a, koje je sud prihvatio kao ovjerljive i tačne, utvrdjduje se,  da dana 04.04.2010.godine i to u ranim jutarnjim časovima oko 03,30 h, u Pekari '' N,'' koja se nalazi u Bijelom Polju u Ul. Tomaša Žižića, došli su okrivljeni B.A. i K.P., a u istoj Pekari su već bili M.E., Z.F. i Z.J.. U jednom momentu dolazi do prepirke i svadje, a potom i do guranja izmedju lica - momaka koji su se nalazili u unutrašnjosti Pekare '' N,'' ( okrivljenih, oštećenih i svjedoka). Odmah nakon toga okrivljeni B.A. je izvadio manji nož - britvicu i sa istom ubo u predjelu desne šake Z.F.a, tada M.E. kreće u pravcu okrivljenog B.a i pokušava da otme nož iz ruke. U tom otimanju B. je posjekao istog nožem u predjelu dlana desne ruke, kao i po desnoj ruci. Tada oštećenog M.E.a, udara i okrivljeni Knažević P., više puta pesnicama u predjelu glave, od kojih udaraca gubi ravnotežu i udara glavom od staklo na vitrini, koje staklo se polomilo i on pao na pod. </span>
</p>
<p class="p9"></p>
<p class="p9">
<span>Predhodno izloženo podkrijepljeno je medicinskom dokumentacijom i nalazom i mišljenjem vještaka med. struke dr. S.M.a, koji je dat na zapisniku kod istražnog sudije od 17.06.2010.godine, iz kojeg se utvrdjuje, da za oštećenog M.E.a od medicinske dokumentacije priložen je ljekarski izvještaj Hitne pomoći Doma zdravlja u B.Polju od 04.04.2010.godine, kada je oštećeni pregledan zbog povreda zadobijenih u tuči i dao podatak da je isti više puta udaran nogama ai rukama po glavi da nije gubio svijest i da nije povraćao, kao i da se sjeća svih dogadjaja pri kojima je povrijedjen. Klinički je vidljiva sjekotina kože na desnoj šaci ( od oštrice noža dužine 1 cm), otok ispod lijevog oka dimenzija 1,50 cm, okruglog oblika. Navedene povrede kako pojedinačno tako i zbirno spadaju u laku tjelesnu povredu, a što se tiče mehanizma nastanka povreda u vidu posjekotine kože najvjerovatnije su nastale od udara mehaničkim oružjem ( oštricom ) dok je povreda u vidu otoka nastala od udaraca tupo tvrdim predmetom i mogla je nastati od udarca pesnicom. A za oštećenog Z.F.a od medicinske dokumentacije priložen je ljekarski izvještaj iz Hitne pomoći Doma zdravlja u B.Polju od 04.04.2010.godine, kada je oštećeni pregledan, zbog povreda zadobijenih u tuči i na pregledu dao podatak da je zadobio više udaraca po glavi, od kojih nije izgubio svijest a klinički i objektivno bila je vidljiva povreda na dlanu desne šake, u vidu uboda rane na koži prečnika 0,5 cm, kao i otok iznad desne obrve sa crtastim oguljotinama kože. Navedene povrede kako pojedinačno tako i zbirno spadaju u laku tjelesnu povredu, a što se tiče mehanizma nastanka, ubodna rana na dlanu desne šake, nastala je od oštrice mehaničkog oružja, a povrede u vidu otoka u predjelu čela mogla je nastati od udara tupo tvrdim predmetom u šta spada i udarac pesnicom. Inače sud je nalaza ovog vještaka cijenio kao objektivno i stručno dat. </span>
</p>
<p class="p9"></p>
<p class="p9">
<span>Sud nije prihvatio odbranu okrivljenog B.A.a u dijelu u kojem ističe da kritičnom prilikom nije nanio povredu Z.F.u ubodom nožem, već da je samo nož držao u ruci. Jer ovakva odbrana po ocjeni ovog suda usmjerena je u umanjenju sopstvene krivice a pored toga ista je i opovrgnuta izvedenim dokazima. Tako, oštećeni i svjedoci su kazali decidno da je B.A., kritičnom prilikom izvadio nož i sa istim ubo F.a. Takodje, sud nije prihvatio odbranu okrivljenog K.P.a u dijelu u kojem tvrdi da se ne sjeća da je M.E. udario u vitrinu, samo zna da je istog odgurnuo od sebe u pravcu staklene vitrine, te da tom prilikom nije nikog udarao. Naime, ovakva odbrana je usmjerena na umanjenje sopstvene krivice kao i na umanjenje krivice okrivljenog B.A.a. A ista je opovrgnuta izvedenim dokazima koje je sud u podpunosti prihvatio. </span>
</p>
<p class="p9"></p>
<p class="p4">
<span>Dakle, kod ovakvog stanja stvari na nesumnjiv način od strane ovog suda je utvrdjeno, da su okrivljeni B.A. i K.P., dana 04.04.2010.godine oko 03,30 h, u pekari '' N,'' u Bijelom Polju u Ulici Tomaša Žižića, lako tjelesno povrijedili i to : okrivljeni B.A. oštećene Z.F.a i M.E.a, na način što je nakon kraće svadje udario nožem oštećenog Z.F.a u predjelu šake desne ruke a oštećenog M.E.a u predjelu dlana desne ruke, sredstvom podobnim da tijelo teško povrijedi ili zdravlje teško naruši, kojom prilikom je nanio povrede oštećenom Z.F.u u vidu ubodne rane na desnoj šaci dimenzija oko 0,5 cm, a oštećenom M.E.u u vidu rasjekotine na desnoj šaci dimenzije oko 1 cm, a nakon toga okrivljeni K.P., lako tjelesno povrijedio oštećenog M.E.a, na način što ga je pesnicama izudarao u predjelu glave, usled čega je oštećeni udario glavom u staklo vitrine, koje se polomilo i pao na pod, koja sredstva su podobna da tijelo teško povrijede ili zdravlje teško naruši, kojom prilikom mu je nanio povredu u vidu otoka lijevog oka dimenzije 1 x 1,50 cm, okruglog oblika,  a što znači da su u radnjama okrivljenog B.A.a sadržani svi elementi bića dva krivična djela laka tjelesna povreda iz čl. 152. st. 2. u vezi st. 1. Krivičnog Zakonika CG, a u radnjama okrivljenog K.P.a, sadržani svi elementi bića krivičnog djela  laka tjelesna povreda iz čl. 152. st. 2. u vezi st. 1. KZ CG. Okrivljeni su postupali  s umišljajem, obzirom da su bili svjesni da takvim radnjama može doći do povredjivanja ljudi i isto su htjeli. </span>
</p>
<p class="p4"></p>
<p class="p4">
<span> Za konkretno krivično djelo u Krivičnom zakoniku CG, propisana je kazna zatvora do 3.godine.</span>
</p>
<p class="p10"></p>
<p class="p4">
<span>Prilikom odlučivanja o vrsti i visini kazne za okrivljene sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika Crne Gore, pa je od olakšavajućih okolnosti okrivljenom B.A.u  našao, da je isti relativno mladje lice, nezaposlen, koji je neosudjivan, te okolnosti da se oštećeni M.E. nije pridružio krivičnom gonjenju, dok otežavajućih okolnosti nije našao. A za okrivljenog K.P.a od olakšavajućih okolnosti našao da je isti relativno mladje lice, koji je student, te okolnosti da se oštećeni M.E. nije pridružio krivičnom gonjenju, dok mu je kao otežavajuću okolnost cijenio da je isti ranije osudjivan. Sud je navedene olakšavajuće okolnosti prema oba okrivljena u njihovom sveukupnom dejstvu cijenio kao naročito olakšavajuće okolnosti i stao na stanovište da se propisana zatvorska kazna za ovo krivično djelo, može ublažiti i primjenom odredaba čl. 39, 45 i 46. st. 1. tač. 6. KZ CG, iste osudio na novčanu kaznu preciziranu izrekom presude. Ovaj sud je ubjedjenja da će se i sa ovom vrstom i visinom kazne kao ublaženom u konkretnom slučaju prema  oba okrivljena u podpunosti ostvariti svrha kažnjavanja predvidjena čl. 32. u okviru opšte svrhe izricanja krivičnih sankcija iz čl. 4. st. 2. KZ CG, te da okrivljeni ubuduće ne vrše  krivična djela. </span>
</p>
<p class="p4"></p>
<p class="p4">
<span>Ovaj sud je cijenio i iskaz svjedoka K.S.a, pa je našao da je isti bez uticaja na drugačije odlučivanje u ovoj krivičnoj stvari imajući u vidu ukupno činjenično stanje. Naime, ovaj svjedok izmedju ostalog na pitanje suda kazao, da kritičnom prilikom nije vidio trenutak kada je M.E. udario glavom od staklo i pao na pod, a takodje, nije vidio kada je došlo do povredjivanja Z.F.a i M.E.a. </span>
</p>
<p class="p4"></p>
<p class="p5">
<span>	Sud je u smislu odredbi čl.199 ZKP-a,  obavezao okrivljene da na ime paušala plate  iznose od po 30,00 eura, koji iznos je odmjeren u odnosu na trajanje i složenost krivičnog postupka i imovno stanje okrivljenih, kao i na ime troškova krivičnog postupka  solidarno iznos od 33,00 €, koji iznos je isplaćen vještaku medicinske struke, tokom trajanja krivičnog postupka, shodno čl. 202. ZKP-a. </span>
</p>
<p class="p5"></p>
<p class="p4">
<span>Oštećeni Z.F., radi ostvarivanja imovinsko pravnog zahtjeva upućuje se na parnicu, shodno čl. 212. ZKP-a.</span>
</p>
<p class="p4"></p>
<p class="p4">
<span>Sa iznijetih razloga odlučeno je kao u izreci presude, shodno čl. 364. ZKP-a. </span>
</p>
<p class="p4"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p11">
<span class="s1">Dana: 21.09.2010.godine</span>
</p>
<p class="p2"></p>
<p class="p2"></p>
<p class="p5">
<span class="s1">Zapisničar,						                          S u d i j a,</span>
</p>
<p class="p5">
<span class="s1"> Ljiljana Popović s.r.   			                                 Rahmo Banda s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p12"></p>


</body>
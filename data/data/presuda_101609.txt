<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:4.5in;text-align:start;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.375in;text-align:end;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{margin-left:0.5in;text-align:center;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;keep-with-next.within-page:always;font-family:Arial;font-size:12pt;}
.p11{margin-left:0.5in;text-align:start;hyphenate:auto;font-family:Arial;font-size:12pt;}
.p12{text-indent:0.5in;text-align:start;hyphenate:auto;font-family:Arial;font-size:12pt;}
.p13{text-indent:0.375in;text-align:justify;hyphenate:auto;font-family:Arial;font-size:12pt;}
.p14{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p15{text-align:justify;hyphenate:auto;font-family:Times New Roman;font-size:12pt;}
.p16{text-indent:-0.25in;margin-left:2.2083333in;text-align:justify;hyphenate:auto;font-family:Arial;font-size:12pt;}
.p17{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
.s2{display: inline-block; text-indent: 0; min-width: 0.027777778in;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>                                                                                                                                                           K.br.487/12</span>
</p>
<p class="p2"></p>
<p class="p3"></p>
<p class="p4"></p>
<p class="p5">
<!--Image link to '0.jpg' can be here-->
</p>
<p class="p5"></p>
<p class="p5">
<span>U IME CRNE GORE</span>
</p>
<p class="p3"></p>
<p class="p2"></p>
<p class="p2"></p>
<p class="p6">
<span>	</span>
</p>
<p class="p6">
<span>           OSNOVNI SUD U NIKŠIĆU, kao prvostepeni krivični, po sudiji Babović Draganu, uz sudjelovanje Krištof Stanke kao zapisničara, rješavajući u krivičnom predmetu optuženog J. J.E, zbog krivičnog djela teško djelo protiv bezbjednosti  javnog saobraćaja iz člana 348 stav 1 u vezi člana 339 stav 1. KZ, postupajući po optužnici  ODT Nikšić Kt.br.687/08 od 17.03.2010.godine, nakon javnog glavnog pretresa održanog dana 13.06.2012.godine, u prisustvu zamjenika ODT-a Krivokapić Vesne i  optuženog donio je i istog dana javno objavio </span>
</p>
<p class="p7"></p>
<p class="p3"></p>
<p class="p3"></p>
<p class="p3">
<span>P R E S U D U</span>
</p>
<p class="p8"></p>
<p class="p9">
<span>Okrivljeni :</span>
</p>
<p class="p9"></p>
<p class="p9">
<span>J. J.A, od oca Il. i majke B., rodjene K., rodjen xxxxxxxx.godine u N., sa prebivalištem u ... bb, državljanin Crne Gore, oženjen otac jednog djeteta, pismen završio srednju školu, lošeg imovnog stanja, ranije neosudjivan.</span>
</p>
<p class="p9"></p>
<p class="p3"></p>
<p class="p3"></p>
<p class="p3">
<span>K r i v   j e</span>
</p>
<p class="p7"></p>
<p class="p7">
<span>Što je:</span>
</p>
<p class="p9">
<span>Dana 19.10.2008.godine, oko 17 časova, na lokalnom putu Nikšić – Morakovo, u mjestu Miolje Polje, ne pridržavajući se saobraćajnih propisa, upravljao pod dejstvom alkohola, pri koncentraciji 0,96 promila apsolutnog alkohola u krvi, put.mot.vozilom marke »Pežo 405«, reg. br. PG xxxx vlasništvo S. D.a, iz pravca Morakova u pravu Nikšića, i time tako ugrozio saobraćaj da je doveo u opasnost živote i tijela oštećene J. M.e i djeteta T. B.a, na način što brzinu kretanja vozila nije prilagodio karakteristikama puta koji se prostire u obliku lijeve krivine, pa je vozeći ovako protivno odredbama čl.31.st.1. i čl.200.st.1. ZOBS-a na putevima, vozilom upravljao brzinom od 71km/h, iako je bezbijedna brzina kretanja bila do 56 km/h, usled čega je nastupila destabilizacija i prelaženje vozila preko desne ivice puta u smjeru kretanja, nakon čega je došlo do udara istog u stablo drveta, kojom prilikom su oštećena J. M.a i dijete T. B., saputici u vozilu osumnjičenog zadobili tjelesne povrede, i to dijete T. B. tešku tjelesnu povredu u vidu potresa mozga i preloma desne nadlaktice, a oštećena J. M.a laku tjelesnu povredu u vidu nagnječenja u predjelu desnog kuka i oguljotine kože u predjelu ledja.</span>
</p>
<p class="p9"></p>
<p class="p9">
<span>- čime je izvršio krivično djelo teško djelo protiv bezbjednosti javnog saobraćaja  iz člana 348 stav 1. u vezi člana 339 st.1. Krivičnog Zakonika. </span>
</p>
<p class="p9"></p>
<p class="p9">
<span>- pa sud optuženom zbog izvršenja navedenog krivičnog djela primjenom citiranih zakonskih odredbi kao i odredbi iz čl. 4 stav 2, 42 , 45, 46, 52 , 53 i 54 KZ kao i odredbi iz čl. 226. ,229 i 374. ZKP-a,  i z r i č e:</span>
</p>
<p class="p9"></p>
<p class="p10"></p>
<p class="p3">
<span>USLOVNU OSUDU</span>
</p>
<p class="p11"></p>
<p class="p12"></p>
<p class="p9">
<span>Sa kojom optuženom utvrdjuje kaznu zatvora u trajanju od 6 /šest/ mjeseci i istovremeno odredjuje da se navedena kazna neće izvršiti ukoliko optuženi u roku od  2 /dvije/  godine od dana pravosnažnosti presude ne izvrši novo krivično djelo.</span>
</p>
<p class="p9"></p>
<p class="p9">
<span>Obavezuje se optuženi da na ime troškova krivičnog postupka plati novčani iznos od 266,50 eura, u roku od 15 dana od dana pravosnažnosti presude, pod prijetnjom prinudnog izvršenja na žiro račun Osnovnog suda u Nikšiću br. 832-152-32 i da sudu dostavi dokaz o izvršenoj uplati.</span>
</p>
<p class="p9">
<span>Na osnovu čl.74. Krivičnog zakonika , optuženom se izriče mjera bezbijednosti zabrana upravljanja motornim vozilom »B« kategorije u trajanju od 3 /tri/ mjeseca.</span>
</p>
<p class="p10"></p>
<p class="p3"></p>
<p class="p3"></p>
<p class="p3">
<span>O b r a z l o ž e n j e</span>
</p>
<p class="p7">
<span>	</span>
</p>
<p class="p9"></p>
<p class="p9"></p>
<p class="p9">
<span>Osnovni državni tužilac u Nikšiću svojom optužnicom Kt.br.687/08 od 17.03.2010.godine, stavio je na teret optuženom  J. J.i  izvršenje krivičnog djela teško djelo protiv bezbjednosti javnog saobraćaja  iz člana 348 stav 1 u vezi člana 339 st. 1. KZ, koje je činjenično opisano u izreci presude. Zamjenik ODT-a Krivokapić Vesna koja je zastupala optužnicu na glavnom pretresu, izmijenila  je činjenični opis, pa je  u svojoj završnoj riječi, ostajući pri tako izmijenjenoj optužnici, predložila je sudu da optuženog za počinjeno djelo oglasi krivim i osudi po zakonu, te da mu izrekne mjeru bezbijednosti zabrana upravljanja vozilom »B« kategorije shodno čl. 74.KZ.</span>
</p>
<p class="p9"></p>
<p class="p9">
<span>Optuženi J. J.a na glavnom pretresu u bitnom je istakao da se dana 19 oktobra 2008.godine vraćao sa jedne svadbe, te je na putu Nikšić – Morakovo u mjestu Miolje Polje prilikom savladavanja jedne krivine ulijevo sletio sa kolovoza i svojim vozilom marke »Pežo 405«, reg.br. PG xxxxxxxxx  i udario u jedno stablo koje se nalazilo pored puta. Sa njim u vozilu kritične prilike u vozilu su se nalazili njegova supruga M.a J., kao i njen brat od tetke B. T.. Te prilike usled udara vozilom u stablo oni su zadobili povrede i to M.a samo neku ogrebotinu, a B.u je bila napukla kost desne ruke u nadlaktnom dijelu. Dalje je istakao da je na putu bilo prosuto malo rude, pa je vjerovatno usled nailaska na tu rudu i sletio sa kolovoza a i malo je prikočio sobzirom da je bila krivina, pa je na taj način i doprinio da sleti sa kolovoza. Naveo je i da je neposredno prije nego što je krenuo sa svadbe popio čašu, čašu ipo rakije i to je bila ona veća čaša od viskija. Kritične prilike zadobio je i on teške tjelesne povrede, a smatra da se te prilike kretao vozilom brzinom od 40 do 50 km/h.</span>
</p>
<p class="p7"></p>
<p class="p9">
<span> U svojoj završnoj riječi optuženi je izrazio žaljenje zbog saobraćajne nezgode,  a posebno što je maloljetni T. B. zadobio teške tjelesne povrede, pa je molio sud da prilikom odmjeravanja kazne uzme u obzir sve olakšavajuće okolnosti i da ga  u skladu sa tim što blaže kazni. </span>
</p>
<p class="p7"></p>
<p class="p9">
<span>Sud je na glavnom pretresu u dokaznom postupku neposredno saslušao  svjedoka oštećenu J. M.u, na saglasan predlog stranaka pročitao iskaz T. Uroša zak.zastupnika mldb. T. B.a, te pročitao nalaz i mišljenje sudskog vještaka saobraćajne struke ing. M.a Šl.a, pročitao nalaz i mišljenje vještaka medicinske struke B. dr. V., pročitao nalaz i mišljenje sudsko medicinskog vještaka  Krsta dr. Nikolića , te neposredno saslušao istog vještaka, pročitao zapisnik o uvidjaju saobraćajne nezgode, te izvršio uvid u skicu lica mjesta, izvršio uvid u fotodokumentaciju UP PJ Nikšić, pročitao izvještaj KC CG Podgorica Odjeljenje za sudsku medicinu i izvod iz KE za optuženog dat od UP PJ Nikšić.</span>
</p>
<p class="p6"></p>
<p class="p9">
<span>Kazivanje optuženog sud u pogledu vremena, mjesta i načina nastanka predmetne saobraćajne nezgode sud je cijenio kao istinito, jer je isto u cjelosti potvrdjeno svim provedenim dokazima.</span>
</p>
<p class="p9"></p>
<p class="p9">
<span>Oštećena – svjedok J. M.a  u svom iskazu u bitnom je  istakla da je dana 19.oktobra 2008.godine bila na svadbi u mjestu Morakovo gdje se udavala njena tetka. Po povratku sa ove svadbe u mjestu Miolje Polje neposredno posle mosta, dolazi do izlijetanja njihovog vozila u jednoj lijevoj krivini i to na jednu livadu koja se nalazila sa desne strane puta kada je vozilo udarilo u jedno stablo. Do nezgode je došlo oko 15 časova, a vozilom je upravljao njen suprug J.a. Ona se nalazila na mjestu suvozača, a na zadnjem sjedištu je bio njen brat B. T. koji je imao devet godina. U toj nezgodi zadobila je lakše povrede i to su bile ogrebotine, dok je B. zadobio povredu u vidu preloma desne nadlaktice i imao je i potres mozga. Istakla je da je na toj krivini gdje je došlo do izlijetanja vozila bilo rude po putu i nekog sitnog pijeska, pa smatra da je to bio razlog da dodje do izlijetanja vozila. U završnoj riječi nije se pridružila krivičnom gonjenju protiv optuženog i nije ispostavila imovinsko pravni zahtjev.</span>
</p>
<p class="p9"></p>
<p class="p9">
<span>Svjedok T. U., zakonski zastupnik mldb. T. B.a u svom iskazu u bitnom je istakao da je njegov sin T. B. koji ima deset godina u drugoj polovini oktobra mjeseca 2008.godine bio na nekoj svadbi sa svojom sestrom J. M.om i u povratku sa te svadbe doživjeli su saobraćajnu nezgodu kada je vozilom upravljao njen suprug J.a. U toj nezgodi njegov sin B. je zadobio povrede u vidu preloma desne nadlaktice, a imao je i potres mozga i zbog tih povreda je ostao na liječenju u Nikšićkoj bolnici pet dana.  On se od tih povreda oporavio i danas ne osjeća nikakve posledice od te nezgode i povreda koje je tada zadobio, a J.a se kasnije dosta interesovao za B.ovo zdravlje. Dodao je da je kasnije išao na mjesto nezgode i zna da je  na mjestu nezgode bila jedna krivina i to lijeva, a na kojoj krivini se nalazio posut šljunak i crveni pijesak od rude i mislim da je to bio uzrok da dodje do izlijetanja vozila kojim je J.a upravljao. U završnoj riječi nije se pridružio krivičnom gonjenju protiv J. J.e i nije istakao imovinsko pravni zahtjev.</span>
</p>
<p class="p9"></p>
<p class="p9">
<span>Zapisnikom o uvidjaju Uprave policije CG – PJ Nikšić je utvrdjeno  i skicom lica mjesta saobraćajne nezgode utvrdjeno je da je učesnik u ovoj negodi J. J.a upravljao put. mot. Vozilom marke »Peugeot 405«, reg. oznaka PG 413-00, da su se u vozilu kao saputnici nalazili J. M.a i T. B., da se predmetna saobraćajna nezgoda dogodila na dionici puta Morakavo – Nikšić u mjestu Miolje Polje koja se u užoj prostornoj zoni prostire u obliku lijeve krivine posmatrano u smjeru kretanja kolovoz izradjen od asvaltnog zastora operativne širine 6,7m, čija je površina u vrijeme nastanka saobraćajne nezgode bila suva, te da se nezgoda dogodila u dnevnim uslovima vožnje oko 17 časova. Nakon nezgode put.mot. vozilo marke »Pežo 405«, reg. oznaka PG 413-00 nalazilo se van kolovoza po desnoj strani puta u smjeru kretanja na prostornoj distanci 7,6m, sa desne ivice kolovoza gledano u smjeru kretanja prema Nikšiću. Na prostoru desne ivice kolovoza ostao je trag zanošenja desnih točkova vozila na asvaltnom zastoru u dužini od 12m. Ovaj trag na svom početku udaljeno od desne ivice kolovoza 2m, a završava se na desnoj ivici puta i nastavlja prostorom preko zelenog rastinja u dužini od 7,4m, i trag se gubi do zaustavne pozicije vozila. Dalje je utvrdjeno da su saputnici u vozilu zadobili tjelesne povrede, kao i da je nastupila materijalna šteta na vozilu.</span>
</p>
<p class="p7"></p>
<p class="p9">
<span>Iz nalaza i mišljenja stalnog sudskog vještaka saobraćajne struke ing. Š. M. utvrdjeno je da je do predmetne saobraćajne nezgode došlo usled propusta u vožnji od strane vozača put.mot.vozila marke »Pežo 405«, reg. oznaka PG 413-00, a prednje se ogleda u tome što isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta, već je prilikom savladjivanja kritičnog poteza puta koji se prostire u obliku lijeve krivine, a usled neprilagodjenje brzine kretanja vozila, uslovima saobraćaja koje je mogao da predvidi, nastupila destabilizacija, a zatim zanošenje vozila prema desnoj ivici kolovoza i izlijetanja ovog vozila po desnoj strani puta u smjeru kretanja, što je dovelo do obrušavanja, a nakon toga i prevrtanja vozila na prostoru van kolovoza po desnoj strani puta u smjeru kretanja, gdje je vozilo u navedenoj fazi nalijetalo na fizičke prepreke – stablo drveta. </span>
</p>
<p class="p9">
<span>Iz nalaza i mišljenja sudskih  vještaka medicinske struke dr Bulatović Veselina sud utvrdjuje da je kod oštećene J. M.e došlo do povreda zadobijenih u ovoj nezgodi koje su po svojoj prirodi lake, a ogledaju se u nagnječenju u predjelu desnog kuka i oguljotine kože u predjelu ledja. Kod maloljetnog oštećenog T. B.a došlo je do povreda koje su po svojoj prirodi teške, a ogledaju se u potresu mozga i prelomu desne nadlaktice.</span>
</p>
<p class="p9"></p>
<p class="p9">
<span>Iz nalaza i mišljenja vještaka sudsko medicinske struke K. dr. N.utvrdjeno je da  je kod  maloljetnog T. B.a u saobraćajnoj nezgodi došlo do sledećih tjelesnih povreda , ogrebotine kože u prednjoj polovini tjemenog predjela, ogrebotine kože u predjelu nosa sa otokom nosa, potres mozga, nagnječina kože u predjelu desne nadlaktice u gornjoj trećini, preloma desnoj okrajka desne ramenjače, rana razderotina u predjelu jezika, krvni podlivi kože u predjelu lijeve bočne strane trbušnog zida, te krvni podlivi kože u predjelu desne bočne strane trbušnog zida. Navedene povrede predstavljaju u vrijeme nanošenja skupno procijenjeno tešku tjelesnu povredu i nanešene su usled udara T. B.a o tupo tvrde predmete u unutrašnjosti put.mot.vozila u kome se imenovani nalazio. Potres mozga i prelom gornjeg okrajka desne ramenjače predstavljaju u vrijeme nanošenja , sami za sebe pojedinačno procijenjeni , tešku tjelesnu povredu, dok ostale povrede koje je zadobio T. B. predstavljaju u vrijeme nanošenja same za sebe, pojedinačno procijenjene laku tjelesnu povredu. </span>
</p>
<p class="p9"></p>
<p class="p9">
<span>Na glavnom pretresu dana 13.06.2012.godine vještak sudske medicine dr. K. N. istakao je da je kao polazni parametar za utvrdjivanje alkoholisanosti optuženog u vrijeme saobraćajne nezgode uzeo cifru od 0,76 promila, te retrogradnim proračunavanjem, odnsono prostom matematičkom radnjom sabiranja, a imajući u vidu faktor beta 60, koji predstavlja pad koncentracije alkohola u krvi u vremenu od jednog časa, te čija prosječna vrijednosti iznosi 0,15 promila na vrijednost od 0,76 promila, dodao odgovarajuće vrijednosti za 1 čas i 23 minuta, a koliko je prošlo od momenta odigravanja predmetne saobraćajne nezgode do vadjenja krvi za analizu, te je dobio cifru od 0,96 promila. Dakle, optuženi se u vrijeme odigravanja predmetne saobraćajne nezgode nalazio u pripitom stanju sa koncentracijom apsolutnog alkohola u krvi u iznosu od 0,96 promila.</span>
</p>
<p class="p9"></p>
<p class="p9">
<span>Navedene nalaze i mišljenja, kao i usmjeno pojašnjenje vještaka sudsko medicinske struke K. dr. N., sud je cijenio kao jasne, stručane i objektivane, date po  pravilima struke.</span>
</p>
<p class="p9"></p>
<p class="p9">
<span>Iz izvještaja KC CG Podgorica, Odjeljenja za sudsku medicinu Uz.br. 1825 od 23.10.2008.godine utvrdjeno je da je u vrijeme saobraćajne nezgode optuženi u svoj krvi imao 0,76 promila apsolutnog alkohola u krvi i da se nalazio u pripitom stanju.</span>
</p>
<p class="p9"></p>
<p class="p9">
<span>Iz fotodokumentacije utvrdjen je bliži izgled lica mjesta saobraćajne nezgode. </span>
</p>
<p class="p7"></p>
<p class="p9">
<span>Imajući u vidu odbranu optuženog J. J.e, te istu dovodeći u vezu sa svim provedenim dokazima, sud utvrdjuje da je optuženi dana 19.10.2008.godine,  oko 17 časova na lokalnom putu Nikšić – Morakovo, u mjestu Miolje Polje, ne pridržavajući se saobraćajnih propisa, upravljao pod dejstvom alkohola, pri koncentraciji 0,96 promila apsolutnog alkohola u krvi, put.mot.vozilom marke »Pežo 405«, reg. br. PG xxxxxxxxx, vlasništvo S. D.a, iz pravca Morakova u pravu Nikšića, i time tako ugrozio saobraćaj da je doveo u opasnost živote i tijela oštećene J. M.e i djeteta T. B.a, na način što brzinu kretanja vozila nije prilagodio karakteristikama puta koji se prostire u obliku lijeve krivine, pa je vozeći ovako protivno odredbama čl.31.st.1. i čl.200.st.1. ZOBS-a na putevima, vozilom upravljao brzinom od 71km/h, iako je bezbijedna brzina kretanja bila do 56 km/h, usled čega je nastupila destabilizacija i prelaženje vozila preko desne ivice puta u smjeru kretanja, nakon čega je došlo do udara istog u stablo drveta, kojom prilikom su oštećena J. M.a i dijete T. B., saputici u vozilu osumnjičenog zadobili tjelesne povrede, i to dijete T. B. tešku tjelesnu povredu u vidu potresa mozga i preloma desne nadlaktice, a oštećena J. M.a laku tjelesnu povredu u vidu nagnječenja u predjelu desnog kuka i oguljotine kože u predjelu ledja, kojim radnjama je optuženi ostvario sva bitna obilježja krivičnog djela teško djelo protiv bezbijednosti javnog saobraćaja iz čl.348.st.1. u vezi čl.339.st.1. Krivičnog zakonika.</span>
</p>
<p class="p9"></p>
<p class="p9">
<span>Činjenično stanje iz izreke presude utvrdjeno je provedenim dokazima. </span>
</p>
<p class="p9"></p>
<p class="p9">
<span>Uvidjajnom dokumentacijom nalazom i mišljenjem vještaka saobraćajne i medicinske struke i iz nalaza vještaka sudske medicine K. dr. N., te iskaza svjedoka J. M.e i T. Uroša, nesumnjivo je utvrdjeno da se okrivljeni kritičnom prilikom nije pridržavao odredbi  iz čl.200.ZOBS-a na putevima shodno kojoj odredbi vozač ne svime da upravlja vozilom u saobraćaju na putu , niti da otpočne upravljanje vozilom ako je pod desjtvom alkohola, kao ni odredbi čl.31.st.1. ZOBS-a na putevima shodno kojoj odredbi je odredjeno da je vozač dužan da brzinu kretanja vozila prilagodi okolnostima, karakteristikama, stanju puta, vidljivosti, preglednosti, atmosverskim prilikama, stanju vozila i tereta, frekfenciji saobraćaja i drugim saobraćajnim uslovoma tako da vozilo može blagovremeno da zaustavi pod svakom preprekom koju pod datim uslovima može da predvidi. Postupajući na način opisan izrekom presude optuženi se nije pridržavao saobraćajnih propisa, već je upravljao vozilom pod dejstvom alkohola i time dozvolio da se kreće znatno većom brzinom od dozvoljene brzine kretanja na kritičnom potezu puta usled čega je nastupila destabilizacija i prelaženje vozila preko desne ivice puta u smjeru kretanja, nakon čega je došlo do udara vozila u stablo drveta, pa je postupajući na ovakav način protivno citiranim zakonskim odredbama imalo za posledicu povredjivanje oštećenih koji su zadobili tjelesne povrede naprijed opisane. Kritičnom prilikom optuženi je bio svjestan da svojim nepropisnim postupanjem u saobraćaju na prednje opisani način može ugroziti javni saobraćaj i dovesti u opasnost život i tijelo ljudi, našto je i pristao upuštajući se u vožnju, tako da se na subjektivnom planu stanje svijesti optuženog manifestuje u eventualnom umišljaju, usled čega su nastupile tjelesne povrede kod oštećenih kao objektivni uslovi inkriminacije.</span>
</p>
<p class="p9"></p>
<p class="p13">
<span>Prilikom utvrdjivanja krivične sankcije, na strani optuženog u smislu čl.42. KZ, kao olakšavajuće okolnosti cijenio je njegovo iskreno kajanje, porodičnost, otac jednog djeteta, ranije dobro vladanje, kao i njegovu raniju neosudjivanost, ušto se sud uvjerio uvidom u izvod iz kaznene evidencije,činjenicu da se oštećeni nijesu pridružili krivičnom gonjenju, kao i loše imovno stanje, dok otežavajućih okolnosti sud nije našao, pa je sud cijeneći olakšavujuće okolnosti na strani optuženog kao osobite primjenom čl. 45 i 46 KZ ublažio mu kaznu ispod najmanje mjere propisane za predmetno krivično djelo, pa je cijeneći sve prednje okolnosti na strani optuženog sud je optuženom primjenom člana 53 i 54 KZ izrekao uslovnu osudu i utvrdio kaznu zatvora kao u izreci presude nalazeći da će se i sa prijetnjom izvršenja utvrđene kazne zatvora te provjerom ponašanja optuženog u periodu od 2 godine na optuženog u dovoljnoj mjeri uticati da ubuduće ne čini nova krivična djela , čime će se sa uspjehom ostvariti svrha uslovne osude iz čl. 52 KZ u okviru opšte svrhe izricanja krivičnih sankcija u smislu čl. 4 KZ. </span>
</p>
<p class="p9"></p>
<p class="p13">
<span>Na osnovu čl.74. KZ, optuženom je izrečena mjera bezbjednosti zabrana upravljanja motornim vozilom »B« kategorije u trajanju od 3 mjeseca, a ovo iz razloga što je optuženi kritičnom prilikom upravljao vozilom »B« kategorije, pri tom cijeneći okolnosti pod kojima se desila saobraćajna nezgoda, kao i činjenicu da je optuženi upravljao vozilom pod dejstvom alkohola pri koncentraciji 0,76 promila apsolutnog alkohola u krivi.</span>
</p>
<p class="p9"></p>
<p class="p9">
<span>Kako je optuženi oglašen krivim sud ga je obavezao da na ime troškova krivičnog postupka plati iznos od 266,50 eura, od čega na ime naknade za vještačenje vještaku saobraćajne struke Š.n ing. M.u 88,oo eura, vještaku medicinske struke B. dr. V., iznos od 44,oo eura, vještaku sudsko medicinske struke Krstu dr. Nikoliću 104,50 eura, a iznos od 30,oo eura na ime paušala , kao dijela troškova krivičnog postupka, a koji troškovi krivičnog postupka su srazmjerni trajanju i složenosti krivičnog postupka, kao i imovnim prilikama optuženog, shodno čl.229.u vezi čl.226. ZKP-a. </span>
</p>
<p class="p9"></p>
<p class="p9">
<span> Na osnovu svega izloženog, primjenom člana 374 ZKP-a odlučeno je kao u izreci presude.</span>
</p>
<p class="p7">
<span>	</span>
</p>
<p class="p7">
<span>               OSNOVNI SUD U NIKŠIĆU, dana  13.06.2012.godine.</span>
</p>
<p class="p7"></p>
<p class="p6"></p>
<p class="p6">
<span>Zapisničar	                                                              SUDIJA</span>
</p>
<p class="p6">
<span>Krištof Stanka, s.r.                                                 Babović Dragan, s.r. </span>
</p>
<p class="p6"></p>
<p class="p6"></p>
<p class="p14">
<span>Za tačnost otpravki tvrdi i ovjerava;</span>
</p>
<p class="p6">
<span>                                                           Službenik Suda.</span>
</p>
<p class="p6"></p>
<p class="p6">
<span>PRAVNA POUKA: Protiv ove presude nezadovoljna stranka ima pravo žalbe u roku od 15 dana, od dana prijema iste, preko ovog Suda, Višem sudu Podgorica.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15"></p>
<p class="p15">
<span>				</span><span class="s1">D-na, 13.06.2012.godine</span>
</p>
<p class="p6">
<span>				Presudu dostaviti:</span>
</p>
<p class="p16">
<span class="s2">-​&nbsp;</span><span>ODT-u Nikšić,</span>
</p>
<p class="p16">
<span class="s2">-​&nbsp;</span><span>Optuženom,</span>
</p>
<p class="p16">
<span class="s2">-​&nbsp;</span><span>U spise predmeta.</span>
</p>
<p class="p6"></p>
<p class="p6"></p>
<p class="p5">
<span>                                          S U D I J A,</span>
</p>
<p class="p17"></p>


</body>
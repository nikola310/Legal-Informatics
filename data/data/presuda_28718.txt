<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:14pt;}
.p2{text-align:justify;hyphenate:auto;font-family:Arial;font-size:14pt;}
.p3{text-align:start;hyphenate:auto;font-family:Arial;font-size:14pt;}
.p4{text-align:justify;hyphenate:auto;keep-with-next.within-page:always;font-family:Arial;font-size:14pt;}
.p5{margin-bottom:0.083333336in;text-align:justify;hyphenate:auto;font-family:Arial;font-size:14pt;}
.p6{text-align:start;hyphenate:auto;font-family:Times New Roman;font-size:14pt;}
</style>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p2">
<span>                                                                                                      K.br. 238/13</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>OSNOVNI SUD U N., kao prvostepeni krivični, sudija Kovačević Vesna, uz sudelovanje Nikolić Rade, kao zapisničara, u krivičnom predmetu okrivljene Š. S., zbog krivičnog djela laka tjelesna povreda iz čl.152 st.2. u vezi st.1. KZ, po optužnom predlogu ODT-a N. Kt.br.163/13 od 24.05.2013.god., nakon dovršenog glavnog i javnog pretresa, dana 17.06.2013.god., u prisustvu zamjenika ODT-a L.S. i okrivljene Š. S., istog dana donio je a dana 19.06.2013. god. i javno objavio</span>
</p>
<p class="p2"></p>
<p class="p2"></p>
<p class="p2">
<span>                                                       P R E S U D U </span>
</p>
<p class="p2"></p>
<p class="p2"></p>
<p class="p2">
<span>Okrivljena: Š. S., od oca A. i majke D., rodjene M., rodjena ....god. u N., sa prebivalištem u N. – B., državljanin Crne Gore, pismena, završila srednju školu, udata, majka dvoje djece, lošeg imovnog stanja, ranije neosudjivana </span>
</p>
<p class="p2"></p>
<p class="p2"></p>
<p class="p2">
<span>                                                            K r i v a   j e,</span>
</p>
<p class="p2"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>Dana 11.03.2013. god. u N., u lokalu »M. S.« u ulici R. D., svjesna svog djela i htjela njegovo izvršenje, oštećenom M. V. nanijela laku tjelesnu povredu u vidu posjekotine kože dužine oko 10 mm u lijevom slabinskom predjelu a na način što ga je nožem kao sredstvom podobnim da tijelo teško povrijedi ili zdravlje teško naruši ubola u predjelu leđa,</span>
</p>
<p class="p2"></p>
<p class="p2">
<span>-čime je počinila krivično djelo laka tjelesna povreda iz čl.152 st.2. u vezi st.1.  Krivičnog zakonika,</span>
</p>
<p class="p2"></p>
<p class="p2">
<span>- pa Sud okrivljenoj za navedeno krivično djelo primjenom  čl.4 st.2.,čl. 42 st.1,čl. 52,53 i 54 Krivičnog zakonika i čl.226 st.1.,čl.229 i čl.374 st.1. Zakonika o krivičnom postupku, i z r i č e :</span>
</p>
<p class="p3"></p>
<p class="p1"></p>
<p class="p1"></p>
<p class="p1">
<span>USLOVNU OSUDU</span>
</p>
<p class="p2"></p>
<p class="p2">
<span>     </span>
</p>
<p class="p2">
<span>Sa kojom joj utvrđuje kaznu zatvora u trajanju od 60 (šesdeset) dana i ujedno određuje da se ova kazna neće izvršiti pod uslovom da okrivljena u roku od jedne godine po pravosnažnosti presude ne izvrši novo krivično djelo.</span>
</p>
<p class="p2"></p>
<p class="p2">
<span>OBAVEZUJE SE okrivljena da na ime troškova krivičnog postupka plati iznos od 84,00 (osamdesetčetiri) eura u roku od 15 dana, po pravosnažnosti presude pod prijetnjom prinudnog izvršenja, na žiro-račun ovog suda .</span>
</p>
<p class="p3">
<span>    </span>
</p>
<p class="p2"></p>
<p class="p4">
<span>                                                  O b r a z l o ž e n j e</span>
</p>
<p class="p3"></p>
<p class="p3"></p>
<p class="p2">
<span>Osnovni državni tužilac u N. svojim optužnim predlogom Kt.br.163/13 od 24.05.2013. godine stavio je na teret okrivljenoj Š. S. izvršenje krivičnog djela laka tjelesna povreda iz čl.152 st.2. u vezi st.1.KZ, pa je zamjenik ODT-a L. S. zastupajući optužni akt na glavnom pretresu u cjelosti ostala pri istom, predlažući sudu da  okrivljenu oglasi krivim i osudi po zakonu.</span>
</p>
<p class="p2"></p>
<p class="p2">
<span>Okrivljena Š. S. je u svojoj odbrani u prethodnom postupku i na glavnom pretresu navela da je vlasnik ugostiteljskog objekta „M. S.“ koji nalazi u ulici R. D. preko puta zgrade P. b. i da je dana 11.03.2013. godine ispred zatvaranja lokala oko 22:30 časova došla u lokal da zajedno sa radnicom napravi popis i da zatvore lokal jer je radno vrijeme ograničeno do 23:00 sata, pa kada je došla u lokal pored radnice Đ. M. zatekla je još tri lica koji su bili u pijanom stanju od kojih dvojicu poznaje od ranije i to oštećenog M. V. i izvjesnog M., dok je to treće lice koje ne poznaje odmah nakon njenog dolaska platilo račun i napustilo lokal, a M. i M. su ostala da sjede i negdje ispred 23:00 sata rekla je radnici da naplati što su dužni i da zatvore, na šta je M. V. počeo da se buni, pa nakon što mu je rekla da moraju da zatvaraju jer će u protivnom doći policija sjela je za jedan od stolova da uradi popis ali je M. V. došao za njen sto i sjeo,  te insistirao da popije još nešto, pa kako to nije dozvolila isti joj se obratio riječima „Mrš kurvetino jedna“, te nakon njenog upozorenja da je ne vrijeđa i da napusti lokal nastavio je sa uvredama govoreći joj da joj se muž propio zato što je ona kurvetina. Nakon što je M. nastavio sa uvredama ustala je i rekla mu da napusti lokal, ali je isti skočio sa stolice na kojoj je prethodno sjedio i udario je pesnicom u predjelu glave iza lijevog uva, odmah zatim je udario nogom u predjelu lijeve butine, od kog udarca je posrnula, nakon čega je uspjela telefonom da pozove policiju i da ih obavijesti o ovom događaju ali je M. V. ponovo krenuo u njenom pravcu zamahujući pesnicom da je udari u predjelu glave s tim što se u tom trenutku izmakla tako da je nije jako udario, pa vidjevši da M. ne namjerava da prestane sa napadom sa šanka je uzela mali nož koji služi za čišćenje limuna i istim ga ubola negdje u predjelu tijela, ali ne može se tačno izjasniti u kom predjelu. Nakon toga M. je sjeo na stolicu i kako je zavrnuo majicu vidjela je da je krvav u predjelu leđa tačnije slabinskom dijelu kada su i došli radnici policije. Navela je da te večeri nije konzumirala alkohol i da nikada u životu nije konzumirala alkoholna pića. U završnoj riječi je istakla da je prednje učinila jer je morala da se brani.</span>
</p>
<p class="p2"></p>
<p class="p2">
<span>U dokaznom postupku sud je neposredno saslušao svjedoka-oštećenog M. V., na saglasan predlog stranaka pročitao iskaze svjedoka M. D. i Đ. M. i nalaz i mišljenje vještaka medicinske struke dr. B. V., pročitao zapisnik o uviđaju UP PJ N. Ku.br. 126, od 13.03.2013. god. i izvršio uvid u fotodokumentaciju br.239/13 od 11.03.2013. god. i pročitao izvod iz kaznene evidencije na ime okrivljenog. </span>
</p>
<p class="p2"></p>
<p class="p2">
<span>Cijeneći navode optužbe i odbrane, te provedene dokaze kako pojedinačno tako i u njihovoj međusobnoj vezi, sud nalazi da je okrivljena počinila kriv.djelo stavljeno joj na teret, na način, vrijeme i mjesto, kako je to bliže predstavljeno izrekom ove presude, pa  je oglasio krivom i krivično pravno odgovornom, a ovo iz sljedećih razloga:</span>
</p>
<p class="p2"></p>
<p class="p2">
<span>Saslušan u svojstvu svjedoka-oštećenog M. V. je u svom iskazu u prethodnom postupku i na glavnom pretresu u bitnom naveo da je kritičnog dana 11.03.2013.g. oko 13:00 časova izašao u grad i jedno vrijeme je sjedio u lokalu koji se nalazi u zgradi »T.« gdje je popio nekolika piva, nakon čega je u taj lokal negdje oko 15:00 časova došao njegov kum M. D. onda su zajedno iz tog lokala otišli u lokal »M. S.« koji se nalazi preko puta »P. b.« i tu su sjedjeli duži vremenski period i jedno vrijeme dok su sjedjeli u lokalu su bili neki momci koji su ih usluživali, da je u večernjim časovima došla i konobarica a malo kasnije i gazdarica Š. S. koju inače od ranije poznaje. Ispred 23:00 časa u vrijeme pred zatvaranje lokala njemu je Š. S. rekla da napusti lokal jer hoće da zatvore, na šta je on odgovorio da neće da izađe iz lokala dok ne popije piće, pa je tu došlo do prepirke između njega i Š. S. a ne može se sjetiti riječi koje su jedno drugom uputili obzirom da je bio popio i ne može da tvrdi da je u toj prepirci nije nešto i uvrijedio, te ne može da se izjasni u kom momentu je zadobio povredu, samo se sjeća da je u momentu kada mu je M. D. rekao da mu je majica krvava u predjelu lijeve slabine S. bila iza šanka, a da su on i M. D. bili ispred šanka i da je M. D. tada S.rekao »Ostavi to« i on je pogledao i vidio je da se na šanku nalazi neki manji nož i da su na njemu tragovi krvi a po reakciji M. D. shvatio je da je S. htjela da skloni taj nož u sudoperu vjerovatno da bi isti oprala. Prije nego što je M. primijetio njegovu povredu i prije nego što je S. otišla iza šanka on i Š. S. su se pored šanka prepirali, oboje su stajali i vjerovatno da ga je S. ubola u predjelu leđa u momentu kada se okrenuo da ode prema šanku. U međuvremenu je u lokalu došla policija i odvela ga u bolnicu radi ukazivanja ljekarske pomoći. Na kraju se pridružio krivičnom gonjenju protiv okrivljene, dok će naknadu štete zahtjevati u redovnoj građanskoj parnici.Saslušan u svojstvu svjedoka M. D. je u svom iskazu u bitnom naveo da se dana 11.03.2013. godine sa svojim kumom M. V. našao negdje oko 15:00 časova i da su u jednom lokalu popili par pića a nakon toga su pošli u lokal »M. S.« koji se nalazi preko puta zgrade »P. b.« i u istom prilično dugo sjedjeli i pili. Ne može se sjetiti svega što se dešavalo obzirom da je tog dana malo više popio, ali zna da su pred samo zatvaranje u lokalu bili još M. V., Š. S. i konobarica a da li je bio još neko ne može se sjetiti i da je stajao za šankom i nešto razgovarao sa konobaricom, dok je M. V. za nekim stolom u blizini šanka nešto pričao sa gazdaricom i u tom momentu nije doživio neku prepirku između M. i S., više mu se činilo da se oni nešto šale, ali da su u jednom momentu  ustali i došlo je do nekog kvočkanja između njih. Šta se tu izdešavalo ne može se sjetiti, samo mu je u sjećanju ostalo da je u jednom momentu nakon tog kvočkanja M. zavrnuo majicu i primijetio je da je povrijeđen u predjelu lijeve slabine, tačnije vidio je da je krvav u tom predjelu i da je nakon što je zavrnuo majicu krenuo da sjedne na neku stolicu, a ko ga je povrijedio i čime nije vidio, niti se može izjasniti da li se u tom momentu konobarica nalazila u kafani. Čuo je kako se Š. S. i M. V. oko nečega raspravljaju, ali nije mnogo obraćao pažnju na sadržinu riječi koje su oni jedno drugom uputili, a pretpostavlja da su oni jedno drugom uputili i neke pogrdne riječi, s obzirom da je došlo do guranja između njih nakon tih riječi.</span>
</p>
<p class="p2"></p>
<p class="p2">
<span>Saslušana u svojstvu svjedoka Đ. M. je u svom iskazu u u bitnom navela da je 11.03.2013. godine radila kao konobarica u lokalu »M. S.« vlasništvo Š. S., koji se nalazi u ulici R. D. preko puta »P.b.«, da je ispred zatvaranja kafane oko 22:30 časova Š. S. došla u kafanu da izvrše popis a da se u tom momentu u kafani od gostiju nalazio M., čije ime ne zna i M. D., zatim su njih dvije sjele za jedan sto koji se nalazi u blizini šanka i počele da popisuju kada je za taj sto za kojim su sjedjele iz drugog dijela kafane došao M. od koga je ona prethodno tražila da plati piće koje je popio a što je M. odbio i da će on to platiti gazdarici, pa nakon što je sjeo za njihov sto,  ustala je i otišla za šank da pere čaše i čula je kako je M. tom prilikom počeo da upućuje neke uvrede Š. S., govoreći joj nešto u smislu da je ona svaštočinja i da njen muž pije zato što je ona loša majka i supruga a da je Š. S. na to reagovala na kulturan način govoreći mu da plati račun i da napusti kafanu. Međutim, nakon što je M. nastavio da vrijeđa S., ona je izašla ispred lokala i telefonom pokušala da dobije policiju, da bi odmah nakon toga ispred lokala stiglo službeno vozilo policije a kasnije je saznala da je S. u međuvremenu uspjela da pozove policiju, zatim je zajedno sa radnicima policije ušla u lokal i vidjela da M. sjedi na stolici i da je isti radnicima policije pokazao neku povredu, tačnije rasjekotinu u predjelu bubrega i rekao radnicima policije da ga je nekim nožem povrijedila Š. S.. Navela je da je u momentu kada je krenula da pere čaše na šanku ostavila neki manji nož koji im inače služi za sječenje limuna a posle kada se vratila u kafanu taj nož je bio ubačen u sudoperu i pretpostavlja da je S. tim nožem povrijedila M., ali na koji način ne može se izjasniti jer je bila van kafane, a inače radi se o nožu sa sječivom dužine možda 5-6 cm sa malom drškom i oštrim vrhom. </span>
</p>
<p class="p2"></p>
<p class="p2">
<span>Iz nalaza i mišljenje vještaka medicinske struke B. dr V. sud je utvrdio da je oštećeni M. V. zadobio posjekotinu kože dužine oko 10 mm (1 cm) u predjelu lieve slabinske regije, koja povreda je lake prirode i mogla je nastati oštricom mehaničkog oruđa, kao na primjer vrh noža, oštrica lima, oštrica stakla i sl. </span>
</p>
<p class="p2"></p>
<p class="p2">
<span>Iz citiranog zapisnika o uvidjaju Uprave policije PJ N. Ku.br. 126, od 13.03.2013. god. je utvrđeno a fotodokumentacijom predstavljeno da je u lokalu »M. S.« u ulici R. D. bb došlo do povređivanja M. V.od strane Š. S. gdje je objekat tvrde gradnje koji se sastoji iz dvije prostorije, namijenjen obavljanju ugostiteljske djelatnosti, da je u lokalu zatečena radnica Đ. M., da je na šanku nasuprot ulaznih vrata, zatečen nož manji od escajga veličine 19 cm, oštrice dužine 9 cm, širine 1 cm, drvene drške bez tragova, za koji je Đ. navela da je bio predmet izvršenja djela i da je isti oprala prije nego što je OPS preuzeo isti, te da u objektu nije bilo drugih tragova.</span>
</p>
<p class="p2"></p>
<p class="p2">
<span>Imajući u vidu odbranu  okrivljene Š. S.  koja ne negira da je prilikom prepirke sa oštećenim sa šanka uzela mali nož koji služi za čišćenje limuna i istim ubola oštećenog M. V. u predjelu tijela – leđa i dovodeći ga u vezu sa odredjenim, jasnim i uvjerljivim iskazom oštećenog M. V.a i svjedoka M. D. i Đ. M. koji potvrđuju prednje navode odbrane okrivljene a koji citirani navodi su u saglasnosti sa nalazom i mišljenjem vještaka medicinske struke o vrsti i mehanizmu nastanka povreda kod oštećenog, a  kojima je sud dao punu vjeru, na nesumnjiv način je utvrđeno da je okrivljena Š. S. dana 11.03.2013. god. u N., u lokalu »M. S.« u ulici R. D., svjesna svog djela i htjela njegovo izvršenje, oštećenom M. V. nanijela laku tjelesnu povredu u vidu posjekotine kože dužine oko 10 mm u lijevom slabinskom predjelu a na način što ga je nožem kao sredstvom podobnim da tijelo teško povrijedi ili zdravlje teško naruši ubola u predjelu leđa, na koji način je ostvarila sva bitna obilježja krivičnog djela laka tjelesna povreda iz čl.152 st.2. u vezi st.1. Krivičnog zakonika.</span>
</p>
<p class="p2"></p>
<p class="p2">
<span>Sud je cijenio odbranu okrivljene da je nož upotrijebila jer se odnosnom prilikom branila od oštećenog koji je kako navodi fizički napao i udarao ali prednji navodi odbrane nijesu potvrđeni nijednim provedenim dokazom, ni iskazima svjedoka ni medicinskom dokumentacijom, cijeneći pri tome da  su svi saslušani svjedoci kao i oštećeni saglasni samo u pogledu činjenice da je oštećeni konkretnom prilikom bio u lokalu, da je pio alkohol i da su se okrivljena i oštećeni raspravljali a što nikako ne može biti razloga da okrivljena upotrijebi nož i povrijedi oštećenog, pa je sud prednju odbranu okrivljene odbacio kao smišljenu i usmjerenu ka umanjenju krivice predstavljajući događaj kao da je bila fizički napadnuta od strane oštećenog zbog čega se morala braniti. </span>
</p>
<p class="p2"></p>
<p class="p5">
<span>Naime, nesumnjivo je utvrdjeno da je okrivljena kritičnom prilikom lako tjelesno povrijedila oštećenog na način što ga je nožem ubola u predjelu leđa dakle sredstvom podobnim da tijelo teško povrijedi ili zdravlje teško naruši tako da je okrivljena prilikom izvršenja djela bila svjesna da će  preduzimajući prednje radnje lako tjelesno povrijediti oštećenog što je i htjela tako da je postupala sa direktnim umišljajem, pa su se u njenim radnjama pored objektivnih stekli subjektivni elementi bića kriv.djela stavljeno joj na teret. </span>
</p>
<p class="p2"></p>
<p class="p2">
<span>Prilikom utvrdjivanja vrste i visine krivične sankcije za izvršeno krivično djelo, sud je u smislu čl.42 st.1.KZ kao olakšavajuće okolnosti na strani okrivljene cijenio njenu porodičnost-majka dvoje djece, loše imovno stanje, raniju neosuđivanost, u što se sud uvjerio uvidom u izvod iz kaznene evidencije na ime okrivljene, pa je sud cijeneći prednje olakšavajuće okolnosti na strani okrivljene primjenom čl.53 i 54 KZ, istoj izrekao uslovnu osudu, kao u izreci, nalazeći da će se i sa prijetnjom izvršenja utvrđene kazne zatvora kao u izeci, te provjerom ponašanja okrivljene u periodu od jedne godine na okrivljenu u dovoljnoj mjeri uticati da ubuduće ne čini nova kriv. djela, čime će se sa uspjehom ostvariti svrha uslovne osude iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2. KZ.</span>
</p>
<p class="p2"></p>
<p class="p2">
<span>Kako je okrivljena oglašena krivom sud je istu obavezao da uplati troškove krivičnog postupka u iznosu od 84,oo eura od čega iznos od 44,oo eura se odnosi na troškove vještačenja, a iznos od 40,oo eura na paušalne troškove postupka koji su srazmjerni dužini i složenosti krivičnog postupka imovinskim prilikama okrivljene, a ovo shodno čl.229 u vezi čl.226 st.1. ZKP-a. </span>
</p>
<p class="p2"></p>
<p class="p2">
<span>Sa svega izloženog, a primjenom čl.374 st.1. ZKP-a odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p2">
<span>  	              OSNOVNI SUD U N., dana 19.06.2013.g.</span>
</p>
<p class="p2"></p>
<p class="p2">
<span>                                                                                          S U D I J A,</span>
</p>
<p class="p2">
<span>Zapisničar,                                                                       Kovačević Vesna  s.r Nikolić Rada,s.r                                                                                 </span>
</p>
<p class="p2">
<span>.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>                                       Za tačnost otpravka tvrdi i ovjerava </span>
</p>
<p class="p2">
<span>                                               službenik  suda</span>
</p>
<p class="p2"></p>
<p class="p2">
<span>PRAVNA POUKA:  Protiv ove presude nezadovoljna strankaima pravo žalbe u roku od 8 dana, od dana prijema iste, preko ovog Suda, Višem sudu Podgorica.</span>
</p>
<p class="p2"></p>
<p class="p2"></p>
<p class="p2"></p>
<p class="p6"></p>
<p class="p6"></p>


</body>
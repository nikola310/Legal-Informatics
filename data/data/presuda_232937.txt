<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{text-indent:0.5in;text-align:end;hyphenate:auto;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{margin-left:0.5in;text-align:justify;hyphenate:auto;font-family:Verdana;font-size:11pt;}
.p7{text-indent:0.5in;text-align:justify;hyphenate:auto;font-family:Verdana;font-size:11pt;}
.p8{margin-left:0.25in;text-align:justify;hyphenate:auto;font-family:Verdana;font-size:11pt;}
.p9{text-align:justify;hyphenate:auto;font-family:Times New Roman;font-size:12pt;}
.p10{text-align:justify;hyphenate:auto;font-family:Times New Roman;font-size:14pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 134/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao krivični prvostepeni sud, sudija Dragan Mrdak, kao sudija pojedinac uz učešće nameštenika suda Sonje Marković, kao zapisničara, odlučujući po optužnom predlogu Osnovnog Državnog Tužilaštva, u B. Polju, KT. br. 971/08 od 11.05.2009. godine, protiv okrivljenog K.Š.iz Bijelog Polja, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog Zakonika CG, nakon održanog glavnog i javnog pretresa u prisustvu stručnog savjetnika u ODT u B. Polju Nišavić Tanje, okrivljenog K.Š., branioca okrivljenog K.Š., A.P.O., oštećenog G.N., punomoćnika oštećenog advokatskog pripravnika K.R.a, dana 27.12.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>	Okrivljeni K.Š.A, JMBG ..., od oca Z., majke H., rodjene T., rodjen .... godine u M., opština Bijelo Polje, sa prebivalištem u mjestu rodjenja, Musliman – Bošnjak, penzioner, oženjen, otac sedmoro djece, završio osnovnu školu, vojsku služio 1968. godine u Trebinju, lošeg imovnog stanja, osudjivan presudom Opštinskog suda u Bijelom Polju K. br. 427/84 od 10.08.1984. godine, zbog krivičnog djela iz čl. 152 st. 1 KZ SRCG na trideset dana zatvora, uslovno na jednu godinu, presudom Opštinskog suda u Bijelom Polju K. br. 594/85 od 07.03.1985. godine zbog krivičnog djela iz čl. 141 KZ SRCG na novčanu kaznu u iznosu od 3.000,00 dinara, presudom Osnovnog suda u B. Polju K. br. 330/08 od 27.08.2008. godine, zbog krivičnog djela iz čl. 339. st. 1 KZ CG na novčanu kaznu u iznosu od 1.200,00 €.</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>K r i v   j e</span>
</p>
<p class="p4"></p>
<p class="p6">
<span>Što je:</span>
</p>
<p class="p6"></p>
<p class="p7">
<span>Dana 12.12.2008. godine oko 8,30 časova, ne pridržavajući se saobraćajnih propisa upravljao svojim putničkim motornim vozilom marke ''Seat Toledo'', registarskih oznaka BP AC 193, magistralnim putem iz pravca Prijepolja u pravcu Bijelog Polja, te je dolaskom u mjesto Unevina, opština Bijelo POlje, ugrozio saobraćaj i doveo u opasnost živote ili tijela ljudi, na način što je krećući se ispred skupa vozila, protivno čl. 22 ZOBS-a na putevima, preduzeo radnju isključivanja sa kolovoza, a da se prethodno nije uvjerio da to može da učini bez opasnosti po druge učesnike u saobraćaju i kada konkretne okolnosti na putu nijesu omogućavale bezbjedno započinjanje i izvršenje ove radnje, čime je presjekao putanju kojom je lijevom kolovoznom trakom prolazio putničko motorno vozilo marke ''Reno Klio'', registarskih oznaka PG BE 299, vlasništvo B.M.a, kojim je upravljao oštećeni G.N.a, koji je otpočeo radnju preticanja skupa vozila, usled čega je na lijevoj kolovoznoj traci došlo do bočnog udara bočne lijeve prednje strane vozila okrivljenog u bočnu desnu središnu stranu putničkog motornog vozila ''Reno Klio'' kojom prilikom je oštećeni G.N.a zadobio lake tjelesne povrede u vidu nagnječine tijela u predjelu karlice, a na vozilu marke ''Reno Klio'' prouzrokovana je imovinska šteta; </span>
</p>
<p class="p8"></p>
<p class="p7">
<span>- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1. Krivičnog zakonika, </span>
</p>
<p class="p7">
<span> </span>
</p>
<p class="p7">
<span>-pa ga sud primjenom navedenog zakonskog propisa i čl. 2, 4, 5, 13, 16, 32, 39, 42 Krivičnog zakonika, i čl. 199, 202, 212  i 364 Zakonika o krivičnom postupku</span>
</p>
<p class="p4"></p>
<p class="p4"></p>
<p class="p5">
<span>O S U D J U J E</span>
</p>
<p class="p2"></p>
<p class="p7"></p>
<p class="p7">
<span>Na novčanu kaznu u iznosu od 1.000,00 €, (hiljadu Eura)  koju kaznu je okrivljeni dužan platiti u roku od tri mjeseca od dana pravnosnažnosti presude, na žiro račun br. 832-151-35 Depozit novčanih kazni troškova postupka i paušala CG.</span>
</p>
<p class="p4"></p>
<p class="p4">
<span>	Ako okrivljeni ne plati novčanu kaznu sud će novčanu kaznu zamijeniti kaznom zatvora, tako što će za svaki započeti 25,00 €, novčane kazne, odrediti jedan dan zatvora, a ako okrivljeni plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljeni plati ostatak novčane kazne, izvršenje kazne zatvora će obustaviti.</span>
</p>
<p class="p4"></p>
<p class="p7">
<span>Okrivljeni se obavezuje da plati ovom sudu na ime paušala iznos od  60,00 €, kao i na ime troškova krivičnog postupka iznos od 715,00 €, koje iznose će uplatiti na žiro račun br. 832-151-35, Depozita novčanih kazni paušala i troškova postupka u roku od 15 dana, od dana pravnosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>	Oštećeni G.N.a se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnim predlogom ODT-a u B. Polju Kt. br. 971/08 od 11.05.2009. godine optužen je K.Š.a iz Bijelog Polja, zbog krivičnog djela ugrožavanje javnog saobraćaja iz čl. 339 st. 3 u vezi st. 1. Krivičnog zakonika CG. </span>
</p>
<p class="p4"></p>
<p class="p4">
<span>	Presudom ovog suda K. br. 532/09 od 04.11.2009. godine okrivljeni K.Š.a je oglašen krivim i osudjen na novčanu kaznu u iznosu od 1.000,00 €.</span>
</p>
<p class="p4"></p>
<p class="p4">
<span>	Rješenjem Višeg suda Kž. br. 40/10 od 03.02.2010. godine ukinuta je  ova presuda i predmet vraćen prvostepenom sudu na ponovno sudjenje.</span>
</p>
<p class="p4"></p>
<p class="p4">
<span>	Glavni pretres je održan i zaključen dana 27.12.2010. godine u prisustvu zamjenika u ODT u B. Polju, Tanje Nišavić, okrivljenog K.Š., branioca okrivljenog A.P.O., oštećenog G.N., punomoćnika oštećenog advokatskog pripravnika K.R.a po zamjeničkom punomoćju A.Š.R.a. </span>
</p>
<p class="p4"></p>
<p class="p4">
<span>	U završnoj riječi zamjenica u ODT-u je izjavila da ostaje pri podnijetom optužnom predlogu i predložila je da sud okrivljenog oglasi krivim i osudi na kaznu po zakonu. </span>
</p>
<p class="p4"></p>
<p class="p7">
<span>U završnoj riječi punomoćnik oštećenog je izjavio da je dokazni postupak dokazao da je optuženi izvršio krivično djelo koje mu se stavlja na teret, pa je predložio da sud okrivljenog oglasi krivim i kazni na kaznu po zakonu. </span>
</p>
<p class="p7"></p>
<p class="p7">
<span>  U završnoj riječi oštećeni G.N.a se pridružio krivičnom gonjenju protiv okrivljenog, a imovinsko pravni zahtjev prema istom je istakao i dodao da će ga ostvarivati u parničnom postupku. </span>
</p>
<p class="p4"></p>
<p class="p4">
<span>	Okrivljeni K.Š.a u svojoj odbrani u bitnom je istakao: da se kritičnog dogadjaja kretao magistralnim putem iz pravca Prijepolja u pravcu Bijelog Polja, upravljajući putničkim motornim vozilom ''Seat Toledo'', registarskih oznaka BP AC 193, dolaskom u mjesto Unevina uključio je pokazivač pravca, u namjeri da svojim vozilom skrene u lijevo gledano iz pravca Prijepolja  u pravcu Bijelog POlja i polako usporavao vozio, a u tom momentu iza njega se kretalo teretno motorno vozilo. U momentu kad je započeo radnju skretanja ugledao je u mrtvom uglu po lijevoj strani jedno vozilo kako pretiče kolonu vozila pa je zaustavio svoje vozilo u kom trenutku je ovo  vozilo marke ''Reno'' svojom prednjom stranom udarilo u njegovu lijevu stranu vozila, nakon čega je ovo vozilo izgubilo kontrolu i prevrnulo se van puta po desnoj strani. Dodao je da je kroz prozor od vrata koja se nalaze pored vozača primijetio vozilo koje je preticalo šlepera i kombija, a u tom trenutku je bio prešao sa desne kolovozne trake na lijevu kolovoznu traku i bio je na polovini lijeve kolovozne trake na udaljenosti od nekih metar od lijeve ivice kolovoza, te je potom zaustavio vozilo iz razloga što se uplašio da ga ovo vozilo ne udari, jer je ovo vozilo pokušalo da ga zaobidje sa njegove lijeve strane, a u momentu kada je prilazio razdjeljnoj liniji izmedju dvije kolovozne trake, s namjerom da se isključi, pogledao je da li ima vozila koja su započela radnju preticanja šlepera i u tom trenutku nije bilo vozila pa je krenuo da se isključi sa kolovoza. </span>
</p>
<p class="p4"></p>
<p class="p4">
<span>	U završnoj riječi branilac okrivljenog A.P.O.je predložio da se okrivljeni oslobodi od optužbe, jer nije izvršio krivično djelo koje mu je stavljeno na teret, pošto je isti u saobraćajno tehničkom smislu kritičnog dana u svemu postupao po odredbama ZOBS-a. Naime, okrivljeni pošto nije imao ususretnih vozila, pokazivačem pravca obavijestio je ostale učesnike u saobraćaju o namjeri da izvrši skretanje lijevo. Šleper, koji se kretao iza okrivljenog je smanjio brzinu čak na 10 km/h za šta mu je potrebno nekoliko sekundi i nije bilo razloga da okrivljeni ne izvrši najavljenu saobraćajnu radnju skretanja u lijevo. Medjutim, oštećeni je što je nesporno,vozeći nedozvoljenom brzinom, pretičući više vozila, a posebno skup vozila, što znači više vozila i uz to je imao namjeru da pretekne vozilo okrivljenog, a uz to sa desne strane se nalazilo skretanje ili pristupni put od asvaltnog zastora, tako da je oštećeni vršio nedozvoljenom brzinom preticanje više vozila u raskrsnici i on je isključivi krivac za nastali udes, a kako je docnije posredno putem postavljenih pitanja na odredjen način i prihvatio vještak saobraćajne struke Č.M.. Nalaz ovog vještaka je pristrasan i na štetu okrivljenog i u korist oštećenog, što je očigledno svakom laiku koji učestvuje u saobraćaju. No, putem dodatnih pojašnjenja od strane vještaka došlo se do odredjenih parametara koji bi putem vremensko prostorne analize potvrdili odbranu okrivljenog. U suštini čim je vozilo koje se kretalo iza okrivljenog - skup vozila prihvatilo kao validnu u saobraćajno tehničkom smislu namjeru okrivljenog da skrene lijevo, okrivljeni je postupao pravilno i na njegovoj strani nema apsolutno nikakve odgovornosti, u kom pravcu je drugostepeni Viši sud ukazao ne samo prvostepenom sudu, nego prije svega vještaku saobraćajne struke da je na štetu okrivljenog flagrantno povrijedjen i zakon i osnovna pravila zakona o bezbjednosti saobraćaja, jer je okrivljeni ta pravila poštovao, a pristrasnim nalazom vještaka saobraćajne struke, zamijenjene su uloge, pa je okrivljeni koji je realno oštećeni optužen, a oštećeni koji je nedozvoljenom brzinom preticao više vozila u raskrsnici, što je nesporno dobio status koji mu omogućava da naplati štetu, na koji status je ovaj okrivljeni, nažalost morao nezakonito da čeka.</span>
</p>
<p class="p4"></p>
<p class="p4">
<span>	U završnoj riječi okrivljeni je u cjelosti prihvatio završnu riječ svog branioca i tražio je da ga sud oslobodi od optužbe. </span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze saslušao oštećenog u svojstvu svjedoka G.N.u i M.S.a, pročitao iskaze svjedoka S.E.a, Š.S.a, pročitao i to: zapisnik Osnovnog suda u Bijelom Polju o uvidjaju saobraćajne nezgode Kr. br. 135/08 od 12.12.2008. godine; zapisnik AD ''C.'' B. Polje o tehničkom pregledu vozila za vozilo ''Seat Toledo'' od 12.12.2009. godine; zapisnik o tehničkom pregledu AD ''C.'' B. Polje za vozilo ''Reno Klio'' od 12.12.2008. godine;  izvršio uvid u izvještaj KC CG Podgorica broj 2232 od 18.12.2008. godine za vozača K.Š.u; u izvještaj KC Podgorica broj 2231 od 18.12.2008. godine za vozača G.N.u; pročitao izvještaj Hitne pomoći B. Polje o zadobijenim povredama za G.N.u od 12.12.2008. godine; pročitao nalaz i mišljenje vještaka medicinske struke dr. B.a P.a sa zapisnika pred istražnim sudijom ovog suda Kri. br. 44/09 od 23.04.2009. godine;  izvršio uvid u skicu lica mjesta saobraćajne nezgode UP PJ B. POlje od 12.12.2008. godine i fototehničku dokumentaciju UP PJ B. Polje broj 362/08 od 12.12.2008. godine; pročitao i to: nalaz i mišljenje vještaka saobraćajne struke dipl. ing. saobraćaja M.a Č. od 15.04.2009. godine; pojašnjenje vještaka saobraćajne struke M.a Č. sa glavnog pretresa od 04.11.2009. godine; pojašnjenje nalaza i mišljenja vještaka saobraćajne struke M.a Č. sa zapisnika o glavnom pretresu od 29.03.2010. godine; zapisnik sa rekonstrukcije saobraćajne nezgode ovog suda od 05.05.2010. godine, dopunu nalaza i mišljenja vještaka saobraćajne struke Č.a M.a od 05.07.2010. godine, data povodom rekonstrukcije predmetne saobraćajne nezgode, izvršio uvid u fototehničku dokumentaciju UP PJ B. Polje od 05.05.2010. godine izradjenu povodom rekonstrukcije predmetne saobraćajne nezgode broj 180/10, u skicu saobraćajne nezgode sačinjenju od strane UP PJ B. Polje povodom rekonstrukcije saobraćajne nezgode, saslušao vještaka saobraćajne struke M.a Č. na glavnom pretresu od 11.10.2010. godine, pročitao dopunu nalaza i mišljenja vještaka saobraćajne struke M.a Č. od 13.10.2010. godine,  izvršio uvid u izvod iz KE za okrivljenog.  </span>
</p>
<p class="p4"></p>
<p class="p4">
<span>	Sud je odustavo od izvodjenja dokaza - saslušanja svjedoka F.Č., jer je isti svjedok strani državljanin koji se iako uredno obaviještavan nije odazvao na glavne pretrese i prema kome sud nije mogao primijeniti mjere iz čl. 107 Zakonika o krivičnom postupku. </span>
</p>
<p class="p4"></p>
<p class="p4">
<span>	Sud je odbio predlog branioca okrivljenog da se u dokaznom postupku od UP PJ pribavi i na glavnom pretresu pročita službena zabilježka - izjava svjedoka F.Č. data ovlašćenim službenim licima, jer se radi o izjavi datoj pred policijom bez branioca te se ista u smislu ZKP-a nije mogla koristiti kao dokaz.   </span>
</p>
<p class="p9">
<span>		</span>
</p>
<p class="p4">
<span>	Cijeneći odbranu okrivljenog i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika,  za koje je kriv i odgovoran.</span>
</p>
<p class="p4"></p>
<p class="p4">
<span>	Odbranu okrivljenog K.Š., sud je cijenio kao isključivo usmjerenu na izbjegavanje sopstvene krivice, obezvrijedjenu izvedenim dokazima u toku postupka, te istu nije prihvatio. Naime, iz iskaza oštećenog G.N., saslušanog u svojstvu svjedoka proizilazi da je kritičnog dogadjaja upravljao vozilom marke ''Reno'', registarskih oznaka PG BE 299, magistralnim putem iz pravca Prijepolja u pravcu Bijelog Polja i da je dolaskom u mjesto Unevina, opština B. Polje na dijelu puta koji je prav imao namjeru da izvrši preticanje teretnog motornog vozila koje se kretalo ispred njega, a da se predhodno uvjerio da tu radnju može bezbjedno obaviti, jer mu iz pravca B. Polja nije u susret dolazilo ni jedno vozilo. U trenutku započinjanja radnje preticanja dao je signalizaciju i kada se našao paralelno sa teretnim motornim vozilom vozilo marke ''Seat Toledo'', koje se kretalo ispred teretnog motornog vozila naglo bez ikakvog upozorenja skrenulo je sa desne na lijevu magistralnu traku, gledano iz pravca Prijepolja u pravcu Bijelog Polja. On je na to reagovao na način što je pokušao da izbjegne ovo vozilo bočnim izmicanjem na lijevu stranu kolovoza i na makadam, s tim što nije kočio, jer je očekivao da će izbjeći ovo vozilo i nastaviti dalji put, a u momentu kad je započelo radnju skretanja na lijevu kolovoznu traku, na kojoj se on nalazio sa svojim vozilom, pretičući skup vozila kretao se brzinom od nekih 50 do 60 km/h, a skup vozila po njegovoj procjeni brzinom od oko 40 km/h. Iskaz ovog svjedoka sud je prihvatio, osim u dijelu iskaza koji se odnosi na brzinu kretanja njegovog vozila i skupa vozila kao jasan, logičan i ubjedljiv, nesračunat na otežavanje ili pak olakšavanje krivično pravnog položaja okrivljenog a potvrdjen iskazom svjedoka Š.S.a, nalazom i mišljenjem vještaka saobraćajne struke dipl. ing. saobraćaja Č.a M.a, pojašnjejima nalaza istog vještaka, dok je u odnosu na brzinu kretanja vozila ''Renault'' i skupa vozila sud prihvatio nalaz vještaka saobraćajne struke Č.a M.a.  </span>
</p>
<p class="p4"></p>
<p class="p4">
<span>	Iz iskaza svjedoka  S.E.a utvrdjuje se da se isti kritičnog dogadjaja nalazio na kraju kolone koja se kretala desnom kolovoznom trakom i da su ispred njega bili vozilo ''Reno Klio'', jedno vozilo stranih registarskih oznaka, jedan skup vozila  - šleper, a ovu kolonu je sustigao na početku Unevina i u jednom momentu vozilo marke ''Reno Klio'' je započelo radnju preticanja kombija i skupa vozila, davši pri tom pokazivač pravca za namjeravanu radnju preticanja, a on je u jednom momentu primijetio da se pojavljuje auto ispred skupa vozila sa desne kolovozne trake i započinje skretanje u lijevo, s tim što se on nije mogao izjasniti zbog udaljenosti odakle je pratio ovaj dogadjaj da li je vozilo koje je skretalo u lijevo ispred skupa vozila imalo aktiviran pokazivač pravca, u momentu kad je započelo skretanje. Vozilo ''Reno Klio'' je već bilo preteklo kombi koji je ostao po desnoj strani i on nije vidio da se vozilo ''Reno Klio''vraća u desnu kolovoznu traku nakon što je pretekao vozilo kombi, već je nakon preticanja kombija, vozilo ''Reno Klio'' produžilo sa preticanjem šlepera i stiglo do zadnjeg kraja šlepera, kada se ispred šlepera pojavilo vozilo koje je skretalo u lijevo, a primijetio je kada je vozilo šleper smanjivalo brzinu. Prihvatajući navode iz iskaza svjedoka - oštećenog G.N. i Š.S.a u odnosu na raspored vozila iza skupa vozila i položaj vozila ošećenog u momentu kada se ispred skupa vozila pojavilo vozilo okrivljenog i zašlo u koridor lijeve kolovozne trake, sud nije prihvatio navode iz iskaza ovog svjedoka da je vozilo ''Reno Klio'' kritičnog dogadjaja prvo preteklo kombi, pa započelo preticanje skupa vozila, kao i da se vozilo okrivljenog pojavilo u momentu  kada je vozilo oštećenog stiglo do zadnjeg kraja šlepera, jer ovaj svjedok svojim vozilom bio najudaljeniji od skupa vozila, te je ovo njegovo subjektivno zapažanje bilo manje, u odnosu na ove svjedoke, dok je ostale navode iz iskaza ovog svjedoka  sud prihvatio kao jasne, logične i uvjerljive, nesračunate na otežavanje ili pak olakšavanje krivično pravnog položaja okrivljenog. </span>
</p>
<p class="p4"></p>
<p class="p4">
<span>	Iz iskaza svjedoka Š.S.a sud je utvrdio da je isti kritičnog dogadjaja upravljao kombijem stranih registarskih oznaka, krećući se iz pravca Prijepolja u pravcu Bijelog Polja i da se dolaskom u mjesto Unevina formirala kolona u kojoj su ispred njega bili i to na čelu kolone šleper, iza šlepera vozilo ''Pasat'' bijele boje, a iza ''Pasata'' na udaljenosti nekih 40 m ispred vozila ''Kombi'' kojim je on upravljao, vozilo ''Reno Klio'' za koje je kasnije saznao da je istim upravljao G.N.a, a ispred šlepera nije primijetio da postoji neko vozilo. U jednom momentu je vozilo ''Pasat'' izvršilo radnju preticanja, pa zatim je vozilo ''Reno Klio'' koje se kretalo ispred kombija kojim je on upravljao započelo radnju preticanja šlepera, pa je potom i on kombijem krećući se iza vozila  ''Renoa'' započeo radnju preticanja šlepera, s tim što se kretao nekih 20 do 30 m iza vozila ''Reno Klio''. Primijetio je da kada je vozilo ''Reno Klio'' stiglo u preticanju do polovine šlepera, koji se kretao jako sporo, naglo izašlo jedno vozilo ispred šlepera i prešlo na lijevu kolovoznu traku i isto je bilo ukošeno djelujući kao da hoće da skrene na lijevu stranu pored kolovoza. Na vozilu ''Reno Klio'' primijetio je upaljen pokazivač pravca, a nije siguran da li je nešto od signalizacije bilo uključeno na vozilu koje se iznenada pojavilo ispred šlepera i prešlo na lijevu kolovoznu traku. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a potvrdjen iskazom oštećenog – svjedoka G.N. i nalazom vještaka saobraćajne struke. </span>
</p>
<p class="p4"></p>
<p class="p4">
<span>	Iz iskaza svjedoka M.S.a proizilazi da je on kritičnog dogadjaja postupao kao ovlašćeno službeno lice i dolaskom na lice  mjesta zatekao je PMV ''Seat'' i ''Renault Clio'' i teretno motorno vozilo ''Mercedes''. Vozilo ''Renault Clio'' je bilo van kolovoza. Na licu mjesta zatekao je K.Š.u i F.Č.a - lice koje je upravljalo teretnim motornim vozilom, a potom je od K.a i od F.a uzeo izjave. F.Č.a je saopštio da se kretao iz pravca Prijepolja u pravcu Bijelog Polja i da je dolaskom na mjesto nezgode vozilo ''Seat Toledo'' koje se kretalo ispred njegovog vozila uključilo lijevi pokazivač pravca da bi izvršilo radnju skretanja ulijevo, a vozilo koje se retalo iza njegovog vozila vršilo je radnju preticanja i u tom momentu došlo je do kontakta vozila. Iz TMV F.Č. nije izuzeta nije izuzeta tahografska traka. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog.</span>
</p>
<p class="p4"></p>
<p class="p4">
<span>	Iz nalaza i mišljenja vještaka sobraćajne struke, sud je utvrdio da je do saobraćajne nezgode došlo danju, pri dobroj vidljivosti i suvom asvaltnom kolovozu na magistralnom putu u horizontalnoj desnoj blagoj preglednoj krivini i vertikalnoj konkalnoj plitkoj krivini na mjestu gdje se sa lijeve strane kolovoza priključuje pristupni makadamni put pod pravim uglom i gdje je brzina kretanja vozila ograničena na 50 km/h a po kolovozu obilježenea uzdužna središna isprekidana linija u saobraćajnoj situaciji kada je putničko vozilo ''Renault'' bilo u preticanju skupa vozila, krećući se putanom preticanja lijevom kolovoznom trakom, brzinom oko 65 km/h, a vozač putničkog vozila ''Seat'' koje se kretalo ispred skupa vozila neintezivno je usporavao vozilo do brzine oko 10 km/h kada je preduzeo bočno izmicanje vozila sa desne na lijevu kolovoznu traku radi isključivanja sa magistralnog puta na pristupni makadamni put sa lijeve stane kolovoza, čime je presjekao putanju kojom je lijevom kolovoznom trakom prolazilo putničko vozilo ''Renault'' zbog čega je došlo do bočnog udara bočne lijeve prednje strane putničkog vozila ''Seat'' u bočnu desnu središnu stranu putničkog vozila ''Renault'' koji je izazvao destabilizaciju i bočno zanošenje vozila ''Renault'' prvo u lijevo, a zatim u desno, ostavljajući tragove zanošenja po bankini sa lijeve strane kolovoza lijevoj i desnoj kolovoznoj traci i bankini sa lijeve stane kolovoza, sa koje je vozilo ''Renault'' palo na tlo, gdje se prevrnulo na krov. Po vještaku preduzimanjem bočnog izmicanja vozila ''Seat '' u lijevo, napuštanjem širine kolovozne trake kojom se kretalo putničko motorno vozilo ''Seat'' i otpočinjanjem zalaska u lijevu kolovoznu traku, vozač putničkog vozila ''Seat'' bio je u mogućnosti da posrednjim osmatranjem preko ogledala retrovizora uoči da je lijeva kolovozna traka zauzeta i angažovana putničkim vozilom ''Reno'' koje je vršilo preticanje skupa vozila. U takvoj saobraćajnoj situaciji, sobzirom na ostvareno smanjenje brzine kretanja putničkog vozila ''Seat'' na 10 km/h vozač putničkog vozila ''Seat'' bio je u situaciji da može zaustaviti započeto isključivanje vozila u lijevo do prolaska koridorom lijeve kolovozne trake putničkog vozila ''Renault'' koje je vršilo preticanje. Propuštanjem da to uradi putničko vozilo ''Seat'' je napravilo prepreku putničkom vozilu ''Renault'' čime je stvorena incidetna situacija koja je okončana sudarom vozila. Ovaj propust vozača putničkog vozila ''Seat''  je po vještaku osnovni razlog za nastanak ove nezgode. Pojašnjavajući svoj nalaz na glavnom pretresu od 29.03.2010. godine, vještak je ostao pri nalazu i mišljenju od 15.04.2009. godine i dodao da u saobraćajnoj situaciji kada se vozilo ''Reno'' kretalo putanjom lijevom kolovoznom trakom, vozač putničkog vozila ''Seat'' otpočeo je bočno izmicanje ulijevo, kojim je ušao u koridor putanje kretanja putničkog vozila ''Reno'', pa je ovom radnjom vozača vozila ''Seat'' stvorena incidentna saobraćajna situacija i da nije bilo ove incidentne saobraćajne situacije do nezgode ne bi došlo. Okolnost da je vozilo ''Seat'' voženo brzinom od 10 km/h ukazuje da je ta brzina omogućavala vozaču vozila ''Seat'' da lako i jednostavno utvrdi da se vozilo ''Reno'' kreće putanjom lijevom kolovoznom trakom i pri ovoj brzini on je imao laku mogućnost da odustajanjem započetog skretanja ulijevo izbjegne konfliktnost putanja vozila ''Seat'' i ''Reno''. Vozilo ''Reno'' nalazilo se na putanji preticanja dva vozila, krećući se lijevom kolovoznom trakom na mjestu gdje je put prav i pregledan i gdje je preticanje vozila dozvoljeno, pa se vozilo ''Reno'' nalazilo u dozvoljenoj radnji kretanja magistralnim putem i prolazilo dozvoljenom putanjom. Vozač vozila ''Seat'' otpočinjanjem lijevog skretanja vozila ušao je u koridor putanje kojom je prolazilo vozilo ''Reno'' i to jej proizvelo incidentnu saobraćajnu situaciju, koja je zahtijevala odziv i jednog i drugog vozača u cilju preduzimanja onih radnji kojima bi ta incidentna situacija bila neutralisana. Na incidentnost saobraćajne situacije reagovao je vozač vozila ''Reno'' preduzimanjem bočnog izmicanja vozila ulijevo, do krajnje lijeve ivice planuma puta, izlazeći sa asfaltnog kolovoza na zemljano proširenje, udaljavajući svoje vozilo od prepreke koja mu je nailazila sa desne strane, kojom reakcijom je izbjegao primarnu konfiliktnost nastalu započetim isključivanjem vozila ''Seat'' u lijevo. Na indicentnost saobraćajne situacije nije se odazvao vozač vozila ''Seat'' koji je pri brzini kretanja od 10 km/h za to imao laku i jednostavnu mogućnost da prekidom započetog isključivanja ulijevo ne nastavi dalji ulazak u već izmaknutu putanju vozila ''Reno'' u lijevo. Zaključak vještaka je da je incidentnu saobraćajnu situaciju izazvao vozač vozila ''Seat'' i da se na incidentnost saobraćajne situacije odazvao vozač vozila ''Reno'', a da je vozač vozila ''Seat'' bez odziva nastavio upravljanje vozilom. Po vještaku u datoj saobraćajnoj situaciji vozač vozila ''Reno'', neposrednim osmatranjem naprijed, sagledavao je saobraćajnu situaciju, a za sagledavanje saobraćajne situacije vozaču vozila ''Seat'' bilo je potrebno posredno osmatranje preko ogledala - retrovizora. Vozač vozila ''Reno'' imao je nesmetanu mogućnost da uoči kretanje vozila ''Seat'' putanjom lijevog skretanja od momenta kada je vozilo ''Seat'' izašlo iz zaklona koji je činio skup vozila, a vozač vozila ''Seat'' pri podešenim retrovizorima na početku bočnog izmicanja ulijevo, kada ukošenost vozila u odnosu na uzdužnu osovinu kolovoza magistralnog puta nije bila izražena i imao je mogućnost da ima pregled koridora lijeve kolovozne trake. Ovako osmatranje nije kontinualno, već sporadično i ta mogućnost je postojala u fazama kada je vozač vozila ''Seat'' vršio pogled na retrovizore vozila. U dopuni nalaza i mišljenja vještaka saobraćajne struke M.a Č. date nakon obavljene rekonstrukcije saobraćajne nezgode, kojoj rekonstrukciji je prisustvovao o ovaj vještak vještak je istakao da analiza demostriranja načina dogadjanja nezgode potvrdjuje pokazivanja vozača putničkog vozila ''Seat'' i vozača putničkog vozila ''Renault'' kao podudarno sa rezultatima analize toka nezgode date u nalazu i mišljenju istog vještaka od 15.04.2009. godine, kao i objašnjenja nalaza i mišljenja sa glavnog pretresa od 04.11.2009. godine i od 29.03.2010. godine. Tehnička analiza demostriranja načina dogadjanja nezgode iz dopune kumulativno sa nalazom i mišljenjem i objašnjenjima nalaza i mišljenja sa glavnog pretresa determinišu tehnički aspekt predmetne saobraćajne nezgode. Pojašnjavajući nalaz na glavnom pretresu od 11.10.2010. godine vještak je u svemu ostao kao u dopuni nalaza i mišljenja od 05.07.2010. godine. Vještak je doao da je vozač putničkog vozila ''Renault'' bio u mogućnosti da neposredno posmatra saobraćajnu situaciju ispred vozila kojim upravlja, a da je vozač putničkog vozila ''Seat'' saobraćajnu situaciju iza svog vozila mogao osmatrati samo posredno preko ogledala retrovizora. Ovi uslovi osmatranja su tipični za sve vozače u istim saobraćajnim situacijama, pa se u okolnosti namjere preduzimanja isključenja vozila sa kolovoza puta lijevim skretanjem vozač koji tim vozilom upravlja u fazi dok se vozilo kreće podužno paralelno sa osovinom kolovoza u pripremi za vršenje radnje isključenja vozilom lijevim skretanjem uvjerava u mogućnost za otpočinjanje takve radnje posrednim osmatranjem preko ogledala retrovizora, ako takve mogućnosti postoje. Ove mogućnosti postoje, ako je lijeva kolovozna traka slobodna i tada se dalji tok vršenja radnji isključenja lijevim skretanjem vrši osmatranjem putanje lijevog skretanja. Pod ovim okolnostima vršenja radnji mogućnost za sagledavanje konkretne saobraćajne situacije postojala je na strani oba vozača, s tim što je složenija radnja koju je vozač vozila ''Seat'' trebao izvršiti radi utvrdjivanja tih mogućnosti. Po vještaku šleper pod utovarom bez ekcesno intezivnog kočenja na pravom ravnom putu brzinu kretanja sa 50 na 10 km/h može smanjiti za 3,70 sekundi i to neintezivnim kočenjem radnom kočnicom. Vozilo u jednolikom kretanju brzinom 65 km/h za vrijeme od 4 sekunde prelazi put od 72,22 m, a za vrijeme od 7 sekundi 126,38 m. Pri vožnji u koloni podužno ostojanje se obezbedjuje u mjeri potrebe da se može izvršiti kočenjem vozila ako vozilo koje se kreće ispred započne kočenje, a u konkretnoj saobraćajnoj situaciji, uslovima suvog kolovoza, podužno ostojanje za brzinu kretanja od 65 km/h iznosi oko 27 m i to je minimalno udaljenje iza vozila koje se namjerava preteći i kad se može otpočeti radnja preticanja, s tim što se radnja preticanja sastoji od tri dijela. Prvi dio je put potreban za izmicanje vozila sa desne na lijevu kolovoznu traku, drugi dio je put potreban da vozilo koje vrši preticanje ubrzavanjem dodje u poziciju ispred preticanog vozila, sa koje se u trećem dijelu može nesmetano vratiti na desnu kolovoznu traku. U predmetnoj nezgodi realizovan je put prve faze i dio puta druge faze, a za prvu fazu u konkretnoj saobraćajnoj situaciji, pri brzini vozila koje pretiče od 65 km/h potreban je put od 32,5 m. Dio druge faze koji je realizovan do momenta kontakta vještak je dao u dopuni nalaza i mišljenja od 13.10.2010. godine gdje je sadržano da je dužina puta koje je putničko vozilo ''Renault'' prešlo na putu preticanja kombi vozila i skupa vozila do kontakta sa putničkim vozilom ''Seat'' iznosila oko 108,51 m, a vrijeme ovog preticanja je oko 10,42 sekunde. Vožnjom vozila brzinom oko 10 km/h u konkretnoj saobraćajnoj situaciji vozač putničkog vozila ''Seat'' nije prekoračio dozvoljenu brzinu koja za dati potez puta iznosi 50 km/h. Vožnjom brzinom od 65 km/h vozač vozila ''Reno'' je prekoračio dozvoljenu brzinu koja iznosi 50 km/h. U konkretnoj saobraćajnoj situaciji vozač vozila ''Seat'' za namjeravanu radnju skretanja ulijevo morao je da čeka onoliko časova do prvog trenutka u kom je lijeva kolovozna traka slobodna. Na glavnom pretresu od 09.11.2010. godine vještak je pojašnjavajući nalaz istakao da u konkretnoj saobraćajnoj situaciji da je oštećeni vozio brzinom od 40 km/h ili manjom da li bi došlo do predmetne saobraćajne nezgode, vještak je odgovorio da do nezgode ne bi došlo. Da je oštećeni prilikom preticanja razvio brzinu od 70 do 80 km/h, došlo bi do udesa, ali ne na mjestu na kom je sudar ostvaren i na kontaktnim površinama kojima je kontakt ostvaren, već bi kontakt bio ostvaren lijevom bočnom stranom u središnjem zadnjem dijelu vozila ''Seat'' i to na površini kolovoza, pri čemu bi posledice kontakta bile značajno veće, jer bi bio realizovan veći deformacioni rad, vozilo bi bilo u većem stepenu oštećeno, a lica teže povrijedjena. Sud nije prihvatio mišljenje ovog vještaka od 15.04.2009. godine u dijelu mišljenja gdje je vještak nepreduzimanje intenzivnog kočenja vozila od stane oštećenog okarakterisao kao propust oštećenog koji bi kumulativno bio jedan od razloga za nastanak ove nezgode. U ostalom dijelu  nalaz i mišljenje ovog vještaka od 15.04.2009. godine, dopunu nalaza i mišljenja vještaka od 05.07.2010. godine, kao i dopunu nalaza od 13.10.2010. godine, te pojašnjenja nalaza sa glavnog pretresa od 04.11.2009. godine; 29.03.2010. godine; 11.10.2010. godine i 09.11.2010. godine sud je u potpunosti prihvatio, jer su isti dati po osnovu pravila struke i nauke i po osnovu zapisnika o uvidjaju lica mjesta, te skice lica mjesta i fototehničke dokumentacije koji prestavljaju objektivni pokazatelj činjenica konstatovanih neposredno nakon saobraćajne nezgode, činjenica konstatovanih na rekonstrukciji saobraćajne nezgode,  pri čemu je vještak bio decidan i isključiv da je osnovni razlog za nastanak nezgode na strani vozača putničkog vozila ''Seat'', koji je proizveo incidentnu saobraćajnu situaciju, na koju incidentnost se odazvao vozač putničkog vozila ''Reno'' preduzimanjem bočnog izmicanja u lijevo do krajnje lijeve ivice planuma puta, izlazeći sa asvaltnog kolovoza na zemljanom proširenju i udaljavajući svoje vozilo od prepreke koja mu je nailazila sa desne strene, kojim odazivom je izbjegao primarnu konfliktnost nastalim započetim isključivanjem vozila ''Seat'' u lijevo. </span>
</p>
<p class="p4"></p>
<p class="p4">
<span>	Iz iskaza oštećenog i svjedoka Š.a  proizilazi da je oštećeni kritičnog dogadjaja preticao skup vozila, to se u konkretnom slučaju nije radilo o koloni vozila, onako kako je ista definisana čl. 9 tač. 65 ZOBS-a, jer kolona vozila prestavlja niz od tri vozila, dok je skup vozila sistem koji se sastoji od jednog vučnog i više priključnih vozila, kojim upravlja jedno lice i u smislu tehničkih uslova kolone vozila, skup vozila se smatra jednim vozilom, pa ne stoje navodi iz odbrane okrivljenog da je oštećeni kritičnog dogadjaja preticao kolonu vozila. </span>
</p>
<p class="p4"></p>
<p class="p4">
<span>	Takodje ne stoje navodi iz odbrane okrivljenog da je oštećeni preticanje vršio u zoni raskrsnice, jer iz uvidjajne dokumentacije i dokumentacije sa rekonstrukcije proizilazi da je okrivljeni imao namjeru da se lijevim skretanjem isključi na pristupni zemljani put, bez izgradjenog kolovoza, sa lijeve strane, koji put ne spada u kategoriju puteva, pa se po osnovu tehničkih elemenata ovog puta i načina njegovog prilaza sa lijeve strane na magistralni put u tehničkom i pravnom smislu ne može govoriti o raskrsnici. </span>
</p>
<p class="p4"></p>
<p class="p4">
<span>	Iz uvidjajne dokumentacije proizilazi da se saobraćajna nezgoda dogodila na magistralnom putu sa blagom desnom krivinom i sa preglednošću dužine oko 200 metara i po kolovozu obilježene isprekidane uzdužne linije.</span>
</p>
<p class="p4"></p>
<p class="p4">
<span>	Iz iskaza oštećenog, te navoda iz iskaza svjedoka Š.a i S.a proizilazi da je oštećeni nakon što je dao pokazivač pravca na svom vozilu započeo radnju preticanja, izmakao svoje vozilo sa desne na lijevu kolovoznu traku i u momentu kada je krećući se lijevom kolovoznom trakom započeo prolaženje vozilom pored skupa vozila, koji se sporo kretao, iznenada se iz zaklona ispred skupa vozila pojavilo vozilo okrivljenog koje je skrećući u lijevo ušlo u koridor lijeve kolovozne trake, iz čega proizilazi zaključak da je oštećeni bio u dozvoljenoj radnji kretanja magistralnim putem - preticanja, na dijelu puta gdje je put pregledan i gdje je preticanje vozila dozvoljeno, koju radnju je predhodno najavio ostalim učesnicima u saobraćaju davanjem pokazivača pravca, pa je isti postupajući po načelu povjerenja u saobraćaju, bez obzira na činjenicu da se skup vozila sporo kretao imao razloga da sa pouzdanjem očekuje da će se i drugi učesnici u saobraćaju pridržavati svojih dužnosti i ponašati se na odredjeni način, odnosno prema iskustvu i konkretnim okolnostima isti nije mogao predvidjeti da će se iz zaklona ispred skupa vozila pojaviti vozilo okrivljenog, i zaći u koridor lijeve kolovozne trake kojom se on kretao, stvarajući na taj način blisku i pokretnu prepreku na putanji kretanja njegovog vozila, pa odziv oštećenog na ovakvu incidentnu situaciju nastalu bez njegove krivice preduzimanja bočnog izmicanja vozila u lijevo, do krajnje lijeve ivice planuma puta i izlaska vozilom sa asvaltnog kolovoza na zemljano proširenje i udaljavanjem svog vozila od prepreke koja mu je nailazila sa desne strane oštećeni je izbjegao primarnu konfliktnost nastalu započetim isključivanjem vozila ''Seat'' u lijevo u kojoj fazi okrivljeni je imao i dalje prostorno vremenskih mogućnosti da prekidom započetog isključivanja u lijevo ne nastavi dalji ulazak u već izmaknutu putanju vozila ''Reno'' u lijevo iz čega proizilazi zaključak da je i pri ovakvom odzivu oštećenog saobraćajna nezgoda mogla biti izbjegnuta. Po vještaku saobraćajne struke odziv oštećenog na incidentnost trebao je biti preduzimanjem intezivnog kočenja vozila, medjutim, ovo nesnalaženje oštećenog u situaciji nastaloj bez njegove krivice, odnosno ne nalaženje najboljeg rješenja u izbjegavanju neposredne konkretne i ozbiljne opasnosti izazvane iznenadnim pojavljivanjem vozila okrivljenog na lijevoj kolovoznoj traci sud nije cijeni kao jedan od razloga za nastanak nezgode kako je to u nalazu i mišljenju od 15.04.2009. godine dao vještak saobraćajne struke, jer po ocjeni suda i pri odzivu  oštećenog na incidentnost koju je preduzeo kritičnog dogadjaja nezgoda bi bila izbjegnuta da je okrivljeni iskoristio laku i jednostavnu mogućnost da prekidom započetog isključivanja ulijevo ne nastavi dalji ulazak u već izmaknutu putanju vozila oštećenog u lijevo, u okolnostima kad na lijevoj kolovoznoj traci nije bilo drugih vozila. </span>
</p>
<p class="p4"></p>
<p class="p4">
<span>	Iz iskaza oštećenog i svjedoka S.a i Š.a proizilazi da su vozilo okrivljenog primijetili tek u momentu kada je isto izašlo iz zaklona skupa vozila pa po ocjeni suda oštećeni u momentu preduzimanja radnje preticanja skupa vozila nije znao, niti je mogao znati, niti je bio dužan da zna da se ispred skupa vozila nalazi vozilo okrivljenog koje namjerava da skrene lijevim skretanjem.  </span>
</p>
<p class="p4"></p>
<p class="p4">
<span>	Po osnovu medicinske dokumentacije izdate na ime oštećenog G.N. i iz nalaza vještaka medicinske struke dr B.a P.a utvrdjuje se da je u ovoj saobraćajnoj nezgodi oštećeni G.N.a zadobio lake  tjelesne povrede u vidu nagnječine tijela u predjelu karlice. Nalaz vještaka medicinske struke dr. P. B.a sud je u potpunosti prihvatio jer je isti dat popravilima struke i nauke i po osnovu medicinske dokumentacije na ime oštećenog, kao objektivnog pokazatelja povreda koje je isti kritičnom prilikom zadobio. </span>
</p>
<p class="p4">
<span> </span>
</p>
<p class="p4">
<span>	 Iz zapisnika KC Podgorica o analizi prisustva alkohola u krvi broj 2231 od 18.12.2008. godine za vozača – oštećenog G.N.u koji je upravljao putničkim motornim vozilom marke ''Renault Klio'', kritičnog dogadjaja utvrdjuje se da je  vozilom upravljao  u trijeznom stanju.</span>
</p>
<p class="p4"></p>
<p class="p7">
<span>Iz zapisnika KC Podgorica o analizi prisustva alkohola u krvi broj 2232 od 18.12.2008. godine za vozača – okrivljenog K.Š.u koji je upravljao putničkim motornim vozilom marke ''Seat Toledo'', kritičnog dogadjaja utvrdjuje se da je  vozilom upravljao  u trijeznom stanju.</span>
</p>
<p class="p4"></p>
<p class="p4">
<span>	Iz zapisnika o tehničkom pregledu izdat od strane AD ''C.'' iz Bijelog Polja za putnička motorna vozila ''Renault Klio'' reg. oznaka PG BE 299 i ''Seat Toledo'' reg. oznaka BP AD 193   utvrdjuje se da su u momentu saobraćajne nezgode oba vozila bila u ispravnom stanju. </span>
</p>
<p class="p4"></p>
<p class="p4">
<span>	Dakle, imajući u vidu  izvedene dokaze tokom postupka sud je kao nesporno utvrdio da je okrivljeni kritičnom prilikom postupao protivno čl. 22 ZOBS-a na putevima preduzimajući radnju isključivanja sa kolovoza, a da se predhodno nije uvjerio da to može da učini bez opasnosti po druge učesnike u saobraćaju i kada konkretne okolnosti na putu nijesu omogućavale bezbjedno započinjanje i izvršenje ove radnje, čime je presjekao putanju kojom je lijevom kolovoznom trakom prolazilo putničko motorno vozilo marke ''Reno Klio'' registarskih oznaka PG BE 299 kojim je upravljao G.N.a koji je otpočeo radnju preticanja skupa vozila usled čega je na lijevoj kolovoznoj traci došlo do bočnog udara bočno lijeve prednje strane vozila okrivljenog u bočnu desnu središnu stranu putničkog motornog vozila ''Reno Klio'' kojom prilikom je oštećeni G.N.a zadobio lake tjelesne povrede u vidu nagnječine tijela u predjelu karlice, a na vozilu marke ''Reno Klio'' prouzrokovana je imovinska šteta. </span>
</p>
<p class="p4"></p>
<p class="p4">
<span>	Postupajući na opisani način okrivljeni K.Š.a je ostvario obilježja krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika CG, pri čemu je okrivljeni bio  svjestan da opisanom vožnjom može dovesti u opasnost život, tijela i imovinu drugih  lica, ali je  olako držao da posledica neće nastupiti pa je osnovno krivično djelo izvršio s nehatom, a sa nehatom je postupao i u odnosu na posledice nastale saobraćajne nezgode – nastupanje lake tjelesne povrede kod oštećenog, kao i oštećenja na vozilu na putničkom motornom vozilu marke ''Reno Klio''.</span>
</p>
<p class="p4"></p>
<p class="p4">
<span>	Prilikom odlučivanja o vrsti krivične sankcije sud je cijenio sve okolnosti iz čl. 42 Krivičnog zakonika koje utiču da kazna budu veća ili manja, pa je od olakšavajućih okolnosti na strani okrivljenog našao da se radi o starijem licu, ocu sedmoro djece, lošeg imovnog stanja, da je ovo krivično djelo izvršio iz nehata, a njegovu raniju osudjivanost, sud je cijenio u sklopu otežavajućih okolnosti pri čemu je imao u vidu da je okrivljeni osudjivan za srodno krivično djelo, a na strani otežavajućih okolnosti sud je cijenio činjenicu da se oštećeni pridružio krivičnom gonjenju protiv okrivljenog pa je  cijeneći sve olakšavajuće i otežavajuće okolnosti  istom izrekao novčanu kaznu u iznosu od 1.000,00 €, smatrajući da će se izrečenom novčanom kaznom ostvariti ostvariti svrha kažnjavanja predvidjena u čl. 32 KZ CG. Sud je pri tom imao u vidu težinu krivičnog djela, i jačinu ugrožavanja zaštićenog dobra.</span>
</p>
<p class="p4"></p>
<p class="p4">
<span>	Shodno čl. 199 st. 2 Zakonika o Krivičnom postupku CG, odlučeno je da okrivljeni plati sudu na ime paušala iznos od 40,00 €, imajući u vidu složenost i trajanje krivičnog postupka, te imovinske prilike okrivljenog, a shodno čl. 202 Krivičnog Zakonika, odlučeno je da okrivljeni plati sudu na ime troškova krivičnog postupka  ukupan iznos od 752,00 €, a isti troškovi se odnose na troškove vještačenja po vještaku saobraćajne struke u ukupnom iznosu od 610,50 €, troškove vještačenja po vještaku medicinske struke dr P. B.a u iznosu od 27,50 € i naknade za analizu alkohola u krivi u iznosu od 114,00 €. </span>
</p>
<p class="p4"></p>
<p class="p7">
<span>Shodno čl. 212 ZKP CG oštećeni G.N.a  se radi ostvarivanja imovinsko pravnog zahtjeva  upućuje na parnični postupak.</span>
</p>
<p class="p7"></p>
<p class="p4">
<span>	Iz iznijetih razloga shodno čl. 364 Zakonika o Krivičnom postupku CG, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana  27.12.2010. godine</span>
</p>
<p class="p4"></p>
<p class="p4">
<span>ZAPISNIČAR,								    S U D I J A</span>
</p>
<p class="p4">
<span>Sonja Marković, s.r.					         	          Dragan Mrdak, s.r.</span>
</p>
<p class="p4"></p>
<p class="p4"></p>
<p class="p10"></p>
<p class="p10"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p3{text-indent:0.625in;text-align:center;hyphenate:auto;font-family:Times New Roman;font-size:12pt;}
.p4{text-indent:0.625in;text-align:end;hyphenate:auto;font-family:Verdana;font-size:12pt;}
.p5{text-align:center;hyphenate:auto;font-family:Verdana;font-size:12pt;}
.p6{text-align:start;hyphenate:auto;font-family:Verdana;font-size:12pt;}
.p7{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p8{text-align:justify;hyphenate:auto;font-family:Verdana;font-size:12pt;}
.p9{text-indent:0.5833333in;text-align:center;hyphenate:auto;font-family:Verdana;font-size:12pt;}
.p10{text-indent:0.5in;text-align:justify;hyphenate:auto;font-family:Verdana;font-size:12pt;}
.p11{text-indent:0.5in;text-align:start;hyphenate:auto;font-family:Verdana;font-size:12pt;}
.p12{text-indent:0.5in;text-align:center;hyphenate:auto;font-family:Verdana;font-size:12pt;}
.p13{text-align:justify;hyphenate:auto;font-family:Verdana;font-size:10pt;}
.p14{text-align:end;hyphenate:auto;font-family:Verdana;font-size:10pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p4">
<span>K.br.513/11</span>
</p>
<p class="p5"></p>
<p class="p5">
<span>U IME CRNE GORE</span>
</p>
<p class="p6"></p>
<p class="p7"></p>
<p class="p8">
<span>	OSNOVNI SUD U BIJELOM POLJU,  po sudiji pojedincu Raičević Violeti uz učešće namještenika suda  Joksimović Ljiljane kao zapisničara u krivičnom predmetu protiv  okrivljenog  LJ.R.a iz Bijelog Polja, zbog krivičnog djela  ugrožavanje opasnim orudjem pri tuči i svadji iz čl.154.KZ , po optužnom predlogu oštećenog kao tužioca B.V.iz B.Polja od 26.12.2011.godine, nakon održanog  usmenog glavnog  i javnog pretresa  u prisustvu  oštećenog kao tužioca  i njegovog punomoćnika adv. J.S.a te okrivljenog LJ.R.a i njegovog branioca adv. Š.R.a, dana 26.04.2012.godine donio je i javno objavio:</span>
</p>
<p class="p7"></p>
<p class="p7"></p>
<p class="p9">
<span>P R E S U D U</span>
</p>
<p class="p7"></p>
<p class="p7"></p>
<p class="p7">
<span>Okrivljeni  LJ.R.O, od oca T., i majke J. rodjene B., rodjen ......godine  u B.Polju, sa prebivalištem u mjestu G. opština B.Polje, po zanimanju metalostrugar, nezaposlen,  završio  srednju školu, neoženjen, bez djece, lošeg imovnog stanja.</span>
</p>
<p class="p7"></p>
<p class="p8">
<span>	Na osnovu čl.373.tač.2.Zakonika o krivičnom postupku Crne Gore</span>
</p>
<p class="p10"></p>
<p class="p7"></p>
<p class="p9"></p>
<p class="p9">
<span>OSLOBAĐA SE OD OPTUŽBE</span>
</p>
<p class="p7"></p>
<p class="p7">
<span>Da je:</span>
</p>
<p class="p7"></p>
<p class="p7">
<span>Dana, 20.10.2011.godine,  u selu Grančarevo na livadi oštećenog B.V., opština Bijelo Polje,  u svadji sa istim  mašio se mačete dužine 50 cm, na način što je zamahnuo da ga udari u predjelu glave od kojeg udarca se oštećeni zaštitio postavljanjem kolca.</span>
</p>
<p class="p7"></p>
<p class="p7">
<span>-čime bi izvršio krivično djelo ugrožavanje opasnim orudjem pri tuči i svadji iz čl.154.KZ,</span>
</p>
<p class="p7"></p>
<p class="p7">
<span>-jer nije dokazano da je okrivljeni učinio djelo za koje je optužen.</span>
</p>
<p class="p7"></p>
<p class="p8">
<span>	 Troškovi postupka padaju na teret budžetskih sredstava suda.</span>
</p>
<p class="p11"></p>
<p class="p12">
<span>O b r a z l o ž e nj e</span>
</p>
<p class="p5"></p>
<p class="p10"></p>
<p class="p10">
<span>Oštećeni kao  tužilac B.V.a podnio je ovom sudu optužni predlog, dana 26.12.2011.godine, protiv okrivljenog LJ.R.a iz B.Polja zbog krivičnog djela ugrožavanje opasnim orudjem pri tuči i svadji iz čl.154.KZ.</span>
</p>
<p class="p7"></p>
<p class="p7">
<span>Glavni pretres je održan i zaključen u prisustvu okrivljenog i njegovog branioca,  oštećenog kao tužioca i njegovog punomoćnika.</span>
</p>
<p class="p7"></p>
<p class="p10">
<span>U završnoj riječi oštećeni kao tužilac je ostao je pri podnijetom optužnom predlogu  i tražio da se okrivljeni oglasi krivim i kazni na kaznu po zakonu.</span>
</p>
<p class="p7"></p>
<p class="p8">
<span> 	Okrivljeni LJ.R.o u svojoj odbrani tokom postupka je istakao  da nijesu tačni navodi optužbe i da se ne osjeća krivim, te da je dana  20.10.2011.godine čistio svoje  dvorište i popravljao kolica  da bi  tjerao otpad sa livade. Bašta  B.V.nalazi se na 3 m od njegove kuće  a dijeli ih ograda, koju je postavio njegov otac i radi se o staroj ogradi .Toga dana  i B.V.a je zatezao ogradu tzv. čobanicu zbog čega  mu je rekao da  ogradu ne dira da će istu on popraviti. Kroz ogradu je izraslo  žbunje od  mednica koje je on posadio  zbog čega mu je rekao da iste  trebaju da se posijeku jer će  ogradu da zamijeni.B. mu je odgovorio  da njemu ne smeta a kome smeta neka siječe.Tom prilikom je u rukama imao mačetu jer je predhodno krčio maline i čistio svoje dvorište. Počeo je da siječe  šiblje  sa mačetom i posjekao  veliki dio i ne zna šta se dešavalo sa B.V.om  ali dok je sjekao šiblje i dok je bio u savijenom  položaju vidio je da je isti krenuo ka njemu. Podigao je pogled  a B. je  stao  stim što je u jednoj  ruci držao vojničku vreću na ledjima  a u  drugoj ruci  sjekiru koju je spustio uz svoju nogu.I  dalje  je nastavio da siječe šiblje  i nije  se nadao  šta će on učiniti i u medjuvremenu dok mu je glava bila savijena B. mu se približio. Napravio  je trzaj glavom  i u tom momentu  je osjetio tupi  udarac u predjelu glave sjekirom usled čega je odmah pao u nesvijest. Poslije toga  imao  je još povreda  što je utvrdio  vještak  u postupku koji se vodi u ovom sudu  pod brojem K.br.449/11 protiv B.   V. zbog krivičnog djela  151.KZ gdje.Negira da je  kritičnog dana zamahivao mačetom prema   B.V.i  a sa  istom  je sjekao šiblje .Istakao je da niko od svjedoka kritičnom dogadjaju nije prisustvao. Mačeta se nalazila kod njega kada je popravljao kolica  a on i B.V.a su razgovarali na način kako je to predhodno opisao prije nego što ga je isti udario stim što svadje medju njima nije bilo niti kakve prepirke.</span>
</p>
<p class="p7"></p>
<p class="p10">
<span>Radi utvrđivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu, izveo dokaze: saslušao  oštećenog kao tužioca B.V.u  u svojstvu svjedoka, izvršio uvid u spise predmeta K.br.449/11 protiv B.V.zbog krivičnog djela teška tjelesna povreda učinjenog na štetu LJ.R.a iz kojih spisa je pročitao medicinsku dokumentaciju i nalaz i mišljenje vještaka za sudsku medicinu te pojašnjenje istog, izvršio uvid u potvrdu o privremeno oduzetim predmetima Uprave policije PJ Bijelo Polje od B.V. sačinjen dana 21.10.2011.godine.</span>
</p>
<p class="p8"></p>
<p class="p8">
<span>	Naime, iz iskaza  oštećenog kao  tužioca koji je saslušan u svojstvu svjeodoka proizilazi  da je komšija sa LJ.R.om i njihova imanja se nalaze jedno pored drugog. Kritičnog dana od kuće je  ponio  žicu za čobanicu kao i kolje i počeo sam da zagradjuje  livadu,zabadao kolje i zatezao žicu, a LJ.R.o ga  je pozvao da poprave medjaše i da  zategnu kolje. Rekao je da  medjaši stoje od starina i da nema potrebe da to rade. LJ. je  došao do ograde govoreći "sad ću da preskočim ogradu i da te izmlatim". Zamolio ga je da ne  preskače jer se 5 godina tuže oko nekog puta.LJ. nije preskočio ogradu. Kako mu je nestalo žice i kolja otišao je kući  uzeo  žicu koju je vukao sa sobom i 5-6 kolaca  držao u ruci. Sjekirica mu je ostala na mjestu gdje je zagradjivao pa istu nijesam nosio.LJ.R.o je preskočio ogradu, 50 m prešao preko njegove bašte i zamahnuo nekom satarom dužine 50 cm a širine  oko 6 cm tačnije mačetom za koju nije znao kako se zove i zamhnuo istom  govoreći da će mu odsjeći glavu i udario ga nogom  u predjelu desne slabine, usled čega se pomjerio  a nije pao. Kako je LJ. ponovo zamahnuo da mu odsiječe glavu  gledao je  da mu blokira udarac  kolcem koji je držao u rukama a da li ga  je taj kolac udario po glavi ne zna ali je isti  posrnuo  prema naprijed i mačeta mu je ispala iz ruke koju mačetu  je on  uzeo u ruke i pobjegao kući. LJ. je bio u ležećem položaju  a on nije obraćao pažnju na to da li je povrijedjen jer nije imao vremena .Od udarca nogom od strane  LJ.a u predjelu desne slabine nije pao.Na mjestu  gdje se odvijo kritični dogadjaj je blaga strmina pa je bio u gornjem položaju kada  je LJ. prilazio sa mačetom.</span>
</p>
<p class="p8"></p>
<p class="p10">
<span>Iz spisa predmeta ovog suda  K.br.499/11 sud je utvrdio da su isti  formirani po optužnici ODT-a u B.Polju Kt.br.444/11-2 od 20.12.2011.godine, protiv B.V.zbog krivičnog djela teška tjelesna povreda iz čl.151.st.2.KZ na štetu LJ.R.a a povodom dogadjajaja od 20.10.2011.godine oko 12,30 časova u mjestu Grančarevo opština Bijelo Polje, a koji postupak nije  pravosnažno okončan.</span>
</p>
<p class="p10"></p>
<p class="p10">
<span>Iz medicinske dokumentacije  na ime LJ.R.a  i nalaza i mišljenja vještaka za sudsku medicinu prof. dr. Š.M.a utvrdjuje se da je  odnosnom prilikom LJ.R.o zadobio  teške tjelesne povrede  u vidu  utisnutog preloma  lijeve sljepočne kosti  sa posledičnim  nagnječenjem tkiva velikog mozga, ranu prskotinu lijeve polovine čela, krvne podlive u predjelu oba kapka lijevog oka i u predjelu lijeve sljepočne kosti, potres mrežnjače lijevog oka a navedene povrede su posledica  dva udarca  tupog teškog  i jako zamahnutog mehaničkog orudja,moguće i tupi dio sjekire,  na odgovarajuće predjele tijela- glave. U vrijeme zadobijanja  opisane povrede  LJ.R.o je bio okrenut  licem prema osobi koja zadaje udarce, stim što prelom u vidu utisnutog dijela sljepočne kosti je mogao nastati tako  što je udarac zadat sa bočne strane LJ.R.a  te da je nakon zadobijanja preloma lijeve slepočne kosti  za očekivati da je LJ.R.o izgubio svijest.</span>
</p>
<p class="p10"></p>
<p class="p7">
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u kontekst sa navodima odbrane okrivljenog,  sud je stao na stanovište da u konkretnom slučaju nema dokaza da je okrivljeni  LJ.R.o izvršio krivično djelo za koje se optužuje.</span>
</p>
<p class="p7"></p>
<p class="p10">
<span>Naime sud je cijenio  odbranu okrivljenog  i istu prihvatio  obzirom da je potvrdjena medicinskom dokumentacijom na njegovo ime i nalazom i mišljenjem vještaka sudske medicine. Okrivljeni LJ.R.o ne priznaje izvršenje krivičnog djela koje mu je optužbom stavljeno na teret, navodeći da je kritičnom prilikom kod sebe imao mačetu ali da sa istom nije zamahivao u pravcu oštećenog, što je po ocjeni suda osnovano i logično  jer ako se dogadjaj desio  kako to tvrdi  B.V.a  da LJ.R.o  njemu prijeti  mačetom odsjeći glavu i zamahuje sa istom tada je i logično da  B. preduzima radnju zaštite i odbijanje napada a ne da navodno čeka da ga ovaj  udari nogom. Tvrdnju oštećenog kao tužioca  da je  tek nakon  zamahivanja mačetom uzeo kolac da blokira mačetu sud ne prihvata  jer ako neko drži podignutu mačetu  ne treba mu  mnogo vremena da bi  sa njom ostvario  započetu i namjeravanu radnju  a  više vremena treba onome ko uzima kolac da se njime brani, pa je nelogično da se  dogadjaj desio kako to  opisuje oštećeni  kao tužilac.No u krajnjem slučaju  LJ.R.o  je  kritičnom prilikom  zadobio povrede  i ako je  mnogo mladji od oštećenog kao tužioca i fizički spremniji, pa pod uslovom da je  imao prednost orudja  i pogotovu  ovu prednost  udaranja izbiacivanjem iz ravnoteže oštećenog  tada se ni logično oštećeni ne bi mogao odbraniti.</span>
</p>
<p class="p10"></p>
<p class="p10">
<span>Kako se iz izvedenih dokaza ne može utvrditi  da je okrivljeni LJ.R.o   preduzeo radnje  navedene  u izreci prema oštećenom, kao tužiocu to je sud istog shodno čl.373.tač.2. ZKP-a oslobodio od optužbe cijeneći da nije dokazano da je izvršio krivično djelo za koje je optužen.</span>
</p>
<p class="p8"></p>
<p class="p10">
<span>Troškovi postupka padaju na teret budžetskih sredstava suda.</span>
</p>
<p class="p10"></p>
<p class="p10">
<span>Sa izloženog odlučeno je kao u izreci presude.</span>
</p>
<p class="p8">
<span> </span>
</p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 26.04.2012. godine</span>
</p>
<p class="p8">
<span>Zapisničar, 									  S u d i j a,</span>
</p>
<p class="p8">
<span>Ljiljana Joksimović s.r  					           Violeta Raičević</span>
</p>
<p class="p8"></p>
<p class="p6"></p>
<p class="p6"></p>
<p class="p6"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p14"></p>
<p class="p15"></p>


</body>
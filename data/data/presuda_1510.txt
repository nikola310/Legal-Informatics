<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.s1{font-family:Times New Roman;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 62/11</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Milosava Zekića, kao predsjednika vijeća i sudija porotnika Abdurahmana Kardovića i Refije Demić, kao članova vijeća, uz učešće zapisničara Azre Dacić, rješavajući po optužnici Osnovnog državnog tužilaštva Rožaje Kt.br. 70/11 od 11.04.2011.g., podnijeta protiv optuženog F.A. iz Rožaja, zbog krivičnog djela falsifikovanje isprave iz čl. 412. st. 2. u vezi st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Hajrana Kalača i optuženog, dana 27.05.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi F. A. JMBG . od oca A. i majke S., rodj. J.rodjen . u Novom Pazaru, živi u Rožajama-Ul. "Mustafa Pećanin" br. 37, drž. Republike Srbije, pismen, završio srednju školu, nezaposlen, razveden, otac 1 maloljetnog djeteta, odslužio vojni rok 1996.g. u Baru, vodi se pri VE Rožaje, siromašnog imovnog stanja, osudjivan presudom Osnovnog suda u Baru K.br. 6/97 od 29.09.1997.g. zbog krivičnog djela iz čl. 145/1 SRCG na kaznu zatvora-uslovno 9 mjeseci, presudom Opštinskog suda Vrnjačka Banja K.br. 57/00 od 15.11.2000.g. zbog krivičnog djela iz čl. 201. KZ RS u vezi sa čl. 195. KZ RS na kaznu zatvora u trajanju od 1 godine i 2 mjeseca, presudom Višeg vojnog suda u Bijelom Polju K.br. 69/03 od 16.02.2003.g. zbog krivičnog djela iz čl. 245/1 OKZ na kaznu zatvora u trajanju od 1 godine, presudom Osnovnog suda u Rožajama K.br. 25/04 od  29.04.2004.g. zbog krivičnog djela iz čl. 208/1 tačka 5. SRCG na kaznu zatvora-uslovno 45 dana i presudom Višeg suda u Bijelom Polju K.br. 19/07 od 01.10.2007.g. zbog krivičnog djela iz čl. 245/1 OKZ na kaznu zatvora u trajanju od 1 godine,</span>
</p>
<p class="p1"></p>
<p class="p1"></p>
<p class="p2">
<span>K R I V     J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 29.03.2010.g. oko 22,15 h u mjestu Uvac, Opština Priboj, Republika Srbija, upotrijebio kao pravu, preinačenu javnu ispravu-ličnu kartu legalno izdatu na ime B. S. iz Novog Pazara, reg.broja 216460 izdata od strane Ministarstva unutrašnjih poslova Republike Srbije, na kojoj je fotografija neidentifikovanom supstancom oštećena, tako da se ne može utvrditi identitet lica na istoj, na način što je ličnu kartu uz izvod iz matične knjige rodjenih br. 200-13 legalno izdat od strane nadležnog organa Opštine Novi Pazar, Republike Srbija na ime B. S., dao na uvid policijskim službenicima graničnog prelaza Uvac, prilikom kontrole, predstavljajući se da je on B. S. u namjeri da sa takvom ličnom kartom predje državnu granicu iz Federacije Bosne i Hercegovine u Republiku Srbiju,</span>
</p>
<p class="p1">
<span>	-čime je izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 36, 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 3 (tri) mjeseca.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 30,00 eura, u roku od 15 dana po pravosnažnosti ove presude.</span>
</p>
<p class="p1">
<span>	Od optuženog se oduzima</span><span class="s1"> </span><span>lična karta ser.br. 216460 i izvod iz matične knjige rodjenih br. 200-13 0d 12.02.2010.g. izdati na ime B. S. upotrijebljeni kao predmeti izvršenja krivičnog djela. </span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 70/11 od 11.04.2011.g. protiv optuženog F. A. iz Rožaja, zbog krivičnog djela falsifikovanje isprave iz čl. 412. st. 2. u vezi st. 1. Krivičnog zakonika  (KZ).</span>
</p>
<p class="p1">
<span>	Na glavnom pretresu ODT Hajran Kalač je ostao pri podnijetoj optužnici, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu, te da se od istog oduzme lična karta i izvod iz matične knjige rodjenih na ime B. S. koji su upotrijebljeni kao predmet izvršenja krivičnog djela.</span>
</p>
<p class="p1">
<span>	Optuženi je na glavnom pretresu priznao da je izvršio djelo za koje je optužen i svoju krivicu i objasnio da je marta mjeseca 2010.g. odlučio da posjeti svoju ćerku u Sarajevu, te pošto nije imao ličnu kartu jedan poznanik iz Novog Pazara zv. K. ili K., predložio mu je da mu posudi ličnu kartu njegovog brata Bahović Senada na kojoj je oštećena fotografija i da mu uz ličnu kartu preda i izvod iz matične knjige rodjenih na S. ime da bi pomoću ovih dokumenata prešao granicu izmedju Republike Srbije i Bosne i Hercegovine, što je prihvatio i kod njega uzeo ovu ličnu kartu sa brojem 216460 izdatu od MUP-a Srbije na kojoj je oštećena fotografija i izvod iz MK rodjenih broj 200-13 koji je legalno izdat od nadležnog organa Opštine Novi Pazar na ime B. S. Nakon toga sa ovim dokumentima je prošao granicu i posjetio svoju ćerku u Sarajevu, a prilikom povratka u Republiku Srbiju dana 29.03.2010.g. na graničnom prelazu Uvac, Opština Priboj, oko 22,15 časova prilikom kontrole predstavio se kao B. S. i pokazao službenicima policije navedenu ličnu kartu i izvod iz MK rodjenih kojom prilikom su oni posumnjali u njihovu verodostojnost i nakon provjere utvrdili da se B. S. potražuje radi izdržavanja kazne zatvora, te kada je to saznao odlučio je da se predstavi i kaže svoje pravo ime i prezime tj. da se zove F. A., a ne B. S., što je naknadnim provjerama i utvrdjeno. Molio je da ga sud što blaže kazni, jer se pokajao što je ovo uradio i obećao je da ubuduće neće vršiti bilo kakva krivična djela.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: pročitao potvrdu o privremeno oduzetim predmetima MUP-a Republike Srbije-PS Priboj br. Ku.33/10 od 30.03.2010.g., službenu belešku MUP-a R.Srbije-Stanice granične policije Uvac br. 28-312/10 od 29.03.2010.g., službenu belešku MUP-a R.Srbije-PS Priboj Ku.br. 33/10 od 30.03.2010.g., izvršio uvid u ličnu kartu izdatu na ime B. S., reg.br.216460 izdata od strane MUP-a R.Srbije i fotokopiju izvoda iz matične knjige rodjenih br. 200-13 od 12.02.2010.g. izdat od nadležnog organa Opštine Novi Pazar i uvid u spise predmeta ODT-a Rožaje Kt.br. 236/09 iz kojih se vidi da je optuženi F. A. osudjen nepravosnažnom presudom ovoga suda K.br. 1/11 od 17.03.2011.g., te da su u istoj navedene ranije osude kojim je optuženi pravosnažno osudjen, dok nije izvo dokaz uvidom u izvod iz kaznene evidencije na ime optuženog obzirom da bi se pribavljanjem ovog dokaza nepotrebno odugovlačio postupak, a činjenično stanje bi ostalo neizmijenjeno pošto je ranija osudjivanost optuženog utvrdjena uvidom u presudu ovoga suda K.br. 1/11 od 17.03.2011.g.</span>
</p>
<p class="p1">
<span>	Cijeneći iskaz optuženog i sve izvedene dokaze kako pojedinačno, tako i u medjusobnoj vezi, na osnovu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi kako iz priznanja optuženog, tako i iz dokaza izvedenih u postupku.</span>
</p>
<p class="p1">
<span>	Naime, optuženi je u cjelosti priznao izvršenje djela, pa je sud njegov iskaz prihvatio kao jasan, potpun i objektivan, obzirom da je isti potvrdjen navodima iz službenih beleški MUP-a Republike Srbije, potvrde o privremeno oduzetim predmetima i uvidom u navedenu ličnu kartu i izvod iz MK rodjenih iz kojih se nesumnjivo utvrdjuje da je optuženi kritičnog dana na graničnom prelazu Uvac, Opština Priboj prilikom prelaska državne granice iz Federacije Bosne i Hercegovine u Republiku Srbiju, službenicima graničnog prelaza pokazao preinačenu ličnu kartu broj 216460 na kojoj je fotografija oštećena tako da se ne može utvrditi identitet lica na istoj i izvod iz MK rodjenih broj 200-13 legalno izdati na ime B. S. iz Novog Pazara i predstavio se kao B. S. u namjeri da sa takvom ličnom kartom predje državnu granicu, kojom prilikom je utvrdjeno da se ova lična karta ne odnosi na optuženog već na drugo lice i da je ista falsifikovana, tako da nema sumnje u drugačije činjenično stanje.</span>
</p>
<p class="p1">
<span>	Dakle, u postupku je utvrdjeno da je optuženi dana29.03.2010.g. oko 22,15 h u mjestu Uvac, Opština Priboj, Republika Srbija, upotrijebio kao pravu, preinačenu javnu ispravu-ličnu kartu legalno izdatu na ime B. S.iz Novog Pazara, reg.broja 216460 izdata od strane Ministarstva unutrašnjih poslova Republike Srbije, na kojoj je fotografija neidentifikovanom supstancom oštećena, tako da se ne može utvrditi identitet lica na istoj, na način što je ličnu kartu uz izvod iz matične knjige rodjenih br. 200-13 legalno izdat od strane nadležnog organa Opštine Novi Pazar, Republike Srbija na ime B. S., dao na uvid policijskim službenicima graničnog prelaza Uvac, prilikom kontrole, predstavljajući se da je on B. S.u namjeri da sa takvom ličnom kartom predje državnu granicu iz Federacije Bosne i Hercegovine u Republiku Srbiju.</span>
</p>
<p class="p1">
<span>	Cijeneći psihički odnos optuženog prema učinjenom krivičnom djelu, sud je našao da je isti bio svestan svog djela tj. svestan da preduzima opisane radnje u cilju nastupanja zabranjene posledice, znajući za njihovu protivpravnost i to je htio, pa je postupao sa direktnim umišljajem.</span>
</p>
<p class="p1">
<span>	Pravnom analizom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela falsifikovanje isprave iz čl. 412. st. 2. u vezi st. 1. KZ, za koje djelo je sud istog oglasio krivim i osudio ga na kaznu zatvora u trajanju od 3 (tri) mjeseca.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu sve okolnosti koje utiču da kazna bude veća ili manja iz čl. 42. KZ, pa je optuženom od olakšavajućih okolnosti cijenio njegovo priznanje za izvršeno djelo, kajanje i obećanje da ubuduće neće vršiti bilo kakva krivična djela, njegove porodične prilike-otac 1 maloljetnog djeteta i siromašno imovno stanja, dok je kao otežavajuću okolnost istom cijenio njegovu raniju osudjivanost.</span>
</p>
<p class="p1">
<span>	Cijeneći navedene okolnosti, kao i stepen nastupele posledice i okolnosti pod kojima je djelo izvršeno, sud je optuženog osudio na kaznu zatvora u naznačenom trajanju, ubijedjen  da je izrečena kazna srazmjerna težini učinjenog krivičnog djela i stepenu krivice optuženog i da će se sa istom ostvariti svrha kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona. </span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime troškova krivičnog postupka paušalni iznos od 30,00 eura.</span>
</p>
<p class="p1">
<span>	Na osnovu čl. 75. KZ od optuženog se oduzima</span><span class="s1"> </span><span>lična karta ser.br. 216460 i izvod iz matične knjige rodjenih br. 200-13 0d 12.02.2010.g. izdati na ime Bahović Senada upotrijebljeni kao predmeti izvršenja krivičnog djela.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1">
<span>	</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 27.05.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Azra Dacić s.r.					Milosav Zekić  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda. </span>
</p>


</body>
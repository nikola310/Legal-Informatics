<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.9847222in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{margin-left:0.25in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.5in;margin-left:2.5in;text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;text-decoration:underline;}
</style>
<meta content="vesna.mostrokol" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p2">
<span class="s1">K.br.177/12</span>
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3">
<span class="s1">VIŠI SUD U PODGORICI</span><span>, kao prvostepeni krivični, u vijeću sastavljenom od sudije  Vesne Moštrokol, kao predsjednika vijeća i sudija Radomira Ivanovića i Evice Durutović, kao članova vijeća, uz učešće Anke Raković, kao zapisničara, u krivičnom predmetu protiv </span><span class="s1">K. M. iz P.</span><span>, koga brani R. N., advokat iz P., zbog krivičnog djela ubistvo u pokušaju iz čl.143 u vezi čl.20 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl.403 st.1 Krivičnog zakonika, po optužnici Višeg državnog tužioca u Podgorici Kt.br.117/12 od 18.12.2012. godine, koju je na glavnom pretresu zastupao T. Ž., zamjenik VDT-a u Podgorici, nakon održanog usmenog, glavnog i javnog pretresa, započetog 05.02.2013. godine, završenog 16.04.2013.godine, u prisustvu zastupnika optužbe, optuženog, njegovog branioca i svjedoka oštećenog, nakon tajnog vijećanja i glasnja donio je 22.04.2013.godine, i istog dana javno objavio</span>
</p>
<p class="p3">
<span>                    </span>
</p>
<p class="p3"></p>
<p class="p4">
<span class="s1">P R E S U D U </span>
</p>
<p class="p3"></p>
<p class="p3"></p>
<p class="p3">
<span>Optuženi:</span>
</p>
<p class="p3"></p>
<p class="p3">
<span>K. M., JMBG …, od oca M. i majke V., rodjene D., rodjen ...godine u P., sa prebivalištem u P., ul…, državljanin C. G., po zanimanju diplomirani pravnik, zaposlen u Upravi za nekretnine, oženjen, otac dvoje maloljetne djece, završio Pravni fakultet, srednjeg imovnog stanja, neosudjivan, u pritvoru od 27.10.2012.godine od 19,00 časova</span>
</p>
<p class="p3"></p>
<p class="p3"></p>
<p class="p4">
<span class="s1">K r i v   j e</span>
</p>
<p class="p3"></p>
<p class="p3"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana 27.10.2012.godine, izmedju 11,30 časova i 12,00 časova, u P., na raskrsnici ulica … i … sa umišljajem pokušao da liši života oštećenog S. A., na način što je upravljajući putničkim motornim vozilom marke “F. p.”, reg.oznake PG …, ulicom …, nailaskom na raskrsnicu navedene ulice sa …, zaustavio svoje vozilo, zatim izašao iz vozila i krenuo prema zadnjem dijelu zaustavljenog putničkog motornog vozila marke “M.”, reg. oznaka PG …, kojim je u istom smjeru, ispred njega, upravljao oštećeni S. A., i koji je sa vozilom stajao ispred semafora na pomenutoj raskrsnici, jer je bilo upaljeno crveno svijetlo na semaforu, te nakon što je prišao navedenom vozilu, iz pištolja marke “CZ”, ,model M 70, kalibra 7,65 mm, fabrički broj …, ispalio jedan projektil u pravcu oštećenog S., koji ga nije pogodio, a kojom prilikom je ispaljeni projektil pogodio vozilo oštećenog i to zadnje vjetrobransko staklo i naslon za glavu na sjedištu suvozača, i ako je bio svjestan da pucajući iz navedenog pištolja u pravcu oštećenog S. može da ga liši života, pa je to i htio, kojom prilikom je navedeni pištolj, protivno čl.11 Zakona o oružju, neovlašćeno nosio i ako je bio svjestan da navedeni pištolj neovlašćeno nosi na javnom mjestu, pa je to i htio </span>
</p>
<p class="p3"></p>
<p class="p3">
<span>-čime je izvršio krivično djelo ubistvo u pokušaju iz čl.143 u vezi čl.20 Krivičnog zakonika, u sticaju sa krivičnim djelom nedozvoljeno držanje oružja i eksplozivnih materija iz čl.403 st.1 Krivičnog zakonika</span>
</p>
<p class="p5">
<span> </span>
</p>
<p class="p3">
<span>-pa mu sud primjenom citiranih zakonskih odredbi, te odredbi čl.4, 5, 15, 32, 36, 42, 45, 46 i 48 st.1 Krivičnog zakonika, prethodno utvrdjuje:</span>
</p>
<p class="p3"></p>
<p class="p3">
<span>-za krivično djelo ubistvo u pokušaju iz čl.143 u vezi čl.20 Krivičnog zakonika kaznu zatvora u trajanju od 2 (dvije) godine</span>
</p>
<p class="p3"></p>
<p class="p3">
<span>-za krivično djelo nedozvoljeno držanje oružja i eksplozivnih materija iz čl. 403 st.1 Krivičnog zakonika  kaznu zatvora u trajanju od 2 (dva) mjeseca</span>
</p>
<p class="p3"></p>
<p class="p3">
<span>Pa ga sud primjenom citiranih zakonskih odredbi, te odredbi čl.48 st.2 tač.2 I čl.51 Krivičnog zakonika, te odredbi čl.226, 229 i 374 Zakonika o krivičnom postupku</span>
</p>
<p class="p3"></p>
<p class="p3"></p>
<p class="p4">
<span class="s1">O S U Đ U J E</span>
</p>
<p class="p3"></p>
<p class="p3"></p>
<p class="p3">
<span>Na jedinstvenu kaznu zatvora u trajanju od 2 (dvije) godine i 1 (jedan) mjesec, u koju kaznu će mu se uračunati i vrijeme provedeno u pritvoru od 27.10.2012.godine do 22.04.2013.godine.</span>
</p>
<p class="p3"></p>
<p class="p3">
<span>Na osnovu čl.75 Krivičnog zakonika optuženom se izriče</span>
</p>
<p class="p3"></p>
<p class="p4"></p>
<p class="p4">
<span>MJERA BEZBJEDNOSTI</span>
</p>
<p class="p4">
<span>ODUZIMANJE PREDMETA</span>
</p>
<p class="p3"></p>
<p class="p3"></p>
<p class="p3">
<span>ODUZIMA SE pištolj marke “CZ” model M70,  kalibra 7,65 mm i 8 metaka kalibra 7,65 mm.</span>
</p>
<p class="p3"></p>
<p class="p3">
<span>OBAVEZUJE SE optuženi da na ime troškova krivičnog postupka, Budžetu Crne Gore, uplati iznos od 1.017,50 € (hiljadusedamnaest eura i pedeset centi), a na ime paušala iznos od 100 € (sto eura), sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>Optužnicom VDT-a u Podgorici Kt.br.117/12 od 18.12.2012.godine, optuženom K. M. stavljeno je na teret izvršenje krivičnog djela ubistvo u pokušaju iz čl.143 u vezi čl.20 Krivičnog zakonika (KZ), u sticaju sa krivičnim djelom nedozvoljeno držanje oružja i eksplozivnih materija iz čl. 403 st.1 KZ-a, pri kojoj optužnici je njen zastupnik ostao do kraja glavnog pretesa, predlažući sudu da otpuženog oglasi krivim i osudi po zakonu. </span>
</p>
<p class="p3"></p>
<p class="p3">
<span class="s1">Optuženi K. M. </span><span>je iznoseći svoju odbranu izjavio da se sa oštećenim S. A. poznaje unazad 7–8 godina, ali da je u zadnjih četiri godine sa njim imao više sukoba. Jedan od njih se desio ispred poslovnog prostora njegovog oca, u ulici …, dok je radio kao inspektor Uprave policije CG, kada je oštećeni  zaprijetio njegovom ocu, govoreći da njegov sin M. hoće da ga pošalje na robiju, što su mu navodno saopštili neki inspektori iz policije, a što je on u razgovoru sa oštećenim negirao. Poslije izvjesnog vremena, dok je bio sa svojim ocem u B., pretučen je ispred noćnog kluba “T.”, zbog čega je jedno vrijeme proveo u bolnici, gdje ga je oštećeni pozvao telefonom i rekao mu da on stoji iza napada na njega. Sa oštećenim se sreo 15–20 dana nakon ovog dogadjaja, kada mu je rekao da on radi zajedno sa inspektorima za borbu protiv droge i zaprijetio mu da ništa nije završeno i da će vidjeti šta ga još čega, o kojim prijetnjama je obavijestio S. S., načelnika Odjeljenja za krvne delikte. Desetak dana nakon njegovog povratka u P., zapaljen je poslovni prostor njegovog oca, a on je policiji saopštio da sumnja na oštećenog S.. Poslije godinu–dvije, oštećeni ga je presreo sa svojim vozilom marke “M.” i ponovo optužio da saradjuje sa policijom protiv njega, što je on negirao, da bi nakon dva mjeseca pročitao u novinama da je oštećeni zlostavljao Č. J. i da se nalazi u pritvoru, zbog čega je osjetio strah jer je pomislio da će oštećeni dovesti njega u vezu sa ovim dogadjajem i prijavom Č. J. protiv oštećenog.O svemu je obavijestio policiji jer je osjećao ugroženim,a primijetio je i da se nepoznata vozila parkiraju u blizini njegove kuće, zbog čega je policija jedno vrijeme obezbedjivala prostor ispred njegove kuće u M.. Ubrzo nakon toga je obaviješten da je S. na slobodi, pa je iz straha za svoj život odlučio da sa sobom nosi pištolj, jer se plašio da će ga S. napasti. Dana 27.10.2012. godine, izmedju 11,30 i 12,00 časova, kretao se vozilom marke “F. P.” reg.oznaka PG ..., koje vozilo je vlasništvo njegove sestre, i to ulicom ..., od pravca bivšeg kina “K.” prema centru grada, da bi u blizini stare vatrogasne, primijetio vozilo marke “M.”, sive boje, koje mu je prepriječilo put, a prije toga je više puta pokušavalo da ga nasilno zaustavi. U blizini bivšeg grafičkog zavoda, prije semafora, vozilo “m.” je uspjelo da ga zaobidje, pa je on zaustavio svoje vozilo, i ako je na semaforu bilo upaljeno zeleno svijetlo. I vozilo “M.” je stalo, a ispred njega se nalazilo još jedno vozilo koje je skrenulo prema hotelu “C. G.”. Iz vozila “M.” je izašao oštećeni S. i zakoračio prema njegovom vozilu, držeči u desnoj ruci pištolj marke “CZ 99 “, crne boje, pa je on iz straha izvadio pištolj marke “CZ” M 70, kalibra 7,65 mm, koji mu se nalazio za pojasom, i repertirao ga. Kada je oštećeni podigao desnu ruku sa pištoljem koji je bio uperio u njegovom pravcu, on se nalazio iza prednjih lijevih vrata i iz svog pištolja ispalio jedan metak u zadnji desni dio šoferšajbne vozila oštećenog, nakon čega je oštećeni utrčao u svoje vozilo i pod punim gasom skrenuo u pravcu hotela “C. G.”, a on se u zoni raskrsnice polukružno okrenuo i produžio vožnju ulicom ..., u pravcu naselja M.. Požurio je da se što prije udalji sa vozilom jer se plašio da će oštećeni pozvati svoje društvo i krenuti u potjeru za njim, pa se uputio u pravcu svoje kuće, a vozilo je parkirao na oko 100 metara od kuće, u dvorištu S. S., njegove strine, gdje u zadnje vrijeme i parkira vozilo, jer je ulica koja vodi do njegove kuće prokopana. Kada je pucao iz pištolja u vozilo oštećenog, nije imao namjeru da ga povrijedi i ubije, a da je to htio imao je dovoljno i vremena i prostora, kao i metaka u šaržeru, a pucao je u suprotnu stranu vozila, od one na kojoj se oštećeni nalazio. Od kada je oštećeni počeo da mu prijeti, teško je obolio, pa se liječio na Odjeljenju psihijatrije, a srčani je bolesnik i boluje od neizlečive bolesti digestivnog trakta tzv. Kronove bolesti, zbog koje ima često krvarenje u stomaku. Otac je dvoje maloljetne djece, a starije dijete koje ima devet i po godina, od svoje treće godine, boluje od šećerne bolesti. Supruga mu je nazaposlena, a on radi na odredjeno vrijeme i u teškoj je materijalnoj situaciji. Oštećenog S. je krstio prije sedam godina, kada se ovaj vratio iz Š., jer je običaj da se kumstvo ne odbija, ali i pored toga sa njim nije bio u bliskim odnosima, jer je on bio višestruki povratnik u vršenju raznih krivičnih djela, a on je u tom periodu radio u policiji. Dodao je da je u šaržeru pištolja, krtičnog dana, imao devet metaka, koliko u šaržer i staje. U momentu kada je izašao iz svog vozila, nalazio se iza lijevih vrata vozača. Oštećeni, koji je prije njega izašao iz svog vozila, napravio je jedan korak u njegovom pravcu i kretao se uz lijevu stranu vozila, a razdaljina izmedju njih dvojice je bila oko dva metra, dok su vrata na vozilu oštećenog ostala otvorena. Oštećeni je u ruci držao pištolj koji je mogao dobro da vidi, a radilo se o pištolju marke “CZ 99”, crne boje. iza njih je bilo drugih vozila, a vozila je bilo i u saobraćajnoj traci pored njih, tako da su praktično napravili kolaps u saobraćaju, zbog čega su vozači drugih vozila svirali kako bi se njih dvojica pomjerili. Udaljenost izmedju njihova dva vozila bila je veoma mala, parktično branik uz branik. Da je imao namjeru da ubije S., to je mogao da uradi bez ikakvih problema, jer je iza apsolutne blizine, na kojoj se nalazio u odnosu na oštećenog, mogao da ga pogodi u mali prst, da je to htio, jer je u policiji radio više od devet godina i bio je jedan od najboljih strijelaca. Namjera mu je bila samo da ga uplaši, odnosno odbrani se od njega, jer je oštećeni izašao iz vozila sa pištoljem u ruci, koji je usmjerio u njegovom pravcu. Izmedju njega i oštećenog nije bilo dvostrukog kumstva, niti je oštećeni krstio nekoga njemu bliskog, a kum njegovog sina je P. R.. Vozilo kojim je kritčnom prilikom upravljao, koriste on i njegova supruga, jer nemaju drugog vozila, a isto je vlasništvo njegove sestre. Pištolj iz kojeg je ispalio projektil u pravcu vozila oštećenog, je vlasništvo njegovog oca, a isti se nalazio u zajedničkom stanu, vlasništvo njegovog oca, gdje živi sa svojom porodicom, ocem, majkom i sestrom. Pištolj se nalazio u ovom stanu, i bio mu je dostupan, pa ga je kritičnog dana uzeo i nosio sa sobom. Zna da je zabranjeno nošenje oružja na javnom mjestu, ali ga je uzeo iz straha za sebe i svoju porodicu.  </span>
</p>
<p class="p3"></p>
<p class="p3">
<span>Branilac optuženog u završnoj riječi je naveo da je odbrana optuženog potvrdjena provedenim dokazima, odnosno da je optuženi ispaljivanjem projektila iz svog pištolja, htio da odvrati oštećenog od njegovog očekivanog napada, jer je ovaj izašao iz svog vozila, krenuo prema optuženom i pištolj koji je držao u ruci usmjerio u njegovom pravcu. Projektil koji je ispalio optuženi nije bio usmjeren u pravcu tijela oštećenog, već desno od njega, iz čega se može izvući zaključak, što tvrdi i optuženi, da ovaj projektil nije ispalio u namjeri da ga liši života, jer da je to htio imao je i prostornih i vremenskih mogućnosti, pa je u odnosu na krivično djelo ubistvo u pokušaju iz čl.143 u vezi čl.20 KZ-a, predložio da ga sud oslobodi od optužbe. U odnosu na krivično djelo nedozvoljeno držanje oružja i eksplozivnih materija iz čl.403 st.1 KZ-a, predložio je da sud izrekne uslovnu osudu, jer je optuženi priznao izvršenje ovog krivičnog djela, a pištolj je nosio sa sobom radi svoje zaštite. </span>
</p>
<p class="p3"></p>
<p class="p3">
<span>Optuženi se pridružio završnoj riječi svog branioca i ostao pri navodima svoje odbrane, ukazujući na brojne razlike u kazivanju oštećenog S., navodeći da ne spori izvršenje krivičnog djela iz čl.403 st.1 KZ-a, te da je porodičan čovjek, otac dvoje maloljetne djece i da ranije nije osudjivan. </span>
</p>
<p class="p3"></p>
<p class="p3">
<span>U dokaznom postupku sud je proveo sledeće dokaze: pročitao zapisnik o uvidjaju Uprave policije PJ P. Ku.br.839/12  od 27.10.2012.godine; pročitao izvještaj Uprave policije PJ P.–Ekspozitura za kriminalističku tehniku i uvidjaje Ku.br.839/12 od 28.10.2012.godine, o pregledu lica mjesta i uzorkovanja tragova; pročitao službenu zabilješku Uprave policije PJ P.–Ekspozitura za suzbijanje krvnih delikata i nasilja u porodici Ku.br.839 od 27.10.2012.godine, sačinjena od strane službenika policije L. V. i S. M.; pročitao službenu zabilješku Uprave policije PJ Podgorica–Ekspozitura za suzbijanje krvnih delikata i nasilja u porodici Ku.br.839 od 27.10.2012.godine, sačinjena od strane službenika policije K. S.; pročitao dvije službene zabilješke Uprave policije PJ P.–Ekspozitura za suzbijanje krvnih delikata i nasilja u porodici Ku.br.839 od 27.10.2012.godine, sačinjena od strane službenika policije V. S.; pročitao zapisnik Uprave policije PJ P. Ku.br.839/12 od 27.10.2012.godine, o pretresanju stana i drugih prostorija koje koristi optuženi;  pročitao potvrdu o privremeno oduzetim predmetima Uprave policije PJ P. Ku.br.839/12 od 27.10.2012.godine na ime optuženog; izvršio uvid u fotodokumentaciju Uprave policije PJ P. broj ... od 27.10.2012.godine; izvršio uvid u fotodokumentaciju Uprave policije PJ P. broj ... od 27.10.2012.godine; izvršio uvid u fotodokumentaciju Uprave policije PJ P. broj ... od 27.10.2012.godine; izvršio uvid u fotodokumentaciju Uprave policije PJ P. broj ... od 27.10.2012.godine; saslušao svjedoka–oštećenog S. A.; pročitao izvještaj o vještačenju prisustva barutnih čestica broj 4525/12, Forenzičkog centra D. i neposredno saslušao vještaka hemijske struke S. D.; pročitao izvještaj o vještačenju prisustva barutnih čestica broj 4524/12 Forenzičkog centra D. i neposredno saslušao vještaka hemijske struke I. Lj.; pročitao izvještaj o balističkom vještačenju Forenzičkog centra D. broj 4523-2/12; pročitao izvještaj o balističkom vještačenju broj 4523-3/12 Forenzičkog centra D. i neposredno saslušao vještaka balističke struke B. B.; izvršio uvid u krštenicu –izvod iz knjige krštenih i miropomazanih Srpske pravoslavne crkve – Hram Sveta Trojice u B. za 2007.godinu, na ime K. M. od 23.02.2013.godine; pročitao nalaz i mišljenje komisije vještaka neuropsihijatra prof.dr.S. M., psihijatra dr.G. Ž. i psihologa B. S.-I. od 05.03.2013.godine i neposredno saslušao predstavnika komisije prof.dr.M. S.; izvršio uvid u krštenicu, knjiga VIII, strana 38, tekući broj 31, od 26.03.2013.godine dostavljenu od Pravoslavne opštine B.–Hram Svete Trojice-S. G., na ime K. M.; pročitao dopis Uprave policije PJ P. broj ... od 03.04.2013.godine; pričitao dopis Uprave policije PJ P. broj ...od 11.04.2013.godine i izvod iz kaznene evidencije na ime optuženog Uprave policije PJ P. broj ... od 17.01.2013.godine. </span>
</p>
<p class="p3"></p>
<p class="p3">
<span class="s1">Iz zapisnika o uvidjaju </span><span>Uprave policije PJ P. Ku.br.839/12 od 27.10.2012. godine, utvrdjeno je da je dežurna služba pomenute područne jedinice, dana 27.10.2012.godine, u 11,55 časova, od strane oštećenog Spičanović Aleksandra obaviještena da je na raskrsnici ulica ... i ... u P., došlo do upotrebe vatrenog oružja. Mjesto dogadjaja je raskrsnica ulica ...  i ..., naspram zgrade opštinskih kancelarija, na kojem mjestu nisu pronadjeni nikakvi tragovi. Nedaleko od mjesta dogadjaja, u ..., naspram objekta brze hrane “S.”, pronadjeno je putničko motorno vozilo marke “M.”, sive metalik boje, reg.oznaka  PG ..., kojim je upravljao S. A.. Na pomenutom vozilu su konstatovana oštećenja na zadnjem vjetrobranskom staklu, a vozilo je prednjim krajem bilo poluokrenuto u pravcu ulice ..., u suprotnoj kolovoznoj traci, uz ivičnjak od trotoara. Unutar vozila, na naslonu za glavu sjedišta suvozača, konstatovana su dva oštećenja. Nakon uvidjaja, u službene prostorije PJ P., od strane ovlašćenog policijskog službenika Korać Srdjana, dostavljen je pištolj marke “Crvena zastava”, kalibra 7,65 mm, M 70, fabričkog broja ..., sa okvirom u kojem se nalazilo 8 metaka. </span>
</p>
<p class="p3"></p>
<p class="p3">
<span>Mjesto gdje je zatečeno vozilo “M.” reg.oznaka PG ..., izgled pomenutog vozila, oštećenja na vjetrobranskom staklu i unutrašnjosti vozila, prikazan je u </span><span class="s1">fotodokumentaciji </span><span>Uprave policije PJ P. broj </span><span class="s1">... od 27.10.2012.godine</span><span>, koja je u svemu saglasna sa sadržinom naprijed pomenutog zapisnika o uvidjaju. </span>
</p>
<p class="p3"></p>
<p class="p3">
<span class="s1">U službenoj zabilješci Uprave policije PJ P. Ku.br.839/12 od 27.10.2012. godine, koju je sačinio službenik policije V. S.</span><span>, konstatovano je da je nakon uvidjaja, u ulici ... u P., naspram kuće S. M., na zemljanom proširenju, pronadjeno vozilo marke “F. P.” PG ..., koje je prevezeno na parking prostor PJ P. radi krminalističko–tehničkog pregleda, izuzeta odjeća i samoljepljive folije sa šaka ruku K. M., te pištolj sa okvirom, a radi odgovarajućih vještačenja. </span>
</p>
<p class="p3"></p>
<p class="p3">
<span class="s1">U službenoj zabilješci </span><span>Uprave policije PJ Podgorica Ku.br.839/12 od 27.10.2012.godine, koju je sačinio službenik policije </span><span class="s1">V. S.,</span><span> konstatovano je da je vozilo marke “M.” PG ..., prevezeno na parking prostor PJ P., radi kriminalističko–tehničkog pregleda, kada je, u prisustvu vještaka balističke struke B. B., iz naslona za glavu prednjeg desnog sjedišta, izvadjen jedan projektil, a iz unutrašnjosti vozila izuzete samoljepljive folije radi ispitivanja prisustva barutnih čestica, koje su izuzete i sa šaka ruku S. A., a istog dana, od pomenutog lica je i izuzeta i njegova garderoba. </span>
</p>
<p class="p3"></p>
<p class="p3">
<span class="s1">U izvještaju o pregledu lica mjesta uzorkovanju tragova </span><span>Uprave policije PJ P.–Ekspozitura za krim.tehniku i uvidjaje Ku.br.839/12 od 28.10.2012.godine, konstatovano je da je nakon uvidjaja izvršen kiminaslitičko-tehnički pregled putničkog motornog vozila marke “M.” reg.br.PG ..., kojom prilikom je, iz naslona za glavu prednjeg desnog sjedišta, izvadjen jedan projektil, koji je na licu mjesta i u fotoelaboratu označen markerom broj 3, a istog dana, nakon pretresa kuće u kojoj stanuje K. M., pronadjen je i izuzet pištolj marke “CZ” 7,65 mm, M70, serijskog broja ..., sa okvirom, u kojem se nalazilo osam komada municije. U prostorijama PJ P., izuzete su samoljepljive folije sa šaka ruku K. M. i S. A., a izuzeta je i njihova odjeća i to: od K. kožna jakna, farmerice i majica dugih rukava, a od S. gornji dio trenerke, donji dio trenerke i majica dugih rukava. Iz unutrašnjosti vozila marke “M.” PG ... i vozila marke “F. P.” PG ..., izuzete su samoljepljive folije, radi utvrdjivanja prisustva barutnih čestica, sve prikazano u </span><span class="s1">fotodokumentaciji </span><span>Uprave policije PJ P. </span><span class="s1">broj ...</span><span> od 27.10.2012.godine i </span><span class="s1">fotodokumentaciji </span><span>broj </span><span class="s1">...</span><span> od 27.10.2012.godine.  </span>
</p>
<p class="p3"></p>
<p class="p3">
<span class="s1">U službenoj zabilješci </span><span>Uprave policije PJ P.</span><span class="s1"> </span><span>Ku.br.839/12 od 27.10.2012. godine, koja je sačinjena od strane službenika </span><span class="s1">policije L. V. i Š. M.</span><span>, konstatovano je da je dana 27.10.2012.godine izvršen pregled video nadzora na objektima koji se nalaze u ulici ..., i to E. B., gdje se snima samo ulaz i dio trotoara neposredno uz objekat, i starog Grafičkog zavoda, gdje se snima samo unutrašnji dio objekta, dok na spoljašnjem dijelu nema video nadzora. Nakon razgovora sa odgovrnim licem u JPK i službe svjetlosne signalizacije, konstatovano je da kamere koje su instalirane na semaforima raskrsnice ... i ulice ..., nijesu u ispravnom stanju od 2010.godine. </span>
</p>
<p class="p3"></p>
<p class="p3">
<span class="s1">U službenoj zabilješci </span><span>Uprave policije PJ P. Ku.br.839/12 od 27.10.2012.godine, koju je sačinio službenik policije </span><span class="s1">K. S.</span><span>, konstatovano je da je pomenutog datuma, vozilo marke “F. P.”, reg.oznaka PG ..., pronadjeno zaključano u ulici ... (novi naziv ulice ...) u P., a što je prikazano u fotodokumentaciji Uprave policije PJ P. broj ... od 27.10.2012. godine. </span>
</p>
<p class="p3"></p>
<p class="p3">
<span class="s1">Iz zapisnika o pretresanju stana i drugih prostorija, </span><span>koje koristi optuženi, KU.br.839/12 od 27.10.2012.godine, utvrdjeno je da je pomenutog datuma, shodno naredbi  Kri.br.290/12 od 27.10.2012. godine, koju je izdao Viši sud u Podgorici, u prisustvu optuženog,njegovog branioca i dva punoljetna gradjanina kao svjedoka, izvršen pretres dvospratne kuće, koja se nalazi u ulici ..., kojom prilikom je pronadjen pištolj marke “CZ” M70, kalibra 7,65 mm, fabrikog broja ..., sa okvirom i osam metaka kalibra 7,65 mm, a što je prikazano u </span><span class="s1">fotodokumentaciji </span><span>Uprave policjie broj </span><span class="s1">...</span><span> od 27.10.2012.godine. </span>
</p>
<p class="p3"></p>
<p class="p3">
<span class="s1">Iz potvrde o privremeno oduzetim predmetima </span><span>Uprave policije PJ P. KU.br.839/12 od 27.10.2012.godine, utvrdjeno je da je od K. M., pomenutog datuma, oduzet pištolj marke “CZ” M70, kalibra 7,65 mm, fabrikog broja ... sa okvirom i osam metaka kalibra 7,65 mm, koji pištolj je pronađen pretresom stana koji koristi pomenuto lice. </span>
</p>
<p class="p3"></p>
<p class="p3">
<span class="s1">Svjedok–oštećeni S. A., </span><span>u izjavi datoj na zapisniku Ktr.br.908/12 od 27.10.2012.godine, je naveo da se dana 27.10.2012. godine, izmedju 11 i 12 časova, kretao svojim vozilom “M.”, reg. oznaka PG ..., ulicom ..., od pravca bivšeg kina “K.”, u pravcu Z.. Kada je došao na raskrsnicu ulice ... sa ulicama koje vode prema hotelu “C.G. i S. A., zaustavio je svoje vozilo, jer je na semaforu bilo upaljeno crveno svijetlo. Dok je čekao promjenu svijetla na semaforu, primijetio je na retrovizoru kako iz vozila marke “F. P.”, zelene boje, koje vozilo je bilo iza njegovog vozila, na oko pola metra, do metar udaljenosti, i to bliže zadnjem lijevom dijelu vozila, izlazi K. M. i prilazi njegovom vozilu, držeći sa obije ruke pištolj tamne boje, zbog čega se on bacio na sjedište suvozača i odmah zatim čuo jedan pucanj i lomnjavu zadnjeg vjetrobranskog stakla, pa je pridao gas i skrenuo desno prema hotelu “C. G.”. Kada se ispravio, na ratrovizu je vidio K. sa vozilom “F. P.” kako ide za njim, pa je sa mjesta koje se nalazi naspram gradilišta novog hotela “C. G.”, skrenuo lijevo, u suprotnu kolovoznu traku, i  nastavio kretanje, dok se K. vozilom okrenuo polukružno i uputio se u pravcu naselja S. a.. Zaustavio se kod kioska brze hrane koji se nalazi preko puta pomenutog hotela, i pozvao policiju mobilnim telefonom. Nakon dolaska policije, na licu mjesta je pregledano njegovo vozilo, a primijetio je da u naslonu za glavu sjedišta suvozača postoje dvije rupe. U zadnjih 5-6 dana, u jutarnjim časovima, dva puta je primijetio K. u dvorištu preko puta zgrade u kojoj stanuje, pa pretpostavlja da ga je kritičnog dana čekao, jer je naišao iz tog pravca. Sve što mu se desilo u zadnje vrijeme povezano je sa K., i to počev od neosnovane krivične prijave koju je protiv njega podnijela Č. J. po nagovoru K., pa do pokušaja ubistva od strane inspektora D. M., koji je prijatelj sa K.. Sa K. je dvostruki kum, jer je on krstio sina K., a K. je krstio njega, ali u zadnjih pet–šest godina nisu u dobrim odnosima, a sa razloga što K. misli da mu je radni odnos u policiji prestao njegovom krivicom, te njega krivi za razne stvari koje su mu se dešavale, kao što su paljenje lokala koji je vlasništvo oca K. i prebijanje K. u B., sa čim on nije imao nikakve veze. U zadnjih nekoliko godina K. mu je putem SMS poruka više puta prijetio da će da ga ubije, a prijeteće poruke je slao i njegovom ocu i sestri. On protiv K. nije podnosio krivičnu prijavu, ali njegov otac jeste, a da on zna, K. protiv njega nikada nije podnosio krivičnu prijavu, jer za to nije imao razloga. Kao oštećeni se pridružio krivičnom gonjenju, dok imovinsko–pravni zahtjev nije postavio.</span>
</p>
<p class="p3"></p>
<p class="p3">
<span>Na glavnom pretresu je izjavio da se sa optuženim K. družio deset godina i da mu je pozajmljivao novac, i to kako njemu, tako i njegovim kolegama. Kada je saznao da je taj novac bio za drogu, tražio je da mu se vrati, ali je K. to odbio, pa su tada počeli u policiji da mu rade namještaljke. Kritičnog dana je bio krenuo kod svoje cure, a na raskrsnici kod starog G. z. se zaustavio jer je na semaforu bilo upaljeno crveno svijetlo. Primijetio da se iza njegovog vozila nalazi vozilo K., koji je izašao iz istog i sa pištoljem u ruci došao do gepeka njegovog vozila, nanišanio ga, zbog čega se on bacio na sjedište suvozača, dodao gas i skrenuo pud hotela “C. G.”, a u retrovizoru je vidio da K. svojim vozilom ide za njim, pa je skrenuo u suprotnu saobraćajnu traku i zaustavio se kod kisoka brze hrane, dok se K. polukružno okrenuo i vratio nazad, prema S. a.. Na mjestu suvozača je primijetio dvije rupe, a čim se zaustavio pozvao je policiju, koja je sve to konstatovala. K. je primijetio nekoliko dana prije dogadjaja, u blizini svog dvorišta, ali mu to tada nije bilo sumnjvo. Što se tiče prebijanja optuženog K. u B. i paljenja njegovog lokala, on sa tim nema nikakve veze.</span>
</p>
<p class="p3"></p>
<p class="p3">
<span>Nakon što mu je predočena izjava koju je dao pred VDT-om u Podgorici, u dijelu koji nije pomenuo na glavnom pretresu, izjavio je da je tada detaljnije opisivao predmetni dogadjaj, što je u bitnom i ponovio na glavnom pretresu, i da misli da je i tužiocu rekao da ga je optuženi prethodno nišanio pištoljem, nakon čega se bacio na sjedište suvozača, jer je to i bio razlog da se baci na ovo sjedište. Još je dodao da je optuženi bio udaljen od gepeka njegovog vozila oko pola metra–metar, a nalazio se iza gepeka, ali nije mogao tačno da opredijeli da li je to bilo po sredini gepeka ili u lijevo, gledano sa pozicije optuženog. U momentu kada je vidio optuženog sa pištoljem, na sjedištu suvozača se bacio na način što je desnom bočnom stranom svoga tijela krenuo prema sjedištu suvozača, s tim što nije mogao u potupnosti da legne na pomenuto sjedište, jer izmedju ovog sjedišta i sjedšta vozača postoji naslon za ruke, pa mu je u tom trenutku glava bila u nivou naslona za glavu sjedišta suvozača, odnosno on je samo nakrivio desni bočni dio svoga tijela u desno, tako da mu je glava bila u nivou naslona za glavu sjedišta suvozača. Unazad 5–6 godina ne posjeduje nikakvo oružje, jer da ga je kritičnom prilikom imao, sigurno bi se branio. Optuženi K. ga je “nišanio” na način što je napravio raskorak, a pištolj koji je držao s obije ruke je usmjerio u pravcu sjedišta vozača, gdje se on nalazio. Vozilo kojim je upravljao je automatik i kada isto zaustavi, drži kočnicu, a čim je pusti vozilo kreće samo. Razdaljina izmedju njegovog vozila i vozila optuženog je bila možda do dva metra, a vozilo optuženog je primijetio još kod bišeg kina “K.”, a iz vozila je izašao kada su stajali zaustavljeni ispred raskrsnice, ali mu nije palo na pamet da će optuženi ovako nešto da napravi. Zbog gužve u saobraćaju nije mogao da vozi brzo, a policija je njegovo vozilo pronašla u suprotnu saobraćajnu traku, što znači da nije mogao da se brzo udalji sa lica mjesta, što je bio razlog da pređe u suprotnu saobraćajnu traku. Potvrdio je da je tačno da je optuženi dobar strijelac i da bi ga pogodio tačno u glavu da ga nije spasio naslon za glavu od sjedišta suvozača. </span>
</p>
<p class="p3"></p>
<p class="p3">
<span class="s1">Iz izvještaja o vještačenju broj 4525/12</span><span> utvrdjeno je da je Forenzičkom centru, na hemijsku analizu za utvrdjivanje postojanja barutnih čestica, dostavljena garderoba K. M. i S. A., a nakon izvršenih ispitivanja, samo je na kožnoj jakni K. M. dokazano prisustvu barutnih čestica, u rasporedu i koncentraciji kako se to vidi na slici koja čini prilog ovog izvještaja, dok na ostaloj garderobi, kako K., tako i S., nije dokazano prisustvo barutnih čestica. Vještak je na glavnom pretresu pojasnio da barutne čestice najčešće ostaju na rukama lica koje je pucalo iz vatrenog oružja, kao i na odjeći lica koje je pucalo, i to gornjim djelovima garderobe. Položaj barutnih čestica na jakni optuženog K. bi ukazivao da su usta cijevi pištolja iz kojeg je pucano, bila u nekom normalnom–vodoravnom položaju, u odnosu na podlogu na kojoj se nalazilo lice koje puca, pri čemu se barutne čestice, kada je u pitanju predmetni pištolj, raspiaju u krugu do 90 cm od usta cijevi pištolja. </span>
</p>
<p class="p3"></p>
<p class="p3">
<span class="s1">Iz izvještaja o vještačenju broj 4524/12</span><span>, utvrdjeno je da su Forenzičkom centru na analizu za utvrdjivanje postojanja, odnosno nepostojanja barutnih čestica, dostavljene samoljepljive folije skinute sa šaka S. A., K. M., unutrašnjosti p.m.v.“M.” reg. oznaka PG ...i vozila “F. P.” reg.oznaka PG ..., a nakon izvršenih ispitivanja, na šakama S. A. i K. M. nije dokazano prisustvo barutnih čestica. Barutne čestice nisu dokazane ni na samoljepljivim folijama skinjutim iz unutrašnjosti pomenutog vozila “M.”, dok je na samoljepljivoj foliji skinutoj sa ručice mjenjača pomenutog vozila “F. P.”, dokazana jedna barutna čestica, dok na ostalim samoljepljivim folijama skinutih iz ovog vozila, nije dokazano prisustvo barutnih čestica. Vještak je na glavnom pretresu pojasnio da se barutna čestica koja je konstatovana na ručici mjenjača vozila marke “F. P.”, mogla prenijeti sa šaka lica koje je pucalo iz vatrenog oružja, a barutne čestice se mogu skinuti detaljnim pranjem ruku vodom i sapunom. </span>
</p>
<p class="p3"></p>
<p class="p3">
<span class="s1">Iz izvještaja o balističkom vještačenju broj 4523- 3/12</span><span> utvrdjeno je da je prilikom pregleda vozila marke “M.” reg.oznaka PG ..., konstatovano da na vozilu postoji oštećenje zadnjeg vjetrobranskog stakla i dva oštećenja na naslonu za glavu na prednjem desnom sjedištu, koja su obilježena brojevima 2 i 3. Oštećenje broj 3 se nalazi na 93 cm od poda vozila, odnosno na 113 cm od ravne podloge asfalta, kružnog je oblika i karakteristično je za oštećenje nastalo dejestvom projektila.Nakon demontaže naslona, na pravcu oštećenja broja 3, ispod tapacira–tkanine, na samom izlasku iz sundjeraste mase, pronadjena je olovna masa, a smjer dejstva projektila koji je napravio ovo oštećenje je od pozadi ka naprjied, s lijeva u desno, i blago odozgo nadolje. Oštećenje broj dva je površinsko, a unutar naslona nema oštećenja, a nastalo je od dijela rasprsnutog projektila ili pak od rasprsnute staklene mase vjetrobrana.</span>
</p>
<p class="p3"></p>
<p class="p3">
<span class="s1">Iz izvještaja o balističkom vještačenju broj 4523-2/12</span><span> utvrdjeno je da je na vještačenje dostavljen pištolj marke “CZ” model 70, kalibra 7,65 mm, fabričkog broja ... i šaržer sa 8 metaka, kalibra 7,65 mm. Pištolj je niklovan, a dno šaržera je izmijenjeno tj.produženo, čime se povećava rukohvat. Predmetni pištolj je ispravan i iz istog je pucano, nakon čega cijev nije čišćena, ni podmazivana. Na vještačenje je dostavljen i jedan projektil, na kome je olovna masa bila znatno deformisana I koja nema karakteristike od prolaska kroz ožljevljenu cijev, jer nedostaje košuljica projektila. Težina olovne mase je 3,30 grama, a sporni dio projektila–olovna masa potiče od projektila 7,65 mm i zbog nedostatka individualnih karakteristika nepodoban je za indetifikaciju. </span>
</p>
<p class="p3"></p>
<p class="p3">
<span class="s1">Na glavnom pretresu vještak balističke struke </span><span>B. B. je pojasnio da je kapacitet pištolja marke “CZ” model 70, kalibra 7,65 mm, 8 metaka, a da je za ispaljenje svih metaka smještenih u šaržer, potrebno nekoliko sekundi, tri do četiri. Kod predmetnog pištolja je dno šaržera izmijenjeno, pa je vještak dozvolio mogućnost da je povećan kapacitet šaržera, kako to tvrdi optuženi. Oštećenje koje je obilježeno brojem 3 je kružnog oblika i karakteristično je za oštećenje nastalo dejstvom projektila, a ovaj oblik oštećenja potvrdjuje i oblik olovne mase koji je pronadjen unutra, što znači da su oni kompatibilni i odgovaraju jedno drugom. Oblik oštećenja broj 3 i njegov smjer u naslonu za glavu gdje je i pronadjena olovna masa, odredjuje balističku putanju projektila, a ta putanja u odnosu na vozilo “M.” je od pozadi ka naprijed, s lijeva u desno, i blago odozgo nadolje, pa položaj lica koje puca može biti na bilo kojem mjestu koje se nalazi na toj balističkoj putanji, pri čemu i uzdužna osa cijevi mora biti na toj balističkoj putanji. Nakon što je vještak upoznat sa odbranom optuženog, koji se, po njegovom kazivanju, u momentu ispaljivanja projektila nalazio iza lijevih vrata vozača, a projektil ispaljuje u zadnji desni dio zadnje šoferšajbe vozila oštečenog, vještak je izjavio da položaj optuženog,kako ga je on opisao, odgovara balističkoj putanji projektila koji je napravio oštećenje na naslonu za glavu prednjeg desnog sjedišta vozila oštećenog, a u ovakvoj situaciji ruka sa pištoljem je najvjerovatnije bila izmedju prednjeg lijevog stuba vjetrobrana i otvorenih lijevih vrata vozila optuženog, pri čemu bi čaure padale desno od njegovog vozila i mogle su da završe na trotoaru, po desnoj strani vozila. Ruka sa pištoljem bi bila u nekom anatomskom položaju, na oko 120 cm od ravne podloge, što odgovara visini optuženog (optuženi je visok 180 cm), i položaju ruke prilikom ispaljivanja projektila. Nakon što je vještak upoznat sa iskazom svjedoka–oštećenog, koji navodi da je razdaljina izmedju njegovog vozila i vozila optuženog bila oko dva metra, da je optuženi bio oko pola metra do metar od zadnjeg kraja vozila “M.”, i to negdje po sredini gepeka ili malo lijevo, gledano sa pozicje optuženog, koji tada ispaljuje projektil, držeći pištolj sa obije ruke, vještak je naveo da je i ova varijanta moguća, ali da optuženi u ovom slučaju ne bi mogao biti po sredini vozila, već malo u lijevo, pri čemu je otvor usta cijevi bliži koti od 113 cm, na kojoj se nalazi oštećenje na naslonu, ukoliko je lice koje puca bliže zadnjem dijelu vozila oštećenog, pri čemu bi čaure iz pištolja ispadale na identičan način, kako je to objašnjeno u varijanti koju je dao optuženi. Na osnovu oštećenja koje je konstatovano na zadnjem vjetrobranskom staklu, ne može se utvrditi balistička putanja, jer je kretanjem vozila došlo do urušavanja rasprsnute površine ovog stakla. Na kraju je vještak naveo da projektil kalibra 7,65, prolaskom kroz prozorsko staklo debljine 3 mm, izgubi do 50 % brzine i kinetičke energije, a u konkretnom slučaju može se reći da je projektil izgubio toliko kintičke energije i brzine da nije mogao proći kroz naslon za glavu sjedišta, što sve zavisi od gubitka kinetičke energije i ugla pod kojim je projektil prošao kroz neku prepreku, pa se moglo desiti da projektil ovaj sundjerasti dio probije i 2 cm, pa čak i da ga skroz probije, što je sve u domenu pretpostavke. </span>
</p>
<p class="p3"></p>
<p class="p3">
<span class="s1">Iz nalaza i mišljenja komisije vještaka </span><span>neuropsihijatra prof.dr.M. S., psihijatra dr.G. Ž. i psihologa B. S.–I. je utvrdjeno da je optuženi osoba prosječnih intelektualnih potencijala, čiji  nivo interesovanja i opšte informisanosti odgovara njegovoj kalendarskoj dobi i njegovom obrazovanju, a radi se o ličnosti kod koje je izražena ekstraverzija, kao osoba je srdačna i društvena, teži stabilnosti i sigurnosti, ima snažnu svijest, odgovaran je i oprezan, nije impulsivan i ima visok prag tolerancije na frustracije. Aktuelno je povišena anksiozno-depresivna reakcija, koja je jedinim dijelom izazvana situacijom u kojoj se optuženi nalazi, ali i funkcionalnim smetnjama koje ima (Kronova bolest). Optuženi ne ispoljava simptome trajne duševne bolesti, niti težeg duševnog poremećaja. Analizom predeliktnog perioda i deliktne situacije, prema iskazu optuženog, vještaci su mišljenja da se optuženi, u vrijeme izvršenja krivčinog djela nalazio u stanju afekta straha i razdraženosti jakog inteziteta, koji odgovara stanju privremene duševne poremećenosti, kada su sposobnost shvatanja značaja djela i mogućnost upravljanja svojim postupcima bili bitno smanjeni. U varijanti koju je dao oštećeni, koji navodi da sa njegove strane nije bilo provokativnog ponašanja prema optuženom, u tom slučaju su vještaci mišljenja, da afetivno stanje optuženog, u vrijeme izvršenja krivičnog djela, nije dostiglo stepen patološkog afekta i da se optuženi nalazio u stanju afekta blažeg, do srednjeg inteziteta, tako da je sposobnost shvatanja značaj djela i upravljanje svojim postupcima, bila smanjena, ali ne i bitno. Na glavnom pretresu, u ime komisije vještaka,  prof.dr.M. S. je objasnio da afektivno stanje optuženog, shodno varijanti koju je dao oštećeni, a koje je bilo na nivou blagog do srednjeg inteziteta, opredjeljuje struktura ličnosti optuženog, i okolnosti pod kojima je izvršeno krivično djelo, kako ga prikazuje oštećeni. </span>
</p>
<p class="p3"></p>
<p class="p3">
<span>Naprijed pomenuta vještačenja sud je u cjelosti prihvatio kao jasna i objektivna, data shodno pravilima struke i nauke, a koja  vještačenja su zasnovana kako na materijalnim dokazima koji su prikupljeni tokom postupka, tako i na podacima koji se nalaze u spisima predmeta i na koja stranke, kao ni oštećeni, nisu imale primjedbi. </span>
</p>
<p class="p3"></p>
<p class="p3">
<span>Uvidom u </span><span class="s1">dvije krštenice-izvoda iz knjige krštenih i miropomazanih </span><span>Srpske pravoslavne crkve-Mitropolije crnogorsko–primorske iz Hrama Svete Trojice u B. iz  2007.godine, od 23.02. i 26.03.2013. godine, utvrdjeno je da je u pomenutom Hramu u B., dana 27.08.2007.godine, kršten M. K., od oca M., a u prisustvu njegovog kuma S. A., tehničara iz P., a krštenje je obavio sveštenik A. R.. </span>
</p>
<p class="p3"></p>
<p class="p3">
<span class="s1">Iz dopisa Uprave policije PJ P.</span><span> broj ... od 03.04.2013.godine se utvrdjuje je da u periodu 2006–2012 godina, od strane K. M. i S. A. nije bilo podnešenih krivičnih prijava, a da se  izvršenim pretragama došlo do podataka da je dana 23.02.2010. godine i 16.07.2012. godine, prijavljen požar na objektu koji se nalazi u ulici ..., odnosno ...,  vlasništvo K. M., kada je od optuženog K. M. uzeta izjava u formi zapisnika o obaveštenju prikupljenim od gradjana, u kojim izjavama optuženi K., za predmetne dogadjaje, sumnjiči S. A.. </span>
</p>
<p class="p3"></p>
<p class="p3">
<span class="s1">Iz dopisa Uprave policije PJ P. </span><span>broj ... od 12.04.2013.godine, utvrdjuje se da S. N., otac oštećenog S. A., u periodu 2006–2012.godina, Područnoj jedinici P. nije podnosio krivične prijave protiv optuženog K. M.. Postoji podatak da je S. N., dana 30.03.2012. godine, podnio prijavu protiv nepoznatog lica koje mu je prijetilo putem telefona, nakon čega je podnijet zahtjev za pokretanje prekršajnog postupka protiv Č. D., Područom organu za prekršaje.</span>
</p>
<p class="p3"></p>
<p class="p3">
<span class="s1">Iz izvoda iz kaznene evidencije na ime optuženog</span><span> Uprave policije PJ P. broj ... od 17.01.2013. godine, utvrdjeno je da optuženi nije osudjivan.</span>
</p>
<p class="p3"></p>
<p class="p3">
<span>Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi izvršio krivična djela koje mu se stavljaju na teret, na način, u vrijeme i na mjestu, kako je to precizirano izrekom presude. </span>
</p>
<p class="p3"></p>
<p class="p3">
<span>Iz iskaza svjedoka–oštećenog S. A., koji je tokom postupka, u bitnom, na istovjetan način opisivao okolnosti predmetnog dogadjaja, a na glavnom pretresu dopunio isti odgovarajući na pitanja suda i stranaka, utvrdjuje se da se dana 27.10.2012.godine, izmedju 11,30 i 12 časova, oštećeni nalazio u svom vozilu marke “M.”, reg.oznaka PG ..., krećući se ulicom ..., od pravca bivšeg kina “K.”, u pravcu raskrsnice sa ..., sa namjerom da skrene desno prema hotelu “C. G.”, na kojoj raskrsnici je zaustavio svoje vozilo, jer je na semaforu bilo upaljeno crveno svijetlo, kada je na retrovizoru svog vozila primijetio kako iz vozila marke “f.p.”, zelene boje, koje vozilo se nalazilo na oko pola metra do metar udaljenosti iza njega, izlazi optuženi K. M., prilazi zadnjem dijelu njegovog vozila, tačnije iza gepeka i sa daljine od pola metra do metar, ispaljuje jedan projektil iz pištolja koji je držao sa obije ruke, na način što kada je došao do gepeka vozila oštećenog, istoga je nanišanio, što je i bio razlog da se oštećeni baci na sjedišta suvozača desnom bočnom stranom svoga tijela, a nakon ispaljivanja projektila, pridao je gas i skrenuo desno prema hotelu “C. G.”.</span>
</p>
<p class="p3"></p>
<p class="p3">
<span>Iskaz svjedoka–oštećenog u pogledu mjesta i vremena izvršenja krivičnog djela, te činjenice da je kritičnom prilikom optuženi ispalio jedan projekti koji je prošao kroz zadnji dio vozila oštećenog, potvrdjen je zapisnikom o uvidjaju Uprave policije PJ P. Ku.br.839/12, u kojem je konstatovano da je dežurna služba, pomenute Područne jedinice, dana 27.10.2012.godine u 11,55  časova, od strane oštećenog, obaviještena da je na raskrsnici ulica ... i ... došlo do upotrebe vatrenog oružja, na kojem mjestu nisu pronadjeni nikakvi tragovi, dok je vozilo oštećenog, marke “M.”, reg.oznaka PG ..., zatečeno naspram objekta brze hrane “S.”, prednjim krajem okrenuto u pravcu ulice ..., na suprotnoj kolovoznoj traci, gledano iz pravca pomenute raskrsnice, kojom prilikom su konstatovana oštećenja na vjetrobranskom staklu, kao i unutar vozila oštećenog, i to na naslonu za glavu sjedišta suvozača dva oštećenja, kako je to prikazano u fotodokumentacji koja je sačinjena kritičnom prilikom, koja je u svemu saglasna sa sadržinom naprijed pomenutog zapisnika o uvidjaju, te izvještaju o pregledu lica mjesta i uzorkovanju tragova, kao i fotodokumentaciji koja je sačinjena tim povodom. </span>
</p>
<p class="p3"></p>
<p class="p3">
<span>Navodi iskazi svjedoka–oštećenog potvrdjuju se i ostalim provedenim dokazima i to službenim zabilješkama Uprave policije PJ P., sačinjenim od strane službenika policije V. S. i K. S., u kojoj je konstatovano da je vozilo “F. p.”, koje je u svom iskazu pomenuo oštećeni, pronadjeno u ulici ... (sada ulica ...), a radi se o vozilu reg.oznaka PG ..., kako je to prikazano u fotodokumentaciji broj ...od 27.10.2012. godine, kada su iz unutrašnjosti vozila, garderobe i šaka ruku optuženog izuzete samoljepljive folije, radi ispitivanja prisustva barutnih čestica, a koje su bile predmet izvještaja o vještačenju i to izvještaja broj 4525/12, iz kojeg je utvrdjeno da je na kožnoj jakni optuženog dokazano prisustvo barutnih čestica, koje najčešće ostaju na gornjim djelovima garderobe lica koje je pucalo, te izvještaja o vještačenju broj 4524/12, iz kojeg je utvrdjeno da je na samoljepljivim folijama skinutim sa ručica menjača vozila “f. p.”, dokazano prisustvo jedne barutne čestice, koja se mogla prenijeti sa šaka lica koje pucalo iz vatrenog oružja. </span>
</p>
<p class="p3"></p>
<p class="p3">
<span>Iz zapisnika o pretresanju stana i drugih prostorija koje koristi optuženi, utvrdjeno je da je dana 27.10.2012.godine, izvršen pretres dvospratne kuće u ulici ..., gdje je pronadjen pištolj marke “CZ” M70, kalibra 7,65 mm, fabričkog broja ..., sa okvirom i osam metaka kalibra 7, 65 mm, kako je to prikazano u fotodokumentacji koja je sačinjena prilikom pretresa pomenute kuće, a koji pištolj je oduzet od optuženog K. M., kako to nesumnjivo proizilazi iz potvrde o privremeno oduzetim predmetima Ku.br.839/12 od 27.10.2012.godine.</span>
</p>
<p class="p3"></p>
<p class="p3">
<span>Iz izvještaja o balističkom vještačenju broj 4523-3/12, utvrdjeno je da se jedno od oštećenja koja su konstatovana u izvještaju o pregledu lica mjesta i uzorkovanju tragova (obilježena brojevima 2 i 3), nalazi na visini od 93 cm od poda vozila, odnosno na 113 cm, od ravne podloge asfalta (oštećenje broj 3), a isto je kružnog oblika i karakteristično je za oštećenje nastalo dejstvom projektila, a nakon demontaže naslona, na pravcu pomenutog oštećenja (oštećenja broj 3), ispod tapacira, na samom izlasku iz sundjeraste mase, pronadjena je olovna masa, pa je smjer dejstva projektila, koje je napravio ovo oštećenje, od pozadi ka naprijed, s lijeva u desno i blago odozgo nadolje. Vještak balističke struke je na glavnom pretresu potvrdio da je optuženi mogao ispaliti projektil na način kako to u svom iskazu opisuje svjedok–oštećeni, s tim što pozicija optuženog ne bi bila po sredini vozila oštećenog, već malo u lijevo, gledano sa pozicije optuženog, pri čemu je otvor usta cijevi bliži koti od 113 cm, na kojoj se nalazi oštećenje broj 3, ukoliko je lice koje puca bliže zadnjem dijelu vozila oštećenog.</span>
</p>
<p class="p3"></p>
<p class="p3">
<span>Naprijed utvrđeno činjenično stanje upravo potvrđuje poziciju optuženog, shodno navodima svjedoka–oštećenog, i to u pogledu položaja optuženog u momentu kada je ispalio predmetni projektil, kada optuženi “nišani” oštećenog koji se nalazi na sjedištu vozača, zbog čega se isti desnom bočnom stranom baca prema sjedištu suvozača, u čijem naslonu za glavu je i završio projektil koji je ispalio optuženi koji se nalazio  na oko pola metra-metar iza gepeka oštećenog, što je svakako bliže koti od 113 cm, gdje je pronađena olovna masa od projektila, kako to objašnjava vještak balističke struke. Oštećeni nije znao da opredijeli da li je optuženi bio po sredini gepeka ili u lijevo, gledano sa pozicije optuženog, što je i razumljivo imajući u vidu situaciju u kojoj se našao kada vidi pištolj u rukama optuženog usmjeren u njegovom pravcu, pa je evidentno, kako to proizilazi iz nalaza i mišljenja pomenutog vještaka, kao i njegovog izjašnjenja na glavnom pretresu, da je optuženi bio iza gepeka oštećenog, ali malo u lijevo, gledajući sa pozicije optuženog, što u svakom slučaju ne dovodi u sumnju iskaz oštećenog, jer u pogledu ove činjenice isti nije bio isključiv, već je dozvolio i pomenutu varijantu ( ili malo ulijevo). </span>
</p>
<p class="p3"></p>
<p class="p3">
<span>Iz pomenutog naslona za glavu prednjeg desnog sjedišta vozila marke “M.” PG ..., u prisustvu vještaka balsitičke struke B. B., izvadjen je jedan projektil, kako je to konstatovano u službenoj zabilješci Uprave policije PJ P. od 27.10.2012.godine, koju je sačinio službenik policije V. S., a koji projektil je bio predmet balističkog vještačenja broj 4523-2/12 iz kojeg je utvrdjeno da je olovna masa na ovom projektilu, čija je težina 3,30 grama, bila znatno deformisana, a potiče od projektila 7,65 mm, ali je zbog nedostatka individualnih karakteristika bila nepodobna za identifikaciju.  </span>
</p>
<p class="p3"></p>
<p class="p3">
<span>Pored pomenutog projektila predmet naprijed pomenutog vještačenja je bio i pištolj marke “CZ”, model 70, kalibra 7,65 mm, fabričkog broja ... i šaržer sa osam metaka kalibra 7,65 mm, a za isti je utvrdjeno da je ispravan, da je iz istog pucano, nakon čega cijev nije čišćena i podmazivana, a dno žaržera pomenutog pištolja je izmijenjeno– produženo, čime je povećan rukohvat, pa je vještak na glavnom pretresu dozvolio mogućnost i da je kapacitet šaržera povećan, kako je to tvrdio optuženi.     </span>
</p>
<p class="p3"></p>
<p class="p3">
<span>Na osnovu naprijed utvrdjenog činjeničnog stanja, sud je nesumnjivo utvrdio da je optuženi K. M., dana 27.10.2012.godine, izmedju 11,30 i 12,00 h,u P., na raskrsnici ulica ... i ... pokušao da liši života oštećenog S. A., na način što je svoje vozilo marke “F. p.” reg.oznaka PG ..., krećući se ulicom ..., zaustavio na raskrsnici navedene ulice sa ..., a iza zaustavljenog vozila marke “M.” E klase, reg.oznaka PG ..., u kojem se na mjestu vozača nalazio oštećeni, zatim izašao iz svog vozila i krenuo prema zadnjem dijelu vozila oštećenog, i nakon što mu je prišao, iz pištolja marke “CZ” kalibra 7,65 mm, ispalio jedan projektil u pravcu oštećenog S., koji ga nije pogodio, jer se oštećeni svojom desnom bočnom stranom bacio na sjedište suvozača, pa je ispaljeni projektil pogodio naslon za glavu sjedišta suvozača, prethodo probivši zadnje vjetorbransko staklo vozila oštećenog.</span>
</p>
<p class="p3"></p>
<p class="p3">
<span>Iz nalaza i mišljenja komisije vještaka neuropsihijatra prof.dr.M. S., psihijatra dr.G. Ž. i psihologa B. S.–I. utvrdjeno je da optuženi ne ispoljava simptome trajne duševne bolesti, niti teže duševne poremećaje. Što se tiče afektivnog stanja optuženog u vrijeme izvršenja krivičnog djela, shodno kazivanju oštećenog, ono nije dostiglo stepen patološkog afekta, već se optuženi nalazi u stanju afekta blažeg do srednjeg inteziteta, pa je sposobnost shvatanja značaja djela i upravljanja svojim postupcima, kod optuženog bila smanjena, ali ne i bitno, a koje stanje opredjeljuje struktura ličnosti optuženog i okolnost pod kojima je izvršeno krivično djelo.</span>
</p>
<p class="p3"></p>
<p class="p3">
<span>Postupajući na naprijed opisan način optuženi je bio svjestan da ispaljujući projekti u pravcu oštećenog, koji se nalazio u svom vozilu, istoga može lišiti života, pa je to i htio, a što nesumnjivo proizilazi iz iskaza svjedoka–oštećenog, koji se u momentu kada je optuženi usmjerio pištolj u njegovom pravcu, desnom bočnom stranom bacio na sjedište suvozača, kada je i došlo do ispaljenja projektila, postupajući u konkretnom slučaju sa dirketnim umišljajem, a sam izostanak posljedice nije bio volja i htjenje optuženog, već činjenica da je optuženi, pucajući u pravcu oštećenog koji je bio u pokretu, pogodio naslon za glavu na sjedištu suvozača, pa su se u radnjama optuženog stekli svi bitni elementi bića krivičnog djela ubistvo u pokušaju iz čl.143 u vezi čl.20 KZ-a, za koje djelo ga je oglasio krivim.</span>
</p>
<p class="p3"></p>
<p class="p3">
<span>Optuženi nije sporio da se dogadjaj odigrao 27.10.2012.godine izmedju 11,30 i 12,00 časova, na raskrsnici ulica ...  i ..., navodeći da je kritičnom prilikom, iz pištolja marke “CZ” kalibra 7,65 mm, ispalio jedan projektil u pravcu zadnjeg vjetrobranskog stakla vozila oštećenog, u momentu kada je oštećeni, koji je prvi izašao iz svog vozila, usmjerio pištolj u njegovom pravcu, a što je opovrgnuto iskazom svjedoka–oštećenog S. A., kojem je sud poklonio vjeru, te ostalim dokazima provedenim na glavnom pretresu. Osim navedenog, nelogična je odbrana optuženog, da u situaciji kada oštećeni drži usmjeren pištolj u njegovom pravcu, optuženi izlazi iz svog vozila, vadi pištolj koji mu se nalazio za pojasom i repertira ga, a zatim ispaljuje projektil u pravcu vjetrobranskog stakla vozila oštećenog, a da oštećeni koji je naoružan i koji to sve posmatra, ne preduzima u tom pravcu ništa, već naprotiv, po kazivanju optuženog, ulazi u svoje vozilo i udaljava se.</span>
</p>
<p class="p3"></p>
<p class="p3">
<span>Oštećeni je pištolj iz kojeg je ispaljen projektil opisao kao pištolj tamne boje, a iz izvještaja o balističkom vještačenju, gdje se nalaze slike pomenutog pištolja, utvrdjeno je da je pištolj niklovan, sa rukohvatom crne boje, pa je očigledno da je oštećeni boju rukohvata pištolja povezao sa bojom pištolja. Osim toga oštećeni pištolj vidi na retrovizoru svog vozila sa mjesta vozača, što je moglo uticati da pištolj doživi kao pištolj tamne boje, a što je opet subjektivni doživljaj oštećenog, posebno imajući u vidu situaciju u kojoj se nalazio, a što u svakom slučaju ne dovodi u sumnju njegov iskaz. </span>
</p>
<p class="p3"></p>
<p class="p3">
<span>Opisujući mjesto sa kojeg je ispalio predmetni projektil, optuženi navodi da se nalazio iza prednjih lijevih vrata svoga vozila, što je po vještaku balističke struke moguća varijanta, s tim što se ruka s pištoljem najvjerovatnije nalazila izmedju prednjeg lijevog stuba vjetrobrana i otvorenih lijevih vrata vozila optuženog, u anatomskom položaju, na visini od oko 120 cm od ravne podloge. I varijanta koju je opisao svjedok– oštećeni, je po vještaku balističke struke moguća, pri čemu bi se optuženi nalazio malo u lijevo od zadnjeg dijela vozila, gledano sa pozicije optuženog, pri čemu je otvor usta cijevi bliži koti od 113 cm, na kojoj se nalazi oštećenje na naslonu sjedišta suvozača vozila oštećenog ukoliko je lice koje puca bliže zadnjoj strani vozila, a što po mišljenju suda najviše odgovara varijanti koju je dao oštećeni koji navodi da se optuženi nalazio na pola metra do metar iza zadnjeg dijela njegovog vozila, što je bliže zadnjem dijelu vozila oštećenog i odgovara visini na kojoj je pronadjen projektil, od varijante koju je dao optuženi koji se nalazio iza lijevih prednjih vrata svoga vozila, znači na većoj udaljenosti od zadnjeg dijela vozla oštećenog, čime se povećava i visina na kojoj se nalazi cijev predmetnog vatrenog oružja, kako to objašnjava vještak balističke struke. </span>
</p>
<p class="p3"></p>
<p class="p3">
<span>Optuženi je, po sopstvenom kazivanju, što je potvrdio i oštećeni, dobar strijelac, a u odbrani navodi da je oštećenog mogao da pogodi gdje god je htio, da mu je to bila namjera. Medjutim, kako se oštećeni nalazio na mjestu vozača kada je na retrovizoru vidio optuženog sa pištoljem usmerenim prema njemu, isti se desnom bočnom stranom bacio prema sjedištu suvozača, to je očigledno da je optuženi pratio kretanje oštećenog u vozilu i ispalio projektil kada je ovaj tijelo pomjerio u desnu stranu i sticajem srećnih okolnosti nije pogodio oštećenog, već naslon za glavu sjedišta suvozača, upravo u trenutku kada je glava oštećenog  bila u nivou ovog naslona, kako to i opisuje oštećeni. </span>
</p>
<p class="p3"></p>
<p class="p3">
<span>Nakon ispaljivanja predmetnog projektila, optuženi se sa svojim vozilom, u zoni raskrsnice, polukružno okrenuo i produžio vožnju ulicom ... u pravcu naselja M., kako to navodi u svojoj odbrani. I optuženi i oštećeni saglasno izjavljuju da je iza i u saobraćajnoj traci pored njih, bilo i drugih vozila, tako da su praktično napravili kolaps u saobraćaju, pa ako je na semaforima, za njihov pravac kretanja, bilo upaljeno crveno svijetlo, onda je vozilima koja su dolazila iz pravca hotela “C. G.” i S. a. bilo upaljeno zeleno svijetlo, pa je za sud malo vjerovatno da se optuženi sa svojim vozlom polukružno okrene u raskrsnici i uputi u pravcu M., već naprotiv da je sa vozilom krenuo u pravcu hotela “C. G.” za oštećenim, a polukružno se okrenuo kada je oštećeni prešao u suprotnu saobraćajnu traku, bježeći od optuženog, kako to u svojoj izjavi i navodi oštećeni. </span>
</p>
<p class="p3"></p>
<p class="p3">
<span>Da optuženi istinito prikazuje predmetni dogadjaj, odnosno da je oštećeni taj koji je izašao iz vozila sa pištoljem u ruci koji je usmjerio u njegovom pravcu, što je bio razlog da ispali jedan projektil u pravcu zadnjeg vjetrobranskog stakla vozila oštećenog, logično bi bilo da on o događaju i obavijesti policiju, posebno što se radi o bivšem službeniku policije. Naprotiv optuženi se udaljio sa lica mjesta, parkirao vozilo, kojim je kritičnom prilikom upravljao, na oko 100 metara od njegove kuće, pokušavajući to da opravda navodima da je ulica koja vodi do njegove kuće prokopana, tako da je lišen slobode istog dana u 19,00 časova, što svakako ne ide u prilog odbrani optuženog, posebno što je oštećeni lice koje je o predmetnom dogadjaju obavijestilo policiju, sačekao njene službenike ispred kioska brze hrane “S.”, gdje je njegovo vozilo zatečeno u suprotnoj kolovoznoj traci, prednjim dijelom okrenuto u pravcu ulice ..., a koje činjenice su utvrdjene iz zapisnika o uvidjaju. </span>
</p>
<p class="p3"></p>
<p class="p3">
<span>Iz odbrane optuženog i iskaza svjedoka oštećenog proizilazi da unazad nekoliko godina nijesu u dobrim odnosima, a zbog sukoba koji datiraju od ranije, mada su jedno vrijeme bili u dobrim prijateljskim odnosima, pa čak i kumovskim, što optuženi negira navodeći da je oštećenom kumovao zato što se “kumstvo ne odbija”, a što je oštećeni opovrgao izjavljujući da su on i optuženi dvostruki kumovi, odnosno da je optuženi kumovao njemu, a kasnije on sinu optuženog, u kojem dijelu je odbrana optuženog opovrgnuta, a iskaz oštećenog potvrdjen i to uvidom u dvije krštenice Hrama Svete Trojice u B. iz 2007. godine, u kojoj je konstatovano da je dana 27.08.2007.godine, oštećeni S. A. krstio sina optuženog, pa je normalno da optuženi negira ranije prijateljske odnose sa oštećenim, za koga kaže da je “kriminalac” i zbog koga je izgubio posao u policiji. </span>
</p>
<p class="p3"></p>
<p class="p3">
<span>Očigledno je da izmedju optuženog i oštećenog, od ranije, postoje neki “neraščišćeni poslovi i odnosi”, zbog kojih optuženi sumnjiči oštećenog za dva požara u objektu njegovog oca i fizički napad, a oštećeni optuženog za prijetnje smrću, a  što jednim dijelom proizlazi iz dopisa Uprave policije PJ P. od 03.04.2012.godine u kojema je konstatovano da je 2010. i 2012. godnie prijavljen požar na objektu vlasništvo K. M., oca optuženog, kojim povodom je optuženi dao izjavu u policiji u kojima, za predmetne dogadje, sumnjiči oštećenog, dok iz dopisa pomenute Područne jedinice od 12.04.2013.godine proizilazi da je S. N., otac oštećenog, tokom 2012.godine podnosio prijavu protiv NN lica, zbog prijetnji putem telefona, zbog čega je podnijet zahtjev za pokretanje prekršajnog postupka protiv Č. D., koje lice evidentno ima neke veze sa Č. J., koju u svojoj odbrani pominje optuženi kada navodi da je u novinama pročitao da je oštećeni zlostavljao ovu osobu, i da se nalazi u pritvoru. </span>
</p>
<p class="p3"></p>
<p class="p3">
<span>Optuženi K. M. nije sporio da je kritičnom prilikom na javnom mjestu, u P., na raskrsnici ulica ... i ..., nosio pištolj marke “CZ” model M 70 kalibra 7,65 mm, fabrički broj ..., u kojem se nalazilo 8 metaka istog kalibra, a što je potvrdjeno zapisnikom o pretresu stana i drugih prostorija koje koristi optuženi i potvrdom o privremeno oduzetim predmetima od optuženog, u kojima je konstatovano da je u porodičnoj kući optuženog pronadjen i oduzet predmetni pištolj, te izvještajem o balističkom vještačenju broj 4523-2/12 u kojem je konstatovano da je predmetni pištolj ispravan.</span>
</p>
<p class="p3">
<span> </span>
</p>
<p class="p3">
<span>Optuženi u odbrani navodi da je pomenuti pištolj vlasništvo njegovog oca, koji je ovaj držao u svojoj porodičnoj kući u kojoj optuženi živi sa svojom porodicom, sestrom i ocem, pa kako mu je dostupan, kritičnog dana ga je uzeo i ponio sa sobom. Slijedeći odbranu optuženog, u nedostatku drugih dokaza kada je u pitanju ovo krivično djelo, sud smatra da nema dokaza da je optuženi predmetni pištolj neovlašćeno držao u svojoj porodičnoj kući, pa je iz izreke presude izostavio ovu radnju, te odredbu zakona koja se odnosi na istu, odnosno izrekom presude je precizirano da je optuženi samo neovlašćeno nosio predmetni pištolj na javnom mjestu, suprotno odredbi čl. 11 Zakona o oružju. </span>
</p>
<p class="p3"></p>
<p class="p3">
<span>Optuženi K. M. u odbrani navodi da zna da je zabranjeno nošenje oružja na javnom mjestu, pa je postupajući na naprijed opisan način bio svjestan da predmetni pištolj nosi na javnom mjestu i da na taj način postupa neovlašćeno, suprotno odredbi čl.11 Zakona o oružju, kojim je propisano da je zabranjeno nošenje oružja na javnom mjestu, postupajući u konkretnom slučaju sa direktnim umišljajem, pa su se u njegovim radnjama stekli svi bitni elementi bića krivičnog djela nedozvoljeno držanje oružja i eksplozivnih materija iz čl.403 st.1 KZ-a, za koje djelo ga je sud oglasio krivim. </span>
</p>
<p class="p3"></p>
<p class="p3">
<span>Odlučujući o visini kazne koju će izreći optuženom, sud je cijenio sve okolnosti koje utiču da ista bude manja ili veća, pa je u odsustvu otežavajućih okolnosti, kao olakšavajuće cijenio: raniji život optuženog, odnosno da isti nije osudjivan, što je utvrdjeno iz izvoda iz kaznene evidencije Uprave policije PJ P. od 17.01.2013.godine, lične prilike optuženog, koje se ogledaju u tome da je oženjen i otac dvoje maloljetne djece koje je po zakonu dužan da izdržava, od koje je jedno bolesno od dijabetesa, da je prije izvršenja krivičnog djela radio na odredjeno vrijeme i da mu je supruga nezaposlena, zbog čega je u teškoj materijalnoj situaciji, da se porodicom živi u kući svoga oca, te njegovo zdravstveno stanje, koje se ogleda u tome da je srčani bolesnik i da boluje od neizlečive bolesti digestivnog trakta tzv.Kronove bolesti, kako to proizilazi iz medicinske dokumentacije koja je bila predmet neuropsihijatrijskog vještačenja, da je krivično djelo iz čl.143 KZ-a ostalo u pokušaju, u kojem slučaju zakon predvidja da se učinilac može blaže kazniti, a u odnosu na krivično djelo iz čl.403 st.1 KZ-a i priznanje ovog djela, koje okolnosti sud smatra naročito olakšavajućim, pa je primjenom odredbi čl.48 st.1 KZ-a, optuženom prethodno utvrdio za krivično djelo ubisvo u pokušaju iz čl.143 u vezi čl.20 KZ-a, kaznu zatvora u trajanju od dvije godine, za krivično djelo nedozvoljeno držanje oružja i eksplozivnih materija iz čl.403 st.1 KZ-a, kaznu zatvora u trajanju od dva mjeseca, ispod granica propisanih zakonom za ova krivična djela, pa je primjenom čl.48 st.2 tač.2 KZ-a optuženog osudio na jedinstvenu kaznu zatvora u trajanju od dvije godine i jedan mjesec, nalazeći da je izrečena kazna u svemu srazmjerna težini izvršenih krivičnih djela i stepenu krivice optuženog i predstavlja onu mjeru, koja je neophodno potrebna za postizanje svrhe kažnjavanja propisane članom 32 KZ-a, a u okviru opšte svrhe izricanja krivičnih sankcija iz čl. 4 st. 2 KZ-a, odnosno da će se sa istom uticati na optuženog, ali i na druge, da ubuduće ne čine krivična djela.</span>
</p>
<p class="p3"></p>
<p class="p3">
<span>U izrečenu kaznu zatvora optuženom će se uračunati i vrijeme provedeno u pritvoru od 27.10.2012. godine do 22.04.2013. godine, a shodno odredbi čl. 51 KZ-a.</span>
</p>
<p class="p3"></p>
<p class="p3">
<span>Na osnovu čl.75 Krivičnog zakonika, od optuženog je oduzet pištolj marke “CZ”, model M 70, kalibra 7,65 mm i 8 metaka kalibra 7,65 mm, jer se radi o predmetu koji je upotrijebljen za izvršenje oba krivična djela, a u okviru opšte svrhe krivičnih sankcija sa ciljem da se otklone stanja i uslovi da optuženi ubuduće vrši krivična djela, kojom mjerom nije povrijedjeno pravo vlasnika predmetnog pištolja, oca optuženog, na kasniju evenutalnu naknadu štete od optuženog, kako je to propisano odredbom čl.75 st.2 KZ-a.</span>
</p>
<p class="p3"></p>
<p class="p3">
<span>Odluka o troškovima donijeta je shodno odredbi čl.226 i 229 Zakonika o krivičnom postupku (ZKP-a), a isti se odnose na nagradu vještacima neuropsihijatru prof. dr.M. S. i psihijatru dr.G. Ž. u iznosu od po 319,00 €, psihologu B. S.–I. u iznosu od 247,50 €, nagradu vještaku balističke struke B. B. u iznosu od 44,00 €, nagradu vještacima hemijske struke I. Lj.i i S. D. u iznosima od po 44,00 €, što ukupno iznosi 1.017,50 €, dok je paušal odredjen određen imajući u vidu složenost i dužinu trajanja postupka, kao i imovinske prilike optuženog, što je sve dužan uplatiti u roku od 15 dana po pravosnažnosti presude, pod prijetnjom  prinudnog izvršenja.</span>
</p>
<p class="p3"></p>
<p class="p3">
<span>Sud je cijenio i ostale provedene dokaze, ali je našao da su bez uticaja na drugačiju odluku suda.</span>
</p>
<p class="p3"></p>
<p class="p3">
<span>Na osnovu izloženog, a shodno odredbi čl.374 ZKP-a, odlučeno je kao u izreci presude.</span>
</p>
<p class="p3"></p>
<p class="p4"></p>
<p class="p4">
<span class="s1">VIŠI SUD U PODGORICI</span>
</p>
<p class="p4">
<span class="s1">Dana, 22.04.2013.godine</span>
</p>
<p class="p6"></p>
<p class="p7">
<span class="s1">       PREDSJEDNIK VIJEĆA – SUDIJA </span>
</p>
<p class="p4">
<span class="s1">                                                                           Vesna Moštrokol, s.r.</span>
</p>
<p class="p3"></p>
<p class="p3"></p>
<p class="p4"></p>
<p class="p4"></p>
<p class="p3">
<span class="s1">PRAVNA POUKA:</span>
</p>
<p class="p3">
<span>Protiv ove presude dozvoljena je žalba </span>
</p>
<p class="p3">
<span>Apelacionom sudu Crne Gore u roku </span>
</p>
<p class="p3">
<span>od 15 dana od dana prijema pismenog </span>
</p>
<p class="p3">
<span>otpravka iste, a preko ovog suda.</span>
</p>
<p class="p4"></p>
<p class="p4"></p>
<p class="p4">
<span>Tačnost otpravka ovjerava namještenik suda</span>
</p>
<p class="p4"></p>
<p class="p4">
<span class="s2">Anka Raković</span>
</p>
<p class="p4"></p>
<p class="p4"></p>
<p class="p3"></p>
<p class="p3"></p>
<p class="p8"></p>


</body>
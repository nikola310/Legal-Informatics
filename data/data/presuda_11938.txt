<strong><img src="file:///C:\Users\VELIKA~1.VUL\AppData\Local\Temp\msohtml1\01\clip_image001.png"></strong><br>
&nbsp;&nbsp;&nbsp;&nbsp; K. 366/12/12<br>
U IME CRNE GORE<br>
&nbsp;<br>
OSNOVNI SUD U KOTORU, po sudiji Momirki Marović, uz učešće namještenika suda Ana-Marije Petković, kao zapisničara, u krivičnom predmetu protiv okrivljenog O. M., zbog krivičnog djela teška kradja u produženom trajanju iz čl. 240 st.1 tač.1 u vezi čl. 49 Krivičnog zakonika, koji se vodi po optužnici Osnovnog državnog tužilaštva u Kotoru Kt. br. 540/12 od 26.09.2012 godine, nakon održanog glavnog i javnog pretresa dana 23.10.2012 godine u prisustvu zamjenika Osnovnog državnog tužioca u Kotoru Jovanke Čizmović, okrivljenog i njenog branioca po službenoj dužnosti advokata Ž. A. iz K.,&nbsp; istog dana donio je i javno objavio sledeću:<br>
&nbsp;<br>
P R E S U D U<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni&nbsp; O. M. JMBG ... ,od oca B. i majke D., rođene T., rođen ..... godine u S., stalno nastanjen u R.i, ..., državljanin BIH, neoženjen, bez djece, sa završenom SSS, srednjeg imovnog stanja, &nbsp;protiv koga se ne vodi postupak za drugo krivično djelo<br>
&nbsp;<br>
K r i v&nbsp;&nbsp; j e<br>
&nbsp;<br>
<h4>
	&nbsp;Što&nbsp; je</h4>
&nbsp;<br>
1.Dana 08.09.2011.g. u periodu između 10.30 i 12.30h u B. u naselju A., u namjeri da za sebe pribavi protivpravnu imovinsku korist, koristeći momenat dok je ošt. D. T. bila odsutna, ušunjavanjem kroz otvorena balkonska vrata, dospio u unutrašnjost njenog stana u prizemlju zgrade, gdje je nakon izvršene premetačine iz torbe koja se nalazila u spavaćoj sobi oduzeo 610,00 € vlasništvo ošt. D., nakon čega je sa oduzetim novcem napustio lice mjesta.<br>
&nbsp;<br>
2.Neutvrđenog dana tokom oktobra 2011.g. u B., u namjeri kao pod 1., obijanjem dospio u isti stan kao pod 1., na način što je ponovo iskoristivši momenat kada ošt. nije bila u stanu, šrafcigerom nasilno otvorio balkonska vrata stana koja su bila zaključena, nakon čega je ušao u unutrašnjost gdje je, nakon izvršene premetačio, oduzeo Lap top marke „S. B.“ vrijednosti 250 €, vlasništvo ošt. D. koji se nalazio na stolu u dnevnom boravku, nakon čega je sa istim napustio lice mjesta.<br>
&nbsp;<br>
3.Krajem decembra 2011.g. u B., u naselju P., u namjeri kao pod 1., obijanjem dospio u unutrašnjost kuće ošt. R.A., na način što je šrafcigerom nasilno otvorio zaključana balkonska vrata, nakon čega je ušao u unutrašnjost objekta odakle je oduzeo 2 plazma TV, DVD, pribor za pecanje, 5 slika, bušilicu, 1 mobilni telefon i posteljinu, ukupne vrijednosti 1670,00€, vlasništvo ošt. R., nakon čega je sa oduzetim stvarima napustio lice mjesta.<br>
&nbsp;<br>
- čime je učinio krivično djelo teške krađe u produženom trajanju iz čl. 240.st.1. tač. 1 u vezi čl. 49. Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa ga sud na osnovu naprijed navedenih krivično pravnih odredbi, te odredbi člana 3, 5, 8, 13, 15, 32, 33, 36, 42, 45, 46, i 51 Krivičnog Zakonika i člana 368. i 374. ZKP-a<br>
&nbsp;<br>
O S U Đ U J E<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; NA KAZNU ZATVORA u trajanju od 4 ( četiri ) mjeseca koju će izdržati po pravosnažnosti presude, a u koju kaznu se uračunava vrijeme provedeno u pritvoru po rješenju sudije za istragu ovog suda Kri. 273/12 od 3.09.2012 godine, a koji pritvor&nbsp; istom traje od 02.09.2012 godine od 2.00 časa i dalje.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dužan je okrivljeni da na ime troškova krivičnog postupka uplati iznos od&nbsp; 735 eura i po osnovu sudskog paušala iznos od 50,00 eura, a sve na žiro račun ovog suda 832-16-52 u roku od tri mjeseca od dana pravosnažnosti presude pod prijetnjom prinudnog izvršenja s pozivom na posl.broj K. 366/12/12.<br>
&nbsp;<br>
<strong>O b r a z l o ž e n j e</strong><br>
&nbsp;<br>
Osnovni državni tužilac iz Kotora podnio je ovom sudu optužnicu Kt. br. 540/12 od 26.09.2012 godine protiv O. M. zbog krivičnog djela teška kradja u produženom trajanju iz čl. 240 st.1. tač. 1&nbsp; u vezi čl. 49 KZ-a.<br>
&nbsp;<br>
U svojoj odbrani okrivljeni O. M. je naveo da priznaje izvršenje krivičnog djela stavljenog mu na teret i krivicu za isto. Objasnio je da je razlog zbog čega je izvrši kradje stavljene mu na teret teška materjalna situacija u kojoj se nalazi njegova porodica i zbog koje nije vidio drugi izlaz. Nasumice je izabrao jedan stan u prizemlju neke zgrade, ušao je kroz otvoreni balkon u neki jednosoban stan te je iz spavaće sobe oduzeo novac u iznosu od 600 eura od kojeg novca je polovinu potrošio za hranu a drugu polovinu je poslao kući po jednom autobusu. Posle otprilike 20-ak dana uradio je još jedno krivično djelo i to u istom stanu jer je pomislio da bi ponovo mogao nešto naći. Objasnio je da su ovog puta balkonska vrata bila zatvorena pa ih je otvorio djelujući šarafcigerom u predjelu brave i iz stana je oduzeo jedan lap top koji je ponio sa sobom. Medjutim na izlasku mu je lap top ispao iz ruku, i displej se oštetio pa kako je znao da ga takvog ne može prodati bacio ga je u žbunje kad je prolazio kroz naselje V.. Dalje je naveo da je treće krivično djelo učinio negdje neposredno prije nove godine, kada je prolazio pored te kuće vidio je da nema nikoga i spontano je odlučio udje u nju i potraži vrijedne stvari. Ušao je u kuću na način što je otvorio balkonska vrata djelujući šarafcigerom u predjelu brave i iz kuće je oduzeo dva televizora koje je kasnije prodao nekom njemu nepoznatom licu za 300 eura. Prilikom saslušanja pred ODT Kotor naveo je da iz te kuće nije oduzeo druge stvari izuzev ta dva televizora. Prilikom saslušanja na glavnom pretresu naveo je da priznaje izvršenje djela stavljenih mu na teret i krivicu za ista te da je tačno da je oduzeo sve stvari koje se navode u optužnom aktu. Izrazio ej kajanje zbog učinjenog i naveo da se to više neće ponoviti.<br>
&nbsp;<br>
Sud je u dokaznom postupku radi utvrđenja činjeničnog stanja i krivice okrivljenog proveo sljedeće dokaze: izvršio uvid u zpisnik o uvidjaju UP PJ Budva, Ku 453/12 od 25.02.2012 godine, u fotoelaborat UP PJ Budva od 02.09.2012 godine i na saglasan predlog stranaka pročitao nalaz i mišljenja vještaka ekonomsko finansijske struke D. M. od 26.09.2012 godine.<br>
&nbsp;<br>
Iz zapisnika o uvidjaju UP PJ Budva od 25.02.2012 godine, utvrdjeno je da je isti sačinjen od strane OPS te područne jedinice, a nakon što je od strane R.M. prijavljena kradja u porodičnoj kući u naselju P. ruskog državljanina R. A.. U zapisniku je konstatovano da je izvršilac ušao na neutvrdjen način jer nema fizičkih oštećenja na vratima i prozorima kuće te su nabrojane stvari koje su otudjene iz kuće.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz fotodokumentacije koja je priložena spisima proizilazi da je okrivljeni OPS UP PJ Budve pokazao kuće odnosno stan u kojima je izvršio krivična djela na štetu ošt. R. A. i D. T. te da im je pokazao na koji je način ušao u predmetnu kuću odnosno stan. Utvrdjen je bliži izgled lica mjesta.<br>
&nbsp;<br>
Iz nalaza i mišljenja vještaka ekonomsko finansijske struke D. M. je utrvdjena pojedinačna i ukupna vrijednsot oduzetih stvari na dan otudjenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći sve provedene dokaze, kako pojedinačno tako i u njihovoj međusobnoj povezanosti i uslovljenosti, a u odnosu na odbranu okrivljenog koji je na glavnom pretresu u potpunosti priznao izvršenje krivičnog djela, sud je utvrdio činjenično stanje bliže navedeno u izreci presude. Krivičnopravno ocjenjujući ovako utvrdjeno činjenično stanje, sud je našao da je okrivljeni O.M. učinio krivično djelo teške kradje u produženom trajanju iz čl. 240. st. 1. tač. 1 Krivičnog zakonika.<br>
&nbsp;<br>
Ovakvo činjenično stanje sud je utvrdio prije svega na osnovu odbrane okrivljenog date na glavnom pretresu u kojoj je isti u cjelosti priznao izvršenje krivičnog djela stavljenog mu na teret i krivicu za isto, objasnivši vrijeme, mejsto i način izvršenja djela kao i motiv. Okrivljeni je u svojoj odbrani objasnio kako je ušao u predmetni stan odnosno kuću, koje stvari je oduzeo navodeći da je kradje izvršio zbog teške materjalne situacije u kojoj se nalazi njegova porodica. Priznanje okrivljenog sud je prihvatio jer je isto u saglasnosti sa drugim provedenim dokazima prije svega sa fotoelaboratom i zapisnikom o uvidjaju. Iz nalaza i mišljenja vještaka ekonomsko finansijske struke utvrdjena je pojedinačna i ukupna vrijednost oduzetih stvari na dan otudjenja.<br>
&nbsp;<br>
Okrivljeni je kritične prilike postupao sa direktnim umišljajem, dakle bio je svjestan da oduzimanjem tudjih stvari za sebe pribavlja protivpravnu imovinsku korist a to je i htjeo, iako je znao da je ovakav osnov sticanja protivpravan, a čime su se u njegovim radnjama pored objektivnih stekli i svi subjektivni elementi bića krivičnog djela stavljenog mu na teret u rpduženom trajanju. Djela pod tačkom 1, 2 i 3. izreke predstavljaju produženo krivično djelo, u smislu čl. 49 KZ, obzirom da su istovrsna, izvršena od strane istog lica u kratkom vremenskom razmaku koja predstavljaju cjelinu zbog postojanja istovjetnosti oštećenog, istovrsnosti predmeta djela i korišćenja iste situacije.<br>
&nbsp;<br>
Prilikom odluke o vrsti i visini kazne koju okrivljenom treba izreći sud je pošao od činjenica da je za krivično djelo teške kradje koje je okrivljenom stavljeno na teret zakonom propisana kazna zatvora od jedne do osam godine pa je okrivljenog O. M., primjenom čl. 45 i 46 KZ-a o ublažavanju kazne,&nbsp; osudio na kaznu zatvora u trajanju od 4 mjeseca koju će okrivljena izdržati po pravosnažnosti presude a u koju mu je sud shodno čl. 51 KZ uračunao vrijeme provedeno u pritvoru počev od 02.09.2012 godine i dalje. Sud je shodno čl. 42 KZ prilikom odluke o kazni cijenio olakšavajuće okolnosti na strani okrivljenog i to činjenicu da se radi o mladoj osobi, da je priznanjem krivičnog djela doprinio rasvjetljenju činjeničnog stanja te izraženo kajanje, koje okolnosti predstavljaju zajedno naročito olakšavajuću okolnost. Sud smatra da će se izrečenom kaznom ostvariti svrha kažnjavanja, odnosno da je ista adekvatna težini učinjenog djela i stepenu krivice okrivljenog, te da će se njome postići ciljevi specijalne i generalne prevencije i u dovoljnoj mjeri uticati na okrivljenog i druge eventualne učinioce da ubuduće ne čine ovakva i slična krivična djela.<br>
&nbsp;<br>
Sud je na osnovu naprijed navedenih krivičnopravnih odredbi i čl. 3, 5, 8, 13, 15, 32, 33, 36, 42, 45, 46 i 51 KZ-a , te odredbi čl. 368 i 374 ZKP odlučio kao u izreci.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je obavezao okrivljenog da na ime troškova postupka uplati iznos od 735 eura eura u koje troškove ulaze troškovi vještačenja po vještaku ekonomsko finansijske struke, troškove dovodjenja okrivljenog iz istražnog zatvora i troškovi branioca po službenoj dužnosti, i na plaćanje sudskog paušala u iznosu od 50,00 eura, na žiro račun ovog suda 832-16-52 u roku od tri mjeseca od dana pravosnažnosti presude, te da dokaz o uplati dostavi ovom sudu sa pozivom na broj K 366/12/12. Paušalni iznos je odredjen shodno čl. 226 stav 3 imajući u vidu trajanje i složenost postupka i imovno stanje okrivljene<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na iznijetom sud je zasnovao svoju odluku.<br>
&nbsp;<br>
OSNOVNI SUD U KOTORU<br>
Dana 23.10.2012 godine<br>
&nbsp;<br>
&nbsp;&nbsp;&nbsp;&nbsp;&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sudija<br>
Ana-Marija Petković&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Momirka Marović<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PRAVNA POUKA:&nbsp; Protiv ove presude ima se pravo žalbe u roku od 15 dana od dana prijema iste, Višem sudu u Podgorici, a preko ovog suda.<br>
&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;text-align:center;hyphenate:auto;font-family:Times New Roman;font-size:14pt;}
.p7{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title>   K</title>
<meta content="ljiljana.mrdak" name="author">
</head>
<body class="b1 b2">
<p class="p1"></p>
<p class="p2">
<span>   </span><span class="s1">K.br.106/12</span>
</p>
<p class="p1"></p>
<p class="p1">
<span class="s1"> </span>
<!--Image link to '0.png' can be here--><span class="s1">		                           									</span>
</p>
<p class="p1"></p>
<p class="p3">
<span class="s1">U IME CRNE GORE</span>
</p>
<p class="p4"></p>
<p class="p4">
<span>	</span>
</p>
<p class="p4"></p>
<p class="p5">
<span class="s1">OSNOVNI SUD U KOLAŠINU</span><span>, kao prvostepeni krivični, po predsjedniku suda Popović Arsenu, uz učešće zapisničara Mrdak Ljiljane, u krivičnom predmetu protiv optuženog B. D. iz K. zbog krivičnog djela teška tjelesna povreda iz čl.151 st.1 Krivičnog zakonika, postupajući po optužom predlogu ODT iz Kolašina Kt.br.90/12 od 12.12.2012.godina, nakon održanog glavnog  javnog pretresa dana 10.05.2013. godine u prisustvu zamjenika ODT Kolašin  Maje Šćepanović, optuženog B.D. i njegovog branioca adv. N. V. kao I oštećenog J. V., dana 14.05.2013.godine donio je i javno objavio – </span>
</p>
<p class="p5"></p>
<p class="p5"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p5"></p>
<p class="p5">
<span class="s1">Optuženi:</span>
</p>
<p class="p5"></p>
<p class="p5">
<span class="s1">B. D., JMBG …., od oca M. i majke A. rođ. J., rođen ….godine u K. gdje je i nastanjen – D. bb, Srbin, državljanin Crne Gore, po zanimanju autoelektričar, neoženjen, pismen, završio srednju školu, srednjeg imovnog stanja, govori srpskim jezikom, razumije crnogorski, neosuđivan</span>
</p>
<p class="p5"></p>
<p class="p6"></p>
<p class="p7">
<span class="s1">K r i v  j e:</span>
</p>
<p class="p6"></p>
<p class="p6"></p>
<p class="p5">
<span class="s1">Zato što je: </span>
</p>
<p class="p5"></p>
<p class="p5">
<span>U noći 15/16.11.2012.godine oko 23,00h u ugostiteljskom objektu “K.”, u mjestu B. – Opština K., teško tjelesno povrijedio oštećenog J.V.na način što ga je nakon kraćeg verbalnog konflikta nepoznatim tupo-tvrdim predmetom, udario u predjelu desne strane ličnog dijela glave, usled kojeg udarca je oštećeni pao na tlo, nanijevši mu tom prilikom tešku tjelesnu povredu manifestovanu u vidu preloma desne jagodične kosti sa pomjeranjem slomljenih djelova ove kosti, te rane razderotine kože iznad i ispod desnog očnog predjela  </span>
</p>
<p class="p5"></p>
<p class="p5">
<span>-  </span><span class="s1">čime je izvršio krivično djelo teška tjelesna povreda  iz  čl. 151 st. 1 Krivičnog zakonika </span>
</p>
<p class="p5"></p>
<p class="p5"></p>
<p class="p4">
<span class="s1">	</span><span>Pa</span><span class="s1"> </span><span>sud optuženog primjenom citirane zakonske odredbe, te čl.2, 4 st.2, 32, 36, 42, 45 I 46 Krivičnog zakonika i čl. 229, 239 i 374 Zakonika o krivičnom postupku.</span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span class="s1">O S U Đ U J E</span>
</p>
<p class="p3"></p>
<p class="p3"></p>
<p class="p4">
<span>	</span><span class="s1">Na kaznu zatvora u trajanju od 3 (tri) mjeseca, koja se ima izvršiti odmah po pravosnažnosti presude.</span>
</p>
<p class="p4"></p>
<p class="p4"></p>
<p class="p4">
<span>	</span><span class="s1">Obavezuje se</span><span> okrivljeni na plaćanje troškova krivičnog postupka u iznosu od 143,00€, te na plaćanje sudskog paušala u iznosu od 30,00 €, koje će uplatiti na žiro račun Osnovnog suda Kolašin br. 832-196-94, prednje u roku od 15 dana od dana pravosnažnosti presude,pod prijetnjom prinudnog izvršenja.</span>
</p>
<p class="p4"></p>
<p class="p4">
<span>	Oštećeni J. V. upućuje se da svoj imovinsko-pravni zahtjev ostvari u parničnom postupku.</span>
</p>
<p class="p4"></p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p4"></p>
<p class="p4">
<span>	</span><span class="s1">ODT iz Kolašina</span><span> je svojim optužnim predlogom Kt.br.90/12 od 12.12.2012.godine stavio na teret okrivljenom B.D. iz K. da je počinio krivično djelo teška tjelesna povreda iz čl. 151 st.1 Krivičnog zakonika, na način, mjesto I vrijeme činjenično I pravno opisano izrekom presude. Pri podnijetom optužnom predlogu zamjenik ODT Kolašin Šćepanović Maja ostala je do okončanja glavnog pretresa, u završnoj riječi precizirajući optužni predlog na način kao u izreci presude, te istakla da smatra da je provedenim dokazima nesporno utvrđeno da je optuženi izvršio krivično djelo činjenično pravno opisano dispozitivom optužnog predloga, te predložila da mu sud izrekne kaznu zatvora u okviru zakonom predviđenog raspona. </span>
</p>
<p class="p4"></p>
<p class="p4">
<span>	</span><span class="s1">Okrivljeni B. D. </span><span>u svojoj odbrani datoj na glavnom pretresu naveo je da ostaje pri svojoj odbrani koju je dao na zapisniku kod ODT Kolašin 10.12.2012.godine u kojoj je u bitnom naveo da je dana 16.11.2012.godine oko 22,30h došao u kafanu “K.” koja se nalazi u B. gdje je primijetio da za jednim od stolova sjedi J. V., sa kojim on I njegova porodica ne govore više godina. Nakon toga pozvao je J. V. da sjedne za sto za kojim je sjedio ali je isti to odbio I pozvao ga da sjedne za njegov sto, nakon čega je otišao do V.stola I nije sjeo već je stojeći razgovarao sa njim da bi nakon toga V. počeo da vrijeđa njegovog ujaka I tetku, kao I njega, prijeteći mu. Dalje je naveo da je rekao V. da nema potrebe da ih vrijeđa, nakon čega je V. ustao I udario ga glavom u predjelu nosa, a on uzvratio udarcem zatvorenom šakom u predjelu lica. Dalje je istako da su u tom trenutku došli njegov drug V. M. I još neka lica koja su ih razdvojila, nakog čega su izašli ispred kafane I tom prilikom je J. uzimao neke šipke I pokušao da ga udari, ali je on to izbjegao. Takođe je naveo da je J. tom prilikom padao na šoder ispred objekta. Istakao je da je oštećeni bio u vidno pijanom stanju te da se isti prilikom zalijetanja kako bi ga udario, sapleo I pao kojom prilikom je udario glavom o šoder. Dodao je da kritične prilike nije udarao oštećenog nikakvim tvrdim predmetom, a u završnoj riječi je naveo da prihvata završnu riječ svog branioca.</span>
</p>
<p class="p4"></p>
<p class="p4">
<span> 	</span><span class="s1">Branilac okrivljenog</span><span> adv. N. V.je u završnoj riječi navela da nije dokazano da je optuženi počinio krivično djelo opisano optužnim aktom kojim se tereti da je nakon verbalnog konflikta udario oštećenog nepoznatim tupotvrdim predmetom u u predjelu desne strane ličnog dijela glave. Naime iz medicinske dokumentacije na ime oštećenog od 15.11.2012.godine u 23,10 h HMP Kolašin I 16.11.2012.godine bez navođenja vremena javljanja u HMP Kolašin se utvrđuje da oštećeni nije zadobio povredu za koju se optuženi tereti a što potvrđuje I vještak medicinske struke u pojašnjenju svog nalaza u kome navodi “da prilikom pregleda od strane HMP u Kolašinu 15. i 16.11.2012.godine kod povrijeđenog J. V.ljekar nije konstatovao povredu u vidu preloma desne jagodične kosti”, ali da je vještak na pretresu pokušao da objasni da do toga nije došlo sa razloga što nije urađen rendgenološki snimak, ali da konstataciju o postojanju takvog preloma nije mogao dati vještak koji vještači težinu povreda već je tako nešto moga da objasni samo ljekar koji je pregledao oštećenog. Dalje je navela da su prilikom pregleda od 16.11.2012.godine  na isti način opisane povrede od prethodnog dana I to bez navodjenja otoka ili nečeg sličnog, uz konstatovanje ogrebotine nosa, a da bi ljekar svakako morao zapaziti povredu u vidu preloma jagodične kosti neposrednim pregledom. U tom pravcu ostalo je neutvrđeno činjenično stanje jer nije utvrđen vremenski razmak između prvog I drugog pregleda oštećenog  a to sve pri činjenici da je oštećeni bio u alkoholisanom stanju pa je u takvom stanju dolazio do HMP, do stanice policije, do mjesta događaja, da je prijetio da će pucati I da je padao. Vještak medicinske struke naveo je da je ovakva povreda mogla jedino nastati djelovanjem zamahnute stisnute šake, s metalnim djelovima na prstima, metalne šipke I drugih predmeta sličnih karakteristika, međutim tokom postupka nije dokazano da je okrivljeni na ovaj način nanio povrede oštećenom jer niko od saslušanih svjedoka nije potvrdio da je okrivljeni imao kod sebe neki takav predmet a I da sam iskaz oštećenog u tom pravcu je kontradiktoran. Naime, u svom prvom javljanju ljekaru oštećeni navodi da je povredu zadobio udarcima pajserom, u svojoj prijavi Ispostavi Kolašin od 16.11.2012.godine navodi da je u jednom trenutku sa leđa zadobio tup udarac metalnim predmetom po glavi I tijelu, dok drugačije tvrdi u svom iskazu od 10.12.2012.godine pred ODT, navodeći da mu je povredu nanio optuženi I to sa više udaraca nekim predmetom po glavi a što je u suprotnosti sa nalazom vještaka medicinske struke, koji navodi da je povreda nastala jednim udarcem, a na glavnom pretresu je tvrdio da je u pitanju kraći predmet ali da se ne može izjasniti o obliku. Sa svega iznijetog iskaz oštećenog je nepouzdan jer su način I mehanizam povređivanja od odlučnog značaja za postojanje krivičnog djela a što u konkretno nije utvrđeno. Dalje je istakla da je odbrana optuženog potvrđena tokom postupka I to da je oštećeni prvo udario optuženog nakon čega je isti oštećenog udario pesnicom, ali je vještak medicinske struke bio jasan da ovakva povreda kod oštećenog nije mogla nastati od udarca pesnicom, a niko od prisutnih nije potvrdio da je optuženi imao bilo šta u rukama, osim što je to tvrdio oštećeni koji je za isto imao više verzija, zato smatra da nijesu dokazani navodi iz optužnog akta sa kojih razloga optužebog treba osloboditi od krivice, a da u slučaju osuđujuće odluke sud uzme u obzir sve olakšavajuće okolnosti koje stoje na strani optuženog a to je ranija neosuđivanost, te da se zbog toga primijeni institut ublažavanja kazne ili izrekne uslovna osuda. </span>
</p>
<p class="p4"></p>
<p class="p4">
<span>	</span><span class="s1">U dokaznom postupku</span><span> sud je saslušao oštećenog J. V., svjedoke V. M., B. D.i M. Ž., pročitao službenu zabilješku UP Ispostava Kolašin br.051-10/976 od 19.11.2012.godine, pročitao izvještaje ljekara HMP Kolašin od 15.11. i 16.11.2012.godine, otpusnu listu sa epikrizom KCCG od 19.11.2012.godine na ime oštećenog, izvršio uvid u izvod iz KE na ime optuženog izdat od UP Ispostava Kolašin od 19.12.2012.godine, pročitao nalaz i mišljenje vještaka medicinske struke od 07.12.2012. godine i saslušao vještaka na glavnom pretresu održanom 10.05.2013. godine,  izvršio uvid u prijavu Upravi policije Ispostavi Kolašin koju je podnio J. V. dana 16.11.2012 godine.</span>
</p>
<p class="p4">
<span>	O</span><span class="s1">štećeni J. V. </span><span>je u svom iskazu datom na glavnom pretresu naveo da ostaje pri iskazu datom pred ODT Kolašin dana 10.12.2012.godine u kojem je naveo da je dana 16.11. 2012.godine oko 23,00 h došao u kafanu "K." u mjestu B. i da je primijetio da za jednim stolom sjede B. D., V.M., B.D. i M. Ž. i da je on sjeo za drugim stolom i naručio pivo. Naveo je da je nedugo zatim njegovom stolu prišao B. D., ali da nije sjeo već u stojećem položaju razgovarao sa njim i da nije bilo nikakvog vrijeđanja niti nedoličnog ponašanja. Dalje je naveo da se B. udaljio od njegovog stola, a on krenuo da zapali cigaretu i tada osjetio jake udarce po ramenima, a koji nisu mogli nastati djelovanjem stisnute pesnice već su bili jačeg intenziteta, da je pokušao da se okrene desno i vidio B. da nešto drži u rukama, ali da se ne može precizno izjasniti o kojem predmetu je riječ i da je tom prilikom zadobio nekoliko udaraca u predjelu glave usled čega je pao i izgubio svijest. Naveo je da ne zna koliko je vremena bio u nesvijesti i da li ga je u takvom stanju još neko udarao i da je nakon što je došao svijesti otišao u HMP Kolašin i u Ispostavu policije, nakon čega se vratio do kafane jer je zaboravio telefon i cigarete koji su mu ispali tokom nanošenja povreda. Da se po izlasku iz kafane B.D. ponovo zaletio ka njemu, pokušavajući da ga udari u predjelu grudi ali je on uspio da izbjegne udarac i da je tada došla policija, a B. pobjegao sa lica mjesta. Istakao je da prije gubitka svijesti nije vidio da ga bilo ko udara osim B. D., da je bio leđima okrenut stolu za kojim je sjedio Baltić sa društvom, da je dobio više jakih udaraca u predjelu leđa a zatim u predjelu glave i to sa desne strane, negirajući da je kritičnom prilikom udarao optuženog. Na glavnom pretresu je pojasnio da je primijetio da je B.u rukama držao neki kraći predmet, ali da se ne može izjasniti o obliku i dužini predmeta jer je nakon udarca izgubio svijest. U završnoj riječi je istakao da se pridružuje krivičnom gonjenju protiv optuženog, a da će imovinsko pravni zahtjev ostvariti u posebnom postupku.</span>
</p>
<p class="p4">
<span>	</span><span class="s1">Svjedok V. M.</span><span> u svom iskazu datom na glavnom pretresu je naveo da ostaje pri iskazu datom pred ODT Kolašin dana 10.12.2012.godine u kojem je naveo da lokal "B. K." drži u zakup i da je kritičnog dana bio u lokalu i sjedio sa B.D., B. D. i M. Ž., a da je za drugim stolom sjedio J. V., kojeg je B.pozvao na piće što je isti odbio upućujući B. pogrdne riječi, da je zatim B.pošao do J. i da su razgovarali nekoliko minuta. Naveo je da im je prilazio da vidi o čemu se radi, da ne bi došlo do nekog sukoba i da ja vraćajući se za svoj sto čuo da je nešto lupilo i vidio da se M. i B. međusobno čupaju, da je pokušao da ih razdvoji ali da nije primijetio J. V., a sa razloga što su isti fizički korpulentniji pa su mu zaklanjali vidik. Dalje je naveo da su izašli ispred i da je nakon pet minuta izašao i J. V., sav krvav u predjelu lica i pitao ko ga je od prisutnih udario, da se isti zalijetao ka njima da ih udari, da je gađao auspuhom u pravcu B. D., da je kožnom jaknom udarao B. i da je u jednom trenutku pao na šoder ispred lokala. Naveo je da J. zatim otišao sa lica mjesta i vratio se nakon pola sata, da ga je isti vrijeđao, prijetio mu i udario ga nogom u predjelu leđa, pa je zvao policiju koja je J. odvela iz lokala. Dodao je da kod optuženog kritičnom prilikom nije vidio u rukama bilo kakav tvrdi predmet, niti kod bilo koga od prisutnih. Istakao je da je M. Ž. branio J. od B., da je isti po izlasku iz lokala imao neki predmet u ruci ali njime nije nikog udario.</span>
</p>
<p class="p4">
<span>	</span><span class="s1">Svjedok B.D. </span><span>u svom iskazu datom na glavnom pretresu naveo je da je kritičnog dana negdje oko 23,00 u kafani "K." sjedio sa B.D.i M. Ž., a da je za drugim stolom sjedio J.V., leđima okrenut. Naveo je da je u jednom trenutku B.otišao do J., da je čuo neki udar i da je primijetio da je pao sto, da su B. i J. bili u kontaktu i da su ih on i M.razdvojili i tako se sve završilo. Naveo je da je primijetio krv na licu J. V., ali da se ne može izjasniti o kakvim povredama je riječ, da su kasnije svi izašli iz kafane, a kad je on izašao primijetio je da je majica ili košulja koju je nosio J. V. bila pocijepana i da ga je J. pitao da li ga je on udario, pa mu je odgovorio da nije. Napomenuo je da je prije konflikta bilo komunikacije između B.i J., ali da nije bilo vrijeđanja ili da on to nije čuo. Pojasnio je da je, kada je čuo buku vidio B.i J. kako stoje, ali da je više obratio pažnju na B., kojeg su praktično izgurali iz kafane. Istakao je da je primijetio da je J.V. pio pivo, a da niko od prisutnih pa ni B.nije imao bilo kakav predmet u ruci.</span>
</p>
<p class="p4">
<span>	</span><span class="s1">Svjedok M. Ž. </span><span>u svom iskazu datom na glavnom pretresu</span><span class="s1"> </span><span>naveo je  da je kritičnog dana oko 11,00 časova uveče bio u kafani “K.”. Te večeri je sjedio za stolom u društvu sa B. D. I B. D., dok je na nekih metar ipo – dva udaljenosti od njihovog stola, za drugi stolom sjedio J. V., da je u jednom trenutku B. pošao do stola J. I da su razgovarali nekih 10 – 15 minuta I to sasvim normalno, ali da nije čuo razgovor između njih zbog glasne muzike. Naveo je da je nakon toga u jednom trenutku čuo da je nešto lupilo, okrenuo se ka B. i J. i vidio da se njih dvojica tuku, a da je B.stajao a J.sjedio na stolici. Nakon toga je prišao sa B. i razdvojio B. i  J. i tom prilikom je vidio da je J. krvav po licu, da bi potom sa njima dvojicom izašao ispred kafane gdje se nastavilo obostrano zalijetanje jednog prema drugom, ali do tuče nije doslo. Istakao je da nije primijetio niti u kafani niti vani da B. ili bilo ko drugi u rukama drži bilo kakav metalni predmet, da nije vidio međusobno udaranje B. I J., kao I činjenicu da su on B.I B.konzumirali alkohol, kao I da je primijetio da je I J. bio u alkoholisanom stanju. Na kraju je naveo da nije primijetio da je te večeri J. padao, ali da je vidio da je krvav sjedio na stolici u položaju kao da je pao.</span>
</p>
<p class="p4">
<span> 	Iz službene zabilješke Uprave policije – Ispostave Kolašin od 19.11.2012.godine utvrđuje se da je ista sastavljena u noći 15/16. 11.2012.godine povodom postupanja po prijavi dežurne službe,  da se u HMP Kolašin nalazi povrijeđeno lice J. V. koga su tamo i zatekli, da je isti izjavio da je povrede zadobio od pada, da se nakon toga odvezao autom, nakon čega su službenici policije obaviješteni da se isti nalazi u ugostiteljskom objektu “K.” gdje prijeti gostima oružjem, nakon čega na licu mjesta zatiču J. koji im saopštava da je zadobio udarac metalnom šipkom od strane D. B.,nakon čega se B. udaljio sa lica mjesta, a J. je priveden I pretresen on I njegovo vozilo kojom prilikom nije pronađeno oružje.</span>
</p>
<p class="p4">
<span>	Iz izvještaja dežurnog ljekara Hitne medicinske pomoći Kolašin od 15.11.2012.godine utvrđuje se  da je pregled povrijeđenog J. V. urađen oko 23,10 časova , da su dijgnostifikovane povrede na latinskom jeziku, da se radi o licu iz tuče, da je povrede zadobio pajserom od njemu poznatih lica, da kod povrijeđenog postoje ogrebotine kože u predjelu desne arkade, obrve, leđa, desne lopatice I oba lakta, ogrebotina desnog oka I posjekotina u predjelu tjemena. Dok se  iz izvještaja I uputa izdatog od strane iste ustanove dana 16.11.2012.godine utvrđuje da se povrijeđeni ponovo javio na pregled a zbog naprijed navedenih povreda uz dodatak da postoji ogrebotina nosa, te da je povrijeđeni imo jaku glavobolju, zbog čega je I upućen na dalje liječenje u Klinićki centar Crne Gore. Iz otpusne liste sa epikrizom  Klinike za bolesti uha, grla I nosa I za hirurgiju čeljusti I lica KC CG izdate na ime oštećenog dana 19.11.2012.godine , utvrđuje se da su date dijegnoze na latinskom jeziku, da je urađena hirurška intervencija namještanja I spajanja slomljenih djelova jagodične kosti sa dvije metalne niti, te popravka kostnog dijela poda očne duplje, da je oštećeni primljen kao hitan slučaj, da je gubio svijest, a da opisuje događaj povređivanja, te da su izvršene potrebne medicinske pretrage, kojom prilikom je rengenološkim snimanjem konstatovan prelom kostnog dijela očne duplje, koji je hirurški zbrinut.</span>
</p>
<p class="p4">
<span>	 Iz nalaza I mišljenja vještaka medicinske struke dr. B. B.utvrđuje se da je  oštećeni J. V. zadobio povredu desne strane ličnog dijela glave u vidu rana razderotina kože iznad I ispod desnog očnog predjela, te prelom desne jagodične kosti sa pomjeranjem slomljenih djelova ove kosti,, koja povreda je nastala  djelovanjem zamahnute tupo- tvrde sile neravne površine duguljastog profila, srednjeg ili snažnijeg inteziteta djelovanja, koja sila je djelovala na glavu povrijeđenog u jednom navratu I to od naprijed više sa desne strane u momentu kad je povrijeđeni jagodičnim I očnim predjelom desne strane lica bio okrenut toj sili. Nakon zadobijanja ove  povrede moglo je doći do pada povrijeđenog I gubitka svijesti. Ova povreda je mogla nastati djelovanjem zamahnute stisnute šake sa metalnim djelovima na prstima kao npr. prstenje, metalni bokser I slično, kao I djelovanjem zamahnute šipke, metalne cijevi I sl. U svom neposrednom izjašnjenju na glavnom pretresu vještak je  naveo da ovakva povreda nije mogla nastati prilikom pada I udara desnom stranom ličnog dijela glave  o kakvu tvrdu I ravnu podlogu,  a da u koliko se prihvati mogućnost da je ova povreda nastala prilikom pada  o kakvu tvrdu I ravnu podlogu onda bi područje kontakta bilo značajno veće nego što je to opisano u medicinskoj dokumentaciji I došlo bi do povrede šireg područja. Vještak je nadalje mišljenja da se povreda u vidu preloma jagodične kosti nije  mogla konstatovati od strane ljekara HMP Kolašin, jer povrijeđenom tada nije urađen rengenološki pregled ,  te samim tim nije se mogao sa sigurnošću konstatovati prelom, ali da je tad konstatovana glavobolja  I jaki bolovi, a da je prelom konstatovan rengenološkim pregledom u Kliničkom centru Crne Gore. Pored navedene povrede oštećeni je zadobio I povrede u vidu ogrebotina kože leđnog dijela tijela, desne lopatice, desnog slabinskog predjela I ogrebotine kože oba lakta, koje su nastale prilikom pada zadnjom – desnom stranom tijela na kakvu tvrdu I ravnu podlogu I povlačenjem po toj podloz prilikom pada. Navedene povrede su nastale kratko vrijeme jedna za drugom, a povreda u vidu preloma jagodične kosti predstavlja običnu tešku tjelesnu povredu, dok su ostale povrede lake tjelesne povrede, te usvom zbiru sve ove povrede čine  tečku tjelesnu povredu.</span>
</p>
<p class="p4">
<span> 	Iz prijave Upravi policije Ispostavi Kolašin koju je podnio oštećeni J. V. utvrđuje se da je ista podnijeta dana 16.11.2012.godine u 01,10 časova, da je podnio oštećeni lično, a povodom udaraca koje je zadobio u ugostiteljskom objektu “ K.”.</span>
</p>
<p class="p4">
<span>	Iz izvoda iz kaznene evidencije izdatog dana 19.12.2012.godine na ime okrivljenog B. D. od strane Uprave policije- Ispostave Kolašin, utvrđuje se da imenovani do sada nije osuđivan.</span>
</p>
<p class="p4"></p>
<p class="p5">
<span>Cijeneći navode optužbe, odbrane, sve provedene dokaze kako pojedinačno tako I u njihovom međusobnom odnosu sud je zaključio da je okrivljeni B. D.  počinio krivično djelo teška tjelesna povreda iz čl.151.st.1.Krivičnog zakonika I to na način što je u noći 15/16.11.2012.godine oko 23,00h u ugostiteljskom objektu “K.”, u mjestu B. – Opština K., teško tjelesno povrijedio oštećenog J.V. na način što ga je nakon kraćeg verbalnog konflikta nepoznatim tupo-tvrdim predmetom, udario u predjelu desne strane ličnog dijela glave, usled kojeg udarca je oštećeni pao na tlo, nanijevši mu tom prilikom tešku tjelesnu povredu manifestovanu u vidu preloma desne jagodične kosti sa pomjeranjem slomljenih djelova ove kosti, te rane razderotine kože iznad i ispod desnog očnog predjela. Do ovakvog zaključka sud je došao prvenstveno na osnovu iskaza oštećenog J.V., medicinske dokumentacije i nalaza i mišljenja vještaka medicinske struke. Naime, oštećeni je u svom iskazu jasno naveo da je došlo do sukoba sa B. i to na način što je nakon razgovora, dok je bio okrenut leđima osjetio jake udarce po ramenima, da bi nakon što se okrenuo u svojoj neposrednoj blizini ugledao B. koji je držao u rukama neki kraći predmet, u kom trenutku je zadobio nekoliko udaraca od strane B. od kojih je pao I izgubio svijest. Da je povreda u vidu preloma jagodične kosti nastala na način kako je naveo oštećeni potvrđuje se iz medicinske dokumentacije i nalaza iz mišljenja vještaka medicinske  struke iz kojih dokaza proizilazi da je povreda kod oštećenog mogla nastati samo djelovanjem kakve sile neravne površine duguljastog profila, zamahnutom stisnutom šakom sa kakvim čvrstim I neravnim predmetom na površini prstiju, kao I djalovanjem zamahnute šipke I drugih sličnih predmeta, a vještak je  odbacio mogućnost da je ovakva povreda glave mogla nastati prilikom pada na kakvu tvrdu I ravnu podlogu jer bi tad područje kontakta između glave I te podloge bilo značajno veće. Ovakav nalaz I mišljenje vještaka medeicinske struke sud je prihvatio kao stručan , logičan I objektivan. Iz medicinske dokumentacije i nalaza I mišljenja vještaka medicinske struke sud je zaključio da je prilikom drugog pregleda oštećenog u HMP  dana 16.11.2012.godine ljekar kod povrijeđenog konstatovao iste povrede kao I prilikom prvog pregleda sem što je dodao da postoji ogrebotina nosa iz čega nesumnjivo proizilazi da se radi o istim povredama iz istog događaj a da je oštećeni samo zbog jakih bolova ponovo zatražio medicinsku pomoć. Takođe iz nalaza I mišljenja vještaka medicinske struke se utvrđuje da ljekar iz HMP Kolašin prilikom dva pregleda koja je izvršio nad povrijeđenim nije mogao konstatovati povrede u vidu preloma jagodične kosti jer nije rađen rendgenološki pregled, ali da je konstatovao jake bolove I glavobolju, a da je prelom konstatovan u KCCG nakon rendgenološkog pregleda.</span>
</p>
<p class="p5">
<span> Sud je cijenio I iskaze svjedoka B. V.I M. pa je iste prihvatio u dijelu u kojem oni navode da je došlo do fizičkog obračuna između B. I J. te da su nakon što su čuli da je nešto lupilo primijetili da J. sjedi na stolici krvavog lica u položaju kao da je pao, kako je to istakao svjedok M., dok je B.stajao pored njega, dok je u ostalom dijelu iskaze svjedoka u kojem navode da nijesu vidjeli da je I čime B.udario J. sud odbacio kao sračunate u cilju olakšavanja krivično pravnog položaja okrivljenog koji je bio u njihovom društvu.</span>
</p>
<p class="p5">
<span> Sud je cijenio I odbranu okrivljenog  u kojoj je naveo da postoji mogućnost da su povrede kod oštećenog nastale prilikom njegovog pada a pri zalijetanju oštećenog Jeknića ka okrivljenom, sud je odbacio kao sračunatu na izbjegavanje krivično-pravne odgovornosti, a iz razloga što je takva odbrana opovrgnuta ostalim provedenim dokazima a prije svega nalazima I mišljenjem vješataka medicinske struke koji je mišljenja da povreda u vidu preloma jagodične kosti nije mogla nastati od pada na tvrdu podlogu već samo udarcem kakvim čvrstim I neravnim predmetom.  </span>
</p>
<p class="p5">
<span>Nadalje sud je zaključio da je okrivljeni konkretnom prilikom postupao sa direktnim umišljajem kao oblikom vinosti, jer je postojala očigledna namjera okrivljenog da oštećenom nanese povrede.</span>
</p>
<p class="p5">
<span>Sud je cijenio I ostale provedene dokaze I zaključio da isti nijesu od značaja za drugačije prsuđenje predmetne krivično-pravne stvari.</span>
</p>
<p class="p5"></p>
<p class="p5">
<span>Opredjeljujući se za vrstu I visinu krivične sankcije za okrivljenog sud je cijenio sve okolnosti od značaja za individualizaciju iste a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog cijenio njegovu raniju neosuđivanost, dok otežavajućih okolnosti nije bilo. Kako je za konkretno krivično djelo predviđena kazna zatvora od šest mjeseci do pet godina, sud je primjenjujući čl.45 I čl.46 st.1 tačka 5. KZ-a, a cijeneći gore navedenu olakšavajuću okolnost kao naročito olakšavajuću, okrivljenog osudio na kaznu zatvora u trajanju od tri mjeseca jer je mišljenja da će se ovom kaznom dovoljno uticati na okrivljenog da u buduće ne vrši krivična djela I da će se njome postići svrha specijalne I generalne prevencije predviđene čl.32 KZ-a.</span>
</p>
<p class="p5">
<span>Kako je okrivljeni oglašen krivim, a shodno čl.229 a u vezi čl.226 ZKP-a sud je okrivljenog obavezao na plaćanje troškova krivičnog postupka u iznosu od 143,00 € koji troškovi se odnose na dati osnovni nalaz i mišljenje vještaka medicinske struke dr B. B. u iznosu od 60,00 € I za neposredno izjašnjenje istog vjeđštaka na glavnom pretresu u iznosu od 82,50 €, ta na plaćanje sudskog paušala u iznosu od 30,00 € koji iznos je srazmjeran dužini trajanja postupka I imovinskim prilikama okrivljenog.</span>
</p>
<p class="p5">
<span>Shodno čl.239 ZKP-a sud je oštećenog J. V.uputio da svoj imovinsko-pravni zahtjev može ostvariti u parničnom postupku, a obzirom na činjenicu da oštećeni nije tokom postupka opredijelio isti.</span>
</p>
<p class="p5">
<span>Na osnovu svega navedenog, a primjenom citiranih zakonskih odredbi,  odlučeno je kao u izreci presude shodno čl. 374 ZKP-a.  </span>
</p>
<p class="p4"></p>
<p class="p3"></p>
<p class="p3">
<span class="s1">OSNOVNI SUD U KOLAŠINU,</span>
</p>
<p class="p3">
<span class="s1">Dana, 14.05.2013. godine</span>
</p>
<p class="p4"></p>
<p class="p4"></p>
<p class="p4">
<span class="s1">Zapisničar,						          PREDSJEDNIK SUDA,</span>
</p>
<p class="p4">
<span class="s1">Mrdak Ljiljana s.r.					   Popović Arsen s.r.</span>
</p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA: Protiv ove presude dozvoljena je žalba u roku od 8 dana od dana prijema iste, Višem sudu u Bijelom Polju a preko ovog suda.</span>
</p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
.s1{font-size:12pt;}
</style>
<title>OSNOVNI SUD U ROŽAJAMA</title>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.111/11.</span>
</p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.117/11. od 16. juna 2011. godine, protiv okrivljenog R. M. iz s. Koljeno, opština Rožaje, zbog krivičnog djela nedozvoljene polne radnje iz čl. 208.st.1. u vezi  čl. 204. st.1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, Zakonskog zastupnika oštećene T. N., oštećene T. A. i okrivljenog, dana 30.6.2011. godine, donio je i javno objavio</span>
</p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Okrivljeni R. M., JMBG ., od oca S. i majke N., rodj. T., rodjen .. godine, u s. Koljeno, opština Rožaje, gdje i živi, drž. CG, pismen, završio osnovnu školu, nezapošljen, neoženjen, vojsku nije odslužio, srednjeg imovnog stanja, neosudjivan.</span>
</p>
<p class="p1"></p>
<p class="p1">
<span>				K R I V    J E</span>
</p>
<p class="p1">
<span>	Što je:</span>
</p>
<p class="p1">
<span>	dana 29.04.20111. godine, oko 14 h, u javnom ženskom toaletu na autobuskoj stanici u Rožajama, upotrebom sile izvršio nedozvoljene polne radnje nad maloljetnom T. A., na način što je raskopčao rajfešlus od svojih pantalona, izvadio polni organ i pokazivao ga oštećenoj, zatim je dohvatio rukom za ledja i vukao ka sebi, a onda je dohvatio za lijevu butinu rukom poviše koljena i vukao je za helanke ka sebi dodirivajući se jednom rukom za svoj polni organ i isturajući jezik iz usta, </span>
</p>
<p class="p1">
<span>	-čime je izvršio krivično djelo nedozvoljene polne radnje iz čl. 208.st.1. u vezi čl. 204.st.1. Krivičnog Zakonika.</span>
</p>
<p class="p1">
<span>	Pa ga sud na osnovu pomenutog zakonskog propisa primjenom čl. 4.13.15. 32.36.42. Krivičnog Zakonika i čl. 364. Zakonika o Krivičnom Postupku</span>
</p>
<p class="p1">
<span>				O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 3 (tri) mjeseca.</span>
</p>
<p class="p1">
<span>	Da plati ovom sudu na ime troškova - paušala iznos od 50 eura u roku od 15 dana po pravnosnažnosti ove presude.</span>
</p>
<p class="p1">
<span>	</span>
</p>
<p class="p1"></p>
<p class="p1">
<span>				O b r a z l o ž e n j e</span>
</p>
<p class="p1"></p>
<p class="p1">
<span>	ODT iz Rožaja podnio je optužni predlog Kt.br. 117/11. od 16. juna 2011. godine, protiv okrivljenog R. M. iz s. Koljeno, opština Rožaje, zbog krivičnog djela nedozvoljene polne radnje iz čl. 208.st.1. u vezi čl. 204.st.1. KZ.</span>
</p>
<p class="p1">
<span>	Na glavnom pretresu ODT iz Rožaja, precizirao je činjenični opis iz optužnog predloga kao u izreci ove presude. Predložio je da sud okrivljenog oglasi krivim za izvršeno krivično djelo i osudi ga po Zakonu. </span>
</p>
<p class="p1">
<span>	Zakonski zastupnik  oštećene njen otac T N. pridružio se krivičnom gonjenju ODT-a u odnosu na optuženog, a odštetni zahtjev nije postavio.</span>
</p>
<p class="p1">
<span>	Okrivljeni R.M. na glavnom pretresu nije priznao izvršenje krivičnog djela ni krivicu za krivično djelo za koje je optužen. 	</span>
</p>
<p class="p1">
<span>	U svojoj odbrani istakao je:  da živi u s. Koljeno, opština Rožaje, sjeća se da je dana 29.4. ove godine bio u Beranama. U Berane je pošao sa autobuske stanice iz Rožaja autobusom koji saobraća na toj relaciji. Oštećenu ne poznaje i nikada sa njom nije imao bilo kakav susret, niti zna o kakvoj se osobi radi. Da je uradio ono što mu se optužbom stavlja na teret, neko bi to čuo na autobuskoj stanici ,gdje uvijek ima putnika ili drugih gradjana. Nakon mjesec dana ponovo  se našao na autobuskoj stanici u Rožajama gdje je čekao autobus do s. Koljeno. Prišla su mu dva policajca u društvu sa jednom djevojkom. Policajci su ga pitali šta je uradio sa djevojkom koja je bila sa njima, te im je odgovorio da mu ništa nije poznato. Tu djevojku je tada prvi put vidio. Policija mu je saopštila da podje do stanice gdje je dao izjavu. Nijesu mu poznati motivi zbog čega ga je ta djevojka prijavila .</span>
</p>
<p class="p1">
<span>	Na glavnom pretresu sud je izveo dokaze: saslušanjem u svojstvu svjedoka - oštećenu T. A., u svojstvu svjedoka T. N. i pročitao izvod iz kaznene evidencije na ime okrivljenog.</span>
</p>
<p class="p1">
<span>	Svjedok - oštećena T. A. izjavila je da je rodjena 04.02.1995. godine u s. Biševo, opština Rožaje, gdje i živi sa svojim roditeljima. Završila je drugi razred gimnazije u Rožajama. Svakodnevno putuje iz Biševa za Rožaje i obratno autobusom. Dana 29.4. ove godine nakon završenih časova u školi došla je na autobusku stanicu gdje je čekala polazak autobusa za Biševo. Na stanici je vidjela jednu žensku osobu koju zna iz vidjenja i nije bilo drugih lica. Sa tom ženskom osobom je pričala čekajući autobus. Imala je potrebe da podje do toaleta. Ušla je u unutrašnjost autobuske stanice u ženski toalet. Prala je ruke na česmi i stajala pored ogledala. U taj toalet je ušla njoj nepoznata muška osoba kojeg je upozorila da je to ženski toalet. To lice  je izašlo iz toaleta te je shvatila da je pogriješio kada je ušao u toalet i da se zbog toga vratio. Radi se o okrivljenom za kojeg je ubijedjena da je on bio ta osoba. Isti je bio karakterističnog izgleda i gledao je čudnim pogledom kada ga je upozorila da je ušao u ženski toalet. Odmah nakon što je izašao iz toaleta, nakon jednog minuta ponovo se vratio i ušao u toalet gdje se i dalje nalazila. Istog je ponovo upozorila da je ušao u ženski toalet, na šta joj je odgovorio "pa šta kakve to veze ima". Gledao je čudno i njegov izgled joj je bio zastrašujući, te ga je više puta upozorila riječima "izadji, izadji ....". Isti se nije osvrtao na to upozorenje već joj je prišao i unio joj  se u lice. D.rukom je dohvatio za ledja i vukao prema sebi, a onda šakom je počeo milovati po butinama. Lijevom rukom je otkopčao rajfešlus na pantalonama, izvadio polni organ koji je držao u lijevoj ruci, a jezik je isturao iz usta. Približio joj se ustima, ali je nije poljubio već ga je odgurnula od sebe. Uplašila se od takvog ponašanja okrivljenog i nije znala kako da se ponaša. Sa obje ruke je istog odgurnula od sebe i isti je pošao prema vratima od toaleta. Ponovo se vratio put nje držaći polni organ u lijevoj ruci. Prišao je do nje i ponovo je sa desnom rukom počeo milovati po butinama, dohvatio je za helanke i vukao put njega. Okrivljenog je ponovo odgurnula od sebe po strani, nakon čega je uspjela, pošto je bila blizu vrata, da izadje iz te prostorije. Kada je izašla iz prostorije, vidjela je žensku osobu sa kojom je prethodno stajala da sjedi na klupi. Prišla je do te ženske osobe, ali joj ništa nije pričala. Vidjela je okrivljenog da je izašao iz toaleta i pošao je put buvlje pijace. Bila je uplašena i nije znala kako dalje da se ponaša.  Došla je drugarica njene sestre kojoj se povjerila šta joj se dogodilo, mada joj detalje nije ispričala. Srela se sa svojim bratom kojeg je djelimično upoznala šta joj se dogodilo, jer je bilo stid da mu to priča. Pošla je autobusom za Biševo , gdje je svojoj majci i ocu isptičala šta joj se dogodilo. Sa ocem je došla u Rožaje istog dana i ovo prijavila policiji. Opisala je lice. U policiji je dobila broj telefona od inspektora da javi ukoliko to lice primijeti, kako bi istog priveli. Nakon mjesec dana bila je na autobuskoj stanici odakle je trebala da ide kući. Na stanici je vidjela tog čovjeka kojeg je prepoznala i istog je pokala sestri, sa kojom je bla u društvu. Taj čovjek je pogledao i odmah okrenuo glavu na drugu stranu. Obavijestila je inspektora Ispostave policije telefonom i nakon par minuta na stanici je došla patrola policije. Policiji je pokazala okrivljenog, kojeg su priveli u stanici. Kada se okrivljeni drugi put vratio put nje i dohvatio je za lijevu butinu, jako je stegao i tog dana nije primijetila vidnu povredu već sjutra dan modricu koju je pokazala svojoj majci. Kod ljekara nije išla  jer je to nije bolelo. Da okrivljenog nije odgurnula od sebe u dva navrata, ne zna kako bi se isti prema njoj ponašao.  Bilo je stid da na autobuskoj stanici plače zbog takvog ponašanja okrivljenog, obzirom da joj na stanici radi rodjaka sa kojom nije u dobrim odnosima, te zbog toga nikog nije obavijestila šta joj se dogodilo. Pridružila se krivičnom gonjenju ODT-a u odnosu na okrivljenog.</span>
</p>
<p class="p1">
<span>	Svjedok T.N. istakao je da živi u s. Biševo, opština Rožaje. Ima šestoro djece, od kojih mu je A. četvrto dijete po radjanju. Ista pohadja srednju školu u Rožajama i svakodnevno u školu ide i vraća se autobusom. Dana 29.4. ove godine ista mu je poslala SMS poruku da je imala neke neprijatnosti od nekog čovjeka u Rožajama.  Vozilo mu je bilo na popravci, tako da nije mogao odmah doći u Rožaje  da vidi šta se dogodilo. Pošto mu sin radi na autobuskoj stanici u jednoj kladionici, ista je njemu ispričala šta joj se dogodilo.  Sa oštećenom je kad je došla kod kuće, pošao u policiju i ovo prijavio. A. mu je opisala čovjeka koji se prema njoj tog dana  ponašao na autobuskoj stanici, na način kako mu je to saopštila. Nakon mjesec dana ista je tog čovjeka ponovo srela na autobuskoj stanici i tada je obavijestila policiju koja ga je privela. A. mu je ispričala kako se taj čovjek tog dana prema njom ponašao na autobuskoj stanici. Kada je došla tog dana kod kuće i ispričala mu šta joj se dogodilo odmah su došli u Rožaje i ovo prijavili. Vidio  je da je ista istraumirana od ponašanja tog čovjeka.</span>
</p>
<p class="p1">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima utvrdio činjenično stanje kao u izreci ove presude.</span>
</p>
<p class="p1">
<span>	Utvrdjeno činjenično stanje prozilazi iz iskaza oštećene - svjedoka Alise, čiji je iskaz sud u cjelosti prihvatio kao tačan, objektivan i kao takav u svemu potvrdjen iskazom svjedoka N., a u odlučnim činjenicama i sa iskazom okrivljenog. </span>
</p>
<p class="p1">
<span>	Naime, iz iskaza oštećene A. se vidi vrijeme, mjesto i način ponašanja okrivljenog prema istoj dana 29. 4.2011. godine. Da je o svemu tome upoznala i svoje roditelje nakon čega je sa ocem istog dana u Ispostavi policije u Rožajama prijavila dogadjaj, te i opisala okrivljenog kojeg je nakon mjesec dana prepoznala na autobuskoj stanici i o tome obavijestila policiju koja je istog privela i saslušala. Navode oštećene u potpunosti je potvrdio i svjedok N., kojem je na identičan način ispričala šta joj se dogodilo pomenutog dana, tako da je sud njegov iskaz i prihvatio  kao tačan i saglasan sa iskazom oštećene. </span>
</p>
<p class="p1">
<span>	Sud je cijeneći iskaz okrivljenog našao da isti i pored priznanja nekih činjenica svojim iskazom nastoji da izbjegne  krivičnopravnu odgovornost za krivično djelo koje mu se stavlja na teret. Naime, okrivljeni ne spori činjenicu  da je dana 29. 4. ove godine bio na autobuskoj stanici u Rožajama, kao i to da je nakon mjesec dana takodje bio na ovoj stanici, kada mu je prišla policija koja je bila u društvu sa oštećenom  i pitala ga kako se ponašao prema oštećenoj nakon čega je priveden u stanici policije.  U ovom dijelu njegov iskaz sud je prihvatio kao tačan i ubjedljiv i isti uzeo kao dokaz, jer je u svemu potvrdjen i sa iskazom oštećene. Medjutim, njegov iskaz u dijelu koji se odnosi da oštećenu ne poznaje, da nikada sa njom nije imao susret, niti da se prema istoj ponašao na način kako mu se to optužbom stavlja na teret, sud nije mogao prihvatiti jer je njegov iskaz u tom dijelu smišljen, sračunat ka izbjegavanju krivičnopravne odgovornosti i kao takav ne nalazi oslonca u izvedenim dokazima. </span>
</p>
<p class="p1">
<span>	Iz utvrdjenog činjeničnog stanja proizilazi da su u radnjama okrivljenog sadržani svi bitni elementi krivčnog djela nedozvoljene polne radnje iz čl. 208.st.1. u vezi čl. 204.st.1. KZ izvršenog na način, vrijeme i mjestu kako je to opisano u izreci ove presude. Postupajući na opisani način okrivljeni je išao za tim da zadovolji polne pohote, vrijedjajući na taj način polnu slobodu, dostojanstvo oštećene, što je protivno moralnim shvatanjima. Iz ponašanja okrivljenog, kako je to predstavila oštećena, proizilazi da je isti to uradio upotrebom sile, hvatajući je rukom za ledja, vukao je prema sebi, dohvatio je za lijevu butinu tukom poviše koljena, vukao je za helanke  prema sebi, dodirujući se jednom rukom za njegov polni organ i isturajući jezik iz usta. Na ovaj način okrivljeni je doveo u situaciju oštećenu da trpi takvo njegovo ponašanje nad njom, pokazujući polni organ, što predstavlja bludnu radnju, bez obzira što se pri tom nije iživljavao dodirujući još i neposredno njeno tijelo. Postupajući na opisani način sa umišljajem jer je bio svjestan svojih postupaka i pristao je na izvršenje radnji koje je preduzeo kao i njihovih posledica, okrivljeni je  ostvario sva bitna obilježja predmetnog krivičnog djela, za koje ga je sud oglasio krivim, pošto je našao da nema elemenata koji bi isključivali njegovu krivičnopravnu odgovornost i osudio ga na kaznu zatvora u trajanju od 3 mjeseca.</span>
</p>
<p class="p1">
<span>	Prilikom odmjeravanja kazne okrivljenom za izvršeno krivčno djelo u granicama koje su Zakonom propisane, imajući  u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće) okolnosti, sud je kao olakšavajuće okolnosti okrivljenom uzeo u obzir njegovo dosadašnje vladanje, da do sada nije osudjivan, da nije u radnom odnosu, njegove lične prilike, pa ga je sud u tom smislu u nedostatku otežavajućih okolnosti osudio na naznačenu kaznu zatvora ubijedjen da će se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p1">
<span>	Na osnovu čl. 199.st.3. ZKP sud je obavezao okrivljenog  da plati na ime troškova krivičnog postupka -pauašala iznos od 50 eura, imajući u vidu trajanje i složenost krivičnog postupka.</span>
</p>
<p class="p1">
<span>	</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 30.6.2011. godine.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>ZAPISNIČAR						PREDSJEDNIK SUDA</span>
</p>
<p class="p1">
<span>Burdžović Adisa s.r.						Camić Zahit s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se </span>
</p>
<p class="p1">
<span>izjviti žalba u roku od 8 dana od dana prijema </span>
</p>
<p class="p1">
<span>iste, Višem sudu u Bijelom Polju, a prek ovog suda. </span>
</p>
<p class="p1">
<span>	</span>
</p>
<p class="p1">
<span>	</span><span class="s1"> </span>
</p>
<p class="p2"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.sup1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br. 91/17 </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span2"></span><span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog R. Š., zbog krivičnog djela građenje objekta bez građevinske dozvole iz čl. 326a Krivičnog zakonika Crne Gore, rješavajući po optužnom predlogu ODT-a Podgorica Kt. br. 6/17 od 02. 02. 2017. godine, nakon glavnog i javnog pretresa, održanog dana 18. 04. 2017. godine, u prisustvu zastupnika optužbe Marka Mugoše i okrivljenog, izrekao je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">R. Š., JMB xxxxxxxxxxxxx, od oca S. i majke R., rođene J., rođen xx. xx. 19xx. godine u Podgorici, sa prebivalištem u mjestu rođenja Ul. Aleksandra Puškina br. xxx, državljanin Crne Gore, pismen, završio osnovnu školu, nezaposlen, oženjen, otac šestoro djece, srednjeg imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 08. novembra 2016. godine, u Ulici Aleksandra Puškina br. xx, Glavni grad Podgorica, svjestan svog djela, čije je izvršenje htio i znajući da je njegovo djelo zabranjeno, postupajući protivno odredbi čl. 69 Zakona o uređenju prostora i izgradnji objekata, započeo izgradnju objekta bez prethodno pribavljene građevinske dozvole, na način što je započeo gradnju prizemnog objekta, dimenzija u osnovi cca 11,00x10,00 m</span><sup class="sup1">2</sup><span class="span1">, na katastarskoj parceli 1761 KO Podgorica, tako što je ozidao zidove prizemlja blok opekom, betonirao AB stubove i postavio šalung sa armaturom za ploču nad prizemljem, a da za navedene radove prethodno nije pribavio građevinsku dozvolu, </span>
</p>
<p>
<span class="span1">- čime je izvršio krivično djelo građenje objekta bez građevinske dozvole iz čl. 326a  Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 45 st. 1 tač. 3, čl. 46 st. 1 tač. 5, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">S tim, što mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">        </span><span class="span1">                                                   O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT Podgorica Kt. br. 6/17 od 02. 02. 2017. godine, okrivljenom R. Š. je stavljeno na teret da je izvršio krivično djelo građenje objekta bez građevinske dozvole iz čl. 326a st. 1 Krivičnog zakonika Crne Gore. Prije davanja završne riječi zastupnik optužbe je izmjenio optužni akt na način što je u pravnoj kvalifikaciji posle broja "326a" izostavio "st. 1". U završnoj riječi je naveo da u cjelosti ostaje pri izmijenjenom optužnom predlogu predlažući sudu da okrivljenog oglasi krivim i kazni po zakonu.</span>
</p>
<p>
<span class="span1">Okrivljeni R. Š. je u svojoj odbrani u prethodnom postupku i na glavnom pretresu naveo da u potpunosti priznaje izvršenje krivičnog djela stavljenog mu na teret, te da je otprilike prije nekih godinu dana kupio plac, površine 220m</span><sup class="sup1">2</sup><span class="span1">, u naselju Konik, tačnije u ulici Aleksandra Puškina br. xx u Podgorici, gdje su se nalazile dvije stare kuće koje je porušio, a zatim, prije otprilike pola godine, počeo da gradi novu kuću, da bi negdje početkom novembra mjeseca prošle godine, došla inspekcija i tom prilikom ga pitala da li posjeduje građevinsku dozvolu, koju nije posjedovao, nakon čega je inspektor sačinio zapisnik u kojem je konstatovao da izvodi radove bez građevinske dozvole, a koji zapisnik je on potpisao. Istom prilikom mu je taj inspektor rekao da prekine sve dalje radove na izgradnji kuće, i takođe mu naložio da sve ovo što je izgradio do momenta kontrole poruši, a što nije uradio, obzirom da ne može da poruši ono što je jedva zaradio i uložio u izgradnju. Na kraju je naveo da se kaje zbog ovoga što je uradio, i dodao da je nakon što ga je inspekcija uhvatila u nedozvoljenog izgradnji, negdje u decembru mjesecu predao zahtjev za legalizaciju ovog objekta koji je krenuo da gradi bez građevinske dozvole. Bio je svjestan da gradi objekat bez odgovarajuće građevinske dozvole, ali ima dosta djece i morao je na neki način da im obezbijedi krov nad glavom. Dodao je da je u međuvremenu dobio od strane Glavnog grada Podgorica urbanističko tehničke uslove za ovaj objekat i da se nada da će uskoro biti legalizovan. Znao je da je za gradnju potrebna građevinska dozvola, ali će da legalizuje objekat čim to bude moguće. U završnoj riječi je naveo da mu je žao što je izvršio predmetno krivično djelo, a isto je izvršio da bi obezbijedio egzistenciju za njegovu porodicu. Objekat će legalizovati čim to bude moguće, a započeo je postupak legalizacije kod nadležnih organa.</span>
</p>
<p>
<span class="span1">Imajući u vidu potpuno i jasno priznanje okrivljenog, koje u toku postupka nije dovedeno u sumnju, i cijeneći isto kao dokaz, sud primjenom čl. 458 st. 2 Zakonika o krivičnom postupku, nije izvodio druge dokaze predložene optužnim predlogom, osim Uvjerenje iz kaznene evidencije na ime okrivljenog od 16. 02. 2017. godine, od koga zavisi vrsta i mjera krivične sankcije, te je u postupku na nesumnjiv način utvrđeno da je okrivljeni dana 08. 11. 2016. godine, u ulici Aleksandra Puškina br. xx, Glavni grad Podgorica, svjestan svog djela, čije je izvršenje htio i znajući da je njegovo djelo zabranjeno, postupajući protivno odredbi čl. 69 Zakona o uređenju prostora i izgradnje objekata, započeo izgradnju objekta bez prethodno pribavljene građevinske dozvole, na način što je započeo gradnju prizemnog objekta, dimenzija u osnovici cca 11,00 x 10,00 m</span><sup class="sup1">2</sup><span class="span1">, na kat. parceli 1761 KO Podgorica, tako što je ozidao zidove prizemlja blok opekom, betonirao AB stubove i postavio šalung sa armaturom za ploču nad prizemljem, a da za navedene radove prethodno nije pribavio građevinsku dozvolu, čime je izvršio krivično djelo građenje objekta bez građevinske dozvole iz čl. 326a Krivičnog zakonika Crne Gore.</span>
</p>
<p>
<span class="span1">Naime, čl. 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije, a koju dozvolu okrivljeni nije imao. </span>
</p>
<p>
<span class="span1">Okrivljeni je, postupajući na prethodno opisani način, bio svjestan svoga djela i htio njegovo izvršenje, odnosno bio je svjestan da je za gradnju objekta neophodno prethodno dobijanje građevinske dozvole, pa je preduzimajući izgradnju objekta, protivno zakonskim propisima bez građevinske dozvole, htio izvršenje djela, postupajući sa direktnim umišljajem, čime su se pored objektivnih stekli i subjektivni elementi bića krivičnog djela stavljenog mu na teret.</span>
</p>
<p>
<span class="span1">Odlučujući o krivičnoj sankciji sud je shodno čl. 42 st. 1 Krivičnog zakonika Crne Gore, uzeo u obzir sve okolnosti koje utiču da kazna bude manja ili veća (olakšavajuće i otežavajuće okolnosti), pa je na strani okrivljenog kao olakšavajuće okolnosti cijenio da je oženjen, otac šestoro djece, nezaposlen, njegov raniji život i s tim u vezi raniju neosuđivanost, što je sud utvrdio uvidom u Uvjerenje iz kaznene evidencije na ime okrivljenog od 16. 02. 2017. godine korektno držanje pred sudom izraženo kroz prihvatanje odgovornosti i s tim u vezi jasno i potpuno priznanje izvršenja krivičnog djela, uz ispoljeno kajanje i spremnost da legalizuje objekat, dok sud otežavajućih okolnosti na strani okrivljenog nije našao, pa je cijeneći prednje olakšavajuće okolnosti, shodno čl. 45 st 1. tač. 3 i 46 st. 1 tač. 5 Krivičnog zakonika Crne Gore, kao naročito olakšavajuće, okrivljenom ublažio kaznu ispod zakonskog minimuma, utvrđujući mu, shodno čl. 36 Krivičnog zakonika Crne Gore, kaznu zatvora u trajanju od 3 (tri) mjeseca, pri čemu je sud, primjenom čl. 53 i 54 Krivičnog zakonika Crne Gore, okrivljenom izrekao uslovnu osudu kao u izreci presude, nalazeći da će se i prijetnjom izvršenja utvrđene kazne zatvora i vremenom provjeravanja okrivljenog u periodu od 1 (jedne) godine, na njega u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2  Krivičnog zakonika Crne Gore.</span>
</p>
<p>
<span class="span1"> Obzirom je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 € na ime paušala kao dijela troškova krivičnog postupka, a koji iznos troškova je srazmjeran trajanju i složenosti krivičnog postupka i imovnim prilikama okrivljenog, a ovo shodno čl. 226 i 229 Zakonika o krivičnom postupku.</span>
</p>
<p>
<span class="span1"> Sa svega izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana 18. 04. 2017. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="height:0.22013888888888888in">
<td style="width:2.6527777777777777in;vertical-align:top">
<div>
<span class="span1">             ZAPISNIČARKA:</span>
</div>
</td><td style="width:3.6840277777777777in;text-align:center;vertical-align:top">
<div style="text-align:center;">
<span class="span1">S U T K I NJ A:</span>
</div>
</td>
</tr>
<tr style="height:0.44930555555555557in">
<td style="width:2.6527777777777777in;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.6840277777777777in;text-align:center;vertical-align:top">
<div style="text-align:center;">
<span class="span1">Željka Jovović,s.r.</span>
</div>
<p>&nbsp;</p>
</td>
</tr>
<tr style="height:2.2270833333333333in">
<td style="width:1.9159722222222222in;text-align:right;vertical-align:top">
<div style="text-align:right">
<span class="span1">PRAVNA POUKA:KA:</span>
</div>
</td><td style="width:3.438888888888889in;vertical-align:top">
<p>&nbsp;</p>
<div>
<span class="span1">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
<div>
<span class="span1">ZTO Danijela Rajković</span>
</div>
<p>&nbsp;</p>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">                ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">S U T K I NJ A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">    Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka  Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom,  </span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
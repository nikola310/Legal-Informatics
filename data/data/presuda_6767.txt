<div style="text-align: right">
	<strong>K.br.10/442</strong></div>
<div style="text-align: center">
	<br>
	<strong>U IME NARODA</strong><br>
	&nbsp;</div>
<div style="text-align: justify">
	<strong>&nbsp;OSNOVNI SUD U PODGORICI</strong>, u vijeću sastavljenom od sudije Jovović Željke kao predsjednika vjeća i sudija porotnika Radević Angeline i Lopičić Vasa, kao članova vijeća, uz učešće Rajković Danijele kao zapisničara, u krivičnom predmetu protiv optuženog <strong>F.V.</strong> iz Mojkovca, zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, po optužnici Osnovnog državnog tužioca Podgorica Kt. br. 2475/07 od 09. 04. 2010. godine, nakon dovršenog glavnog, javnog pretresa dana 25. 06. 2010. godine, u prisustvu zamjenika Osnovnog državnog tužioca Podgorica R. V. i optuženog F. V. donio je i istog dana javno objavio,<br>
	&nbsp;</div>
<div style="text-align: center">
	<strong>PRESUDU</strong></div>
&nbsp;<br>
&nbsp;&nbsp;&nbsp; <strong>Optuženi</strong><br>
&nbsp;
<div style="text-align: justify">
	&nbsp;&nbsp;&nbsp; <strong>F.V.</strong>,&nbsp; od oca B. i majke K., rođene T., rođen 12. 05. 1958. godine u Mojkovcu, sa prebivalištem u Mojkovcu - Polje, oženjen, otac troje djece, državljanin CG, pismen, završio višu školu, srednjeg imovnog stanja, neosuđivan<br>
	&nbsp;</div>
<div style="text-align: center">
	<strong>Kriv je</strong><br>
	&nbsp;</div>
<strong>&nbsp;&nbsp;&nbsp; Što je:</strong>
<div style="text-align: justify">
	&nbsp;<br>
	&nbsp;&nbsp;&nbsp; Dana 03. 02. 2007. godine, oko 13,00 časova, u Podgorici, u naselju Zlatica, na raskrsnici magistralnog puta Podgorica-Kolašin i dijela ulice koji vodi prema naselju s lijeve strane, posmatrano u pravcu Kolašina, ne pridržavajući se saobraćajnog propisa iz čl. 22 st. 1 ZOBS-a na putevima, ugrozio saobraćaj i doveo u opasnost život i tijelo ljudi, na način što je, upravljajući putničkim vozilom marke "Golf II" reg. oznaka BP xxx-xx u pravcu Kolašina, ispred označene raskrsnice, preduzeo radnju preticanja putničkog vozila marke "Toyota" reg. oznake PG xxx-xx,&nbsp; kojim je upravljao oštećeni R. R., a koje se već nalazilo u fazi skretanja ulijevo, usljed čega je prednjim desnim dijelom vozila marke "Golf" udario u prednji lijevi bočni dio vozila marke "Toyota", kojom prilikom su saputnici u vozilu "Golf", oštećeni M. M. i T. D. zadobili teške tjelesne povrede i to oštećeni M. - prelom u vidu smrskavanja glavice i hiruškog vrata desne nadlaktne kosti, a oštećeni T.-potres mozga,nagnječenje glave u srednjem tjemenom predjelu, nagnječenje u predjelu vrata, oguljotinu u predjelu lijeve potkoljenice, dok su saputnici u vozilu "Golf", oštećeni B. S., R. R. i saputnik u vozilu "Toyota", oštećeni D. S. zadobili lake tjelesne povrede i to oštećeni B.&nbsp; nagnječenje u predjelu lijevog ramena, oštećeni Radojević-nagnječenje glave i ranu razderinu u čeonom i lijevom tjemenom predjelu, a oštećeni D.-nagnječenje glave i ranu razderinu u lijevom čeonom predjelu,<br>
	&nbsp;&nbsp;&nbsp; - čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika.<br>
	&nbsp;<br>
	&nbsp;&nbsp; &nbsp;Pa mu Sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 199, 202 i 364 Zakonika o krivičnom postupku, izriče<br>
	&nbsp;</div>
<div style="text-align: center">
	<strong>USLOVNU OSUDU</strong></div>
<div style="text-align: justify">
	&nbsp;</div>
<div style="text-align: justify">
	&nbsp;&nbsp;&nbsp; Kojom mu predhodno utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti, ako optuženi u roku od 1 (jedne) godine po pravosnažnosti presude ne izvrši novo krivično djelo.<br>
	&nbsp;<br>
	&nbsp;&nbsp;&nbsp; Obavezuje se optuženi da ovom Sudu plati na ime troškova krivičnog postupka iznos od 360,00 €, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	&nbsp;</div>
<div style="text-align: center">
	<strong>O b r a z l o ž e nj e</strong></div>
<div style="text-align: justify">
	&nbsp;</div>
<div style="text-align: justify">
	Osnovni državni tužilac u Podgorici, optužnicom Kt.br.2475/07 od 09. 04. 2010. godine, stavio je na teret optuženom F. V. da je izvršio krivično djelo koje je činjenično i pravno opisano izrekom presude, pa je zamjenik ODT-a Podgorica R. V., zastupajući optužnicu na glavnom pretresu, u cjelosti ostala pri istoj i konačno predložila sudu da optuženog oglasi krivim i osudi po zakonu.<br>
	Optuženi F. V., u svojoj odbrani datoj u prethodnom postupku na zapisniku o saslušanju osumnjičenog od 24. 06. 2009. godine naveo je da je dana 03. 02. 2007. godine upravljao vozilom marke „Golf„ reg. br. BP xxx-xx iz pravca Podgorice u pravcu Mojkovca. U vozilu se nalazio sa D. T. koji je sjedio na sjedištu suvozača, S. B. i M. M. koji su sjedili na zadnjem sjedištu, a kritičnog dana nije bilo vozila na magistrali. Dolazeći u mjesto Bioče, preduzeo je radnju preticanja jednog vozila marke „Tojota„ na dijelu puta kojim je bila pravina i isprekidana linija, a kada se na magistrali poravnao sa predmetnom „Tojotom“ vozač iste je, iz njemu nepoznatih razloga, preduzeo radnju skretanja u lijevo te tako ušao u njegovu putanju kretanja i udario ga u predjelu prednjeg desnog točka, a onda iz tog razloga dolazi do destabilizacije njegovog vozila i on istim skreće na proširenje pored lijeve kolovozne trake, gledano u njegovom pravcu kretanja. Dalje navodi da se nezgoda dogodila negdje oko 13 h, da su bili dnevni uslovi vožnje, da nije bilo padavina, a da se on kretao brzinom između 50 i 60 km/h u momentu preticanja vozila „Tojota“, kao i da su saputnici u njegovom vozilu zadobili tjelesne povrede, a da su koliko se sjeća u vozilu marke „Tojota„ bila 3 mladića od kojih niko nije zadobio povrede te prema tome, iz svega jasno proizilazi da on nije napravio nikakav propust koji je doprinio nastanku ove saobraćajne nezgode, već je isključivi krivac vozač vozila „Tojota„. Na glavnom pretresu je u cjelosti ponovio svoju izjavu datu u prethodnom postupku i dodao da osim njega i vozila kojim je upravljao oštećeni na kolovozu nije bilo drugih vozila. U završnoj riječi je izrazio žaljenje što je došlo do ove nezgode i što je bilo ko povrijeđen.<br>
	Branilac optuženog u završnoj riječi je naveo, da ostavlja sudu na ocjenu odluku o krivici, s obzirom na korektno ponašanje oštećenog kao i saslušanih svjedoka, i ukazao na olakšavajuće okolnosti, da optuženi do sada nije osuđivan, da je ugledan građanin, porodičan čovjek, koje okolnosti svakako predstavljaju posebno olakšavajuće okolnosti.<br>
	Sud je u dokaznom postupku saslušao svjedoke oštećene M. M.,&nbsp; B. S., R. R., svjedoke R. V., R. M., R. M., na saglasan predlog stranaka pročitao iskaz svjedoka oštečenih T. D. i D. S., pročitao zapisnik o uviđaju Uprave policije PJ Podgorica br. 511 od 16. 02. 2007. godine sa uvidom u skicu lica mjesta, na saglasan predlog stranaka pročito&nbsp; nalaz i mišljenje vještaka medicinske struke Prof. dr. D. Č. od 05. 08. 2009. godine, na saglasan predlog stranaka pročitao nalaz i mišljenje vještaka saobraćajne struke dipl. Ing. M. T. od 25. 10. 2007. godine, pročitao izvještaj Uprave policije PJ Mojkovac iz kaznene evidencije br. 02-245/10-1890/2 od 23. 04. 2010. godine na ime optuženog F. V..&nbsp;&nbsp; &nbsp;&nbsp;<br>
	&nbsp;Svjedok oštećeni M. M. u prethodnom postupku pred istražnim sudijom Osnovnog suda u Bijelom Polju na zapisniku od 28. 07. 2009. godine i na glavnom pretresu saglasno navodi, da se dana 03. 02. 2007. godine&nbsp; negdje oko 13,00 h nalazio u vozilu marke „Golf„ reg. oznake BP xxx-xx, kojim je upravljao F. V. iz Mojkovca, da je on sjedio na zadnjem sjedištu vozila, kao i B. S., dok je na prednjem sjedištu sjedio T. D., da su se kretali magistralnim putem iz pravca Podgorice u pravcu Kolašina, a dolaskom u mjesto Bioče opština Podgorica, u trenutku dok je razgovarao s Blaževićem, odjednom je osjetio udarac u predjelu ramena, dok se auto&nbsp; zaustavilo na ivici puta s lijeve strane gledajući iz pravca Podgorice u pravcu Kolašina. Ne zna kako je došlo do udesa, a ne sjeća se ni kojom brzinom se F. kretao kritičnom prilikom. Navodi da je u ovoj saobraćajnoj nezgodi zadobio teške tjelesne povrede, lom desnog ramena. Nije se pridružio krivičnom gonjenju i nije postavio imovinsko pravni zahtjev.<br>
	Svjedok oštećeni B. S. u svom svjedočkom iskazu, datom u prethodnom postupku na zapisniku o saslušanju svjedoka&nbsp; od 03. 09. 2009. godine pred istražnim sudijom Osnovnog suda u Bijelom polju, naveo je da se dana 03. 02. 2007. godine nalazio u vozilu marke „Golf„ kojim je upravljao F. V. iz Mojkovca. On je sjedio na zadnjem sjedištu iza vozača kao i M. M., dok je na prvom sjedištu sjedio T. D.. Navodi da su se kretali magistralnim putem iz pravca Podgorice u pravcu Kolašina, da je dolaskom na mjesto Bioče, primjetio kombi plave boje koji se kretao odmah ispred njih, a iza kojeg se F. kretao brzinom od 60 km/h.&nbsp; U jednom trenutku kombi je zastao i počeo skretati u lijevo gledajući iz pravca Podgorice u pravcu Kolašina, a&nbsp; u tom trenutku F. je pokušao da izbjegne prepreku koja mu se našla na putu, pokušavajući da zaustavi vozilo, međutim&nbsp; nije uspio. Vozilo u kom su se oni nalazili, a kojim je F. upravljao, svojom prednjom stranom udarilo je u lijevu stranu kombija, dok je on u ovoj saobraćajnoj nezgodi&nbsp; dobio lakše tjelesne povrede. Na glavnom pretresu u cjelosti je ponovio svoju izjavu datu u prethodnom postupku, s tim što je pojasnio, da ne može tačno procijeniti, ali misli da je vozilo koje se kretalo ispred, spazio na nekih 10 m, kao i da nije primjetio da je to vozilo dalo pokazivač pravca za skretanje, a on je u toku vožnje vodio razgovor pa nije baš obraćao pažnju na saobraćajnu situaciju. Nije se pridružio krivičnom gonjenju i nije postavio imovinsko pravni zahtjev.<br>
	Svjedok oštećeni R. R. u svom svjedočkom iskazu, datom u prethodnom postupku na zapisniku o saslušanju svjedoka od 16. 12. 2009. godine&nbsp; pred istražnim sudijom Osnovnog suda u Podgorici, naveo je da je dana 03. 02. 2007. godine upravljao vozilom marke „Tojota Previja“ naseljem Zlatica, iz pravca Podgorice ka Bioču, dok se na sjedištu suvozača nalazio&nbsp; S. D.. Navodi da su bili dnevni uslovi vožnje, da je kolovoz bio suv, kao i&nbsp; da se vozilom uputio u pravcu naselja Zlatica, jer se tamo nalazi&nbsp; jedna prodavnica boja i lakova&nbsp; u kojoj je trebalo nešto da trguje. Pomenuta prodavnica se nalazi sa lijeve strane gledano iz pravca Bioča, pa je on iz tog razloga uključio lijevi žmigavac, smanjio brzinu i skoro u potpunosti uspio da pređe na proširenje koje se nalazi pored lijeve kolovozne trake, a tada velikom brzinom takođe iz pravca Podgorice, nailazi vozilo koje ga udara u predjelu prednjeg lijevog točka, a&nbsp; kontakt je ostvaren na proširenju koje se nalazi pored lijeve kolovozne trake, gledano u pravcu Bioča. Navodi da je vozilo koje ga je udarilo „Golf 2„ crvene boje, da su se&nbsp; 4 muškarca&nbsp; nalazila u njemu, a kada je izašao iz vozila, vidio je da je jedan od njih zadobio težu povredu, dok su on i S. D. zadobili lakše tjelesne povrede i poslije nezgode su pregledani u KC CG. Takođe smatra da je svojim vozilom upravljao u potpunosti u skladu sa saobraćajnim propisima, a da je isključivi krivac za prouzrokovanje predmetne saobraćajne nezgode vozač vozila marke „Golf„ dok mu je u sjećanju ostao detalj da je udar vozila „Golf„ u njegovo vozilo bio toliko jak, da mu je u potpunosti iskrivljena i pukla felma koja se nalazila na mjestu kontakta, a obje gume, koje su se nalazile na prednjoj lijevoj i zadnjoj lijevoj felmi, su od siline udara spale s felmi. Na glavnom pretresu je u cjelosti ponovio svoju izjavu datu u prethodnom postupku i dodao, da je sigurno dao pokazivač pravca na 100 do 150 m prije skretanja, a pokazivač je bio uključen svo vrijeme čak i kada je policija pravila zapisnik o uviđaju, kao i da se kritičnom prilikom iza njega kretao njegov stric R. V. i brat R. M. pa je optuženi prilikom preticanja vozila kojim je upravljao stric, a zatim i njegovog vozila, prouzrokovao ovu nezgodu. Nezgodu su posmatrali zaposleni u prodavnici boja i lakova koja se nalazi na nekih 20 m od mjesta nezgode,&nbsp; a nakon nezgode neko od oštećenih tj. čovjek koji je povrijedio ruku mu je rekao, da su se kritičnom prilikom zapričali tako da ga nisu ni vidjeli. Pojasnio je da je njegov stric trebao da skrene desno na nekih 100 m od mjesta gdje se desila nezgoda i da je vozilo kojim je upravljao optuženi njih preteklo kada su skretalli desno, a&nbsp; vozilo kojim je upravljao optuženi je išlo velikom brzinom pa su pomislili da će ga udariti, a sve to mu je stric ispričao jer on to nije vidio. Dalje je pojasnio da je u trenutku kada je otpočeo radnju skretanja u lijevo, pogledao u retrovizor i nije vidio optuženog, samo je vidio vozilo kojim je upravljao njegov stric koji je u tom trenutku&nbsp; bio u svojoj desnoj kolovoznoj traci, započeo radnju skretanja, ali je još uvijek bio na kolovoznoj traci, dok je on sa magistrale skrenuo sa namjerom da ide u prodavnicu boja i lakova i u trenutku kada je već skrenuo u lijevu traku, optuženi ga je udario svojim vozilom, a kritičnom prilikom je udaren u točak tako da sa takvim oštećenjima nikako nije mogao udariti u vozilo kojim je upravljao optuženi. Nije se pridružio krivičnom gonjenju protiv optuženog.<br>
	Svjedok R. V. u svom svjedočkom iskazu datom na glavnom pretresu naveo je da mu je oštećeni R. R. dijete od brata od strica, da je kritičnog dana išao svojim vozilom iza vozila kojim je upravljao R. nekih 200 m, a sa njim u vozilu je bio M. R.. Misli da je vozilo „Golf„ koje je imalo udes sa R. i njih preteklo negdje prije ali nije siguran, a da je on trebao da skrene desno i da se isključi iz saobraćaja kada je prošao „Novito“, ali nije uspio jer je u međuvremenu došlo do sudara vozila kojim je upravljao R. i ovog vozila „Golf„. Navodi&nbsp; da je R. dao žmigavac za skretanje u lijevo, jer je trebao da kupi nešto u prodavnici boja, a kada je skrenuo, ovo vozilo je krenulo u preticanje i tu je došlo do udesa. Oni su&nbsp; nudili pomoć oštećenim, dok su optuženom&nbsp; nudili da ostavi auto jer se u blizini nalazi njihova radionica. Pojasnio je da, kada je R. skrenuo u lijevo, ovo vozilo je krenulo u preticanje, a on je ovo posmatrao sa udaljenosti od nekih 140-150 m, zatim da ne zna u kom momentu je uočio da je uključen žmigavac kod R., ali je siguran da je žmigavac radio, kao i da je sa R. u vozilu bio D. S., da je do kontakta došlo na lijevoj saobraćajnoj traci gledano iz njegovog pravca kretanja, a nakon kontakta R. vozilo je odbačeno skroz po lijevoj strani u neko rastinje.&nbsp;&nbsp;&nbsp;<br>
	Svjedok R. M. u svom svjedočkom iskazu datom na glavnom pretresu naveo je da se kritičnog dana nalazio u bijelom kombiju sa R. V., dok je ispred njih išao R.. Kada su skrenuli u desno, naspram marketa „Novito„ pored njih je malo brže prošao crveni „ Golf „ koji je nakon toga udario R.. Išao je suprotnom lijevom kolovoznom trakom kada je njih prošao, a na samo njihovo skretanje on ih je pretekao, i otišao u lijevu kolovoznu traku i svo vrijeme se nije vraćao u svoju desnu kolovoznu traku. U tom trenutku je R. već skrenuo u lijevo put boja i lakova, a on je vidio&nbsp; da će doći do udesa i sve ovo je gledao sa daljine od nekih 100 m.&nbsp; Pojasnio je da ne zna da li je vozilo „Golf„ dalo žmigavac kad ih je&nbsp; preticalo, da je znao da R. trebao da skrene lijevo jer je išao u prodavnicu boja i lakova, da su oni trebali da skrenu desno, a on je obratio pažnju na saobraćajnu situaciju iz razloga što je ovo vozilo „Golf„ prošlo većom brzinom pored njih, pa je on u tom trenutku pogledao i vidio da je Radojko već bio skrenuo u lijevo i to na način što je prednjim dijelom vozila prošao preko središnje bijele linije, a onda se sve desilo sekundarno i došlo je do udesa.<br>
	Svjedok R. M. u svom svjedočkom iskazu datom na glavnom pretresu naveo je da se kritičnog dana nalazio ispred radnje boja i lakova, da je sa nekih 20 m posmatrao kako je došlo do ovog udesa, da je sve trajalo sekundu kao i da je vidio kako je R. R. svojim vozilom skrenuo u lijevo i tom prilikom dao žmigavac, kada se u jednom sekundu stvorilo drugo vozilo i došlo je do udesa. Navodi da nije bilo kočenja i da je po njegovom mišljenju vozač ovog vozila malo sporije vozio do udesa ne bi ni došlo, da je do udesa&nbsp; došlo na lijevoj kolovoznoj traci, a vozilo kojim je upravljao R. je odbačeno. Pojasnio je da je nakon udesa razgovarao sa optuženim, da je on bio jako korektan, da mu je rekao tom prilikom kako mu je drago što niko nije poginuo, što je sve završeno kako je završeno i zato ga čudi sve ovo.<br>
	Svjedok oštećeni T. D. u svom svjedočkom iskazu datom na zapisniku o saslušanju svjedoka od 24. 06. 2009. godine pred istražnim sudijom Osnovnog suda u Podgorici naveo je, da se kritičnog dana kada se desila saobraćajna nezgoda, nalazio na mjestu suvozača u p.m.v. marke „Golf„, kojim je upravljao V. F., a na zadnjem sjedištu su se nalazili M. M. i S. B.. Navodi da se nezgoda desila po danu, da su se vraćali sa četrdesnice, a da je u momentu&nbsp; nezgode, odnosno kontakta, vozila kojim je upravljao V. F. i jednog drugog vozila, on&nbsp; bio okrenut prema M. M. i razgovarao sa njim, tako da se ne sjeća nikakvih detalja kako je došlo do saobraćajne nezgode, a zna samo da je zadobio potres mozga i da je bio hospitalizovan u UB KC CG. Nije se pridružio krivičnom gonjenju i nije postavio imovinsko pravni zahtjev.<br>
	Svjedok oštećeni S. D. u svom svjedočkom iskazu datom na zapisniku o saslušanju svjedoka od 17. 12. 2009. godine pred istražnim sudijom Osnovnog suda u Podgorici naveo je da se dana 03. 02. 2007. godine nalazio u p.m.v. marke „Tojota„ kojom je upravljao R. R., i kretali su se iz pravca Podgorice u pravcu Bioča po dnevnim uslovima vožnje i po suvom kolovozu. Kada su prošli pasarelu na Zlatici kao i market „Novito„, koji se nalazi sa desne strane kolovoza, gledano u pravcu Bioča, kako mu se čini R. je bio uključio lijevi žmigavac, usporio, i skoro u potpunosti uspio da pređe lijevu kolovoznu traku i da uđe na jedno proširenje koje se nalazi pored lijeve kolovozne trake kada ih udara vozilo „Golf„ koje je takođe naišlo iz pravca Podgorice. To je bio silovit udar, i prednjim dijelom „Golfa„ u lijevu stranu „Tojote„ u predijelu prednjeg lijevog točka, a on i R. su prošli sa lakim tjelesnim povredama i imali su nagnječenje glave i neke manje posjekotine, a zna da je jedno lice iz „Golfa„ bilo dosta povrijeđeno i da je vozilom hitne pomoći transportovano sa lica mjesta. Navodi da su u „Golfu„ bila 4 njemu nepoznata lica i da je koliko je on mogao da zaključi iz čitave situacije propust za nastanak predmetne saobraćajne nesreće na strani vozača vozila „Golf„ koji je očigledno neobazrivo preticao druga vozila koja su bila iza njih pa se „Golf„ usred velike brzine destabilizovao i došlo je do kontakta. Nije se pridružio krivičnom gonjenju protiv optuženog.<br>
	Iz zapisnika o uviđaju Uprave policije PJ Podgorica br. 511 od 16. 02. 2007. godine sa uvidom u skicu lica mjesta, se utvrđuje da su&nbsp; učesnici saobraćajne nezgode: R. R. koji je upravljao putničkim motornim vozilom marke „Tojota„ registarski broj PG xxx-xx,&nbsp; V.F.koji je upravljao putničkim motornim vozilom marke „Golf„ registarski broj BP xxx-xx, da je putnik u vozilu reg. oznake PG xxx-xx D. S., a da su putnici u vozilu reg. oznake BP xxx-xx T. D., M. M.&nbsp; i B. S.. Lice mjesta saobraćajne nezgode je raskrsnica magistralnog puta Podgorica – Kolašin i dijela ulice koja nema zvaničan naziv, a vodi u pravcu naselja, da je kolovozni zastor magistralnog puta na mjestu gdje se dogodila saobraćajna nezgoda asfaltni, prav, ravan, isprekidanom uzdužnom linijom podjeljen na dvije kolovozne trake. Sa lijeve i desne strane kolovoza se nalaze zemljane površine, a kolovozni zastor ulice koja vodi u pravcu naselja je asfaltni, ravan, jedinstven, namjenjen za odvijanje saobraćaja u oba smjera. Raskrsnica pomenutih ulica nije regulisana vertikalnom niti horizontalnom signalizacijom, a vozilo BP xxx-xx je zatečeno sa desne strane kolovoza magistralnog puta na zemljanoj površini neposredno posle raskrsnice, prednjim desnim točkom na kolovozu, iskošeno u desnu stranu, prednjim dijelom okrenuto u pravcu Kolašina, a gledano iz pravca Podgorice, dok je vozilo PG xxx-xx zatečeno na sredini pomenute raskrsnice, iskošeno u desnu stranu prednjim dijelom okrenuto u pravcu Kolašina, a gledano iz pravca Podgorice. Od materijalnih tragova na licu mjesta su zatečeni tragovi kočenja i zanošenja vozila BP xxx-xx i tragove zanošenja vozila PG xxx-xx, dok je detaljan položaj tragova prikazan na skici lica mjesta saobraćajne nezgode. Utvrđena su oštećenja na p.m.v.&nbsp; marke „Golf„ reg. oznaka BP xxx-xx i to: poklopac motora, prednji vezni lim, desni far, oboje desnih vrata, krov, maska, prednji desni blatobran, prednji desni točak, prednje vjetrobransko staklo, moguća i druga oštećenja, kao i&nbsp; oštećenja na p.m.v. marke „Tojota„, reg. oznake PG xxx-xx: prednji branik, lijevi točkovi, prednji lijevi blatobran, maska, prednji lijevi pokazivač pravca, moguća i druga oštećenja<br>
	Iz nalaza i mišljenja vještaka medicinske struke Prof. dr. D. Č od 05. 08. 2009. godine, sud je utvrdio da je R. R. u predmetnoj saobraćajnoj nezgodi, zadobio laku tjelesnu povredu u vidu nagnječenja glave, rane razderine u čeonom i lijevom tjemenom predjelu, da je B. S. zadobio laku tjelesnu povredu u vidu nagnječenja u predjelu lijevog ramena,&nbsp; da je M. M. zadobio tešku tjelesnu povredu, prelom u vidu smrskavanja glavice i hirurskog vrata desne nadlaktne kosti, da je D. S. zadobio laku tjelesnu povredu u vidu nagnječenja glave, ranu razderine u lijevom čeonom predjelu, da je T. D. zadobio tešku tjelesnu povredu, potres mozga, nagnječenje glave u srednjem tjemenom predjelu, nagnječenje u predjelu vrata, oguljotinu u predjelu lijeve potkoljenice.<br>
	Iz nalaza i mišljenja vještaka saobraćajne struke dipl. Ing. M. T. od 25. 10. 2007. godine, utvrđeno&nbsp; je da je opasna situacija stvorena greškom vozača vozila BP xxx-xx, koji je izvršio bočno izmicanje vozila u lijevu stranu u zoni raskrsnice, s namjerom da izvrši radnju preticanja vozila s lijeve strane, koje je već bilo u fazi skretanja u lijevo, ostvarujući kontakt prednjim desnim dijelom svog vozila sa prednjom lijevom bočnom stranom vozila PG xxx-xx, koje je skretanjem ulijevo, do mjesta kontakta prešlo put od oko 10m i utrošilo vrijeme od 2,0s u kom momentu je vozilo BP xxx-xx bilo udaljeno od mjesta kontakta oko 28m, pa bi sa ove udaljenosti zaustavio svoje vozilo prije kontakta da se kretao brzinom od 51,55 km/h, iz čega proizilazi da je vozač vozila BP xxx-xx, posjedovanom brzinom, koja je neposredno prije aktiviranja radne kočnice iznosila 50,40km/h, imao vremensko prostornih mogućnosti da zaustavi vozilo prije kontakta sa vozilom koje je skretalo lijevo, da je na vrijeme preduzeo radnju kočenja. Na kolovozu postoje materijalni tragovi koji upućuju na konstataciju da je vozač vozila BP xxx-xx, u cilju izvršenja radnje preticanja, prešao na lijevu kolovoznu traku, zahvatio prostor ulaznog dijela ulice koja vodi prema naselju, ulazeći direktno u putanju kretanja vozila koje je pravilno skretalo u lijevo. Vještak zaključuje da se način upravljanja vozača vozila BP xxx-xx, mjesto i postupak pri ostvarivanju radnje preticanja na nedozvoljenom mjestu i suprotno saobraćajnim pravilima kretanja kroz raskrsnicu, smatra greškom i osnovni je uzrok nastanka predmetne saobraćajne nezgode dok kod vozača vozila PG xxx-xx, nema elemenata koji bi bili u uzročnoj vezi sa nastankom predmetne saobraćajne nezgode.<br>
	Iz izvještaja Uprave policije PJ Mojkovac iz kaznene evidencije br. 02-245/10-1890/2 od 23. 04. 2010. godine na ime optuženog F. V., utvrđeno je da isti nije osuđivan.<br>
	Ocjenom svih provedenih dokaza, kako pojedinačno tako i u njihovom međusobnom odnosu, te odbrane optuženog, Sud je utvrdio da je optuženi F.V. izvršio krivično djelo stavljeno mu na teret i to upravo na način, u vrijeme i mjesto kako je to predstavljeno izrekom presude.<br>
	Naime, optuženi je kritičnom prilikom postupao protivno odredbama čl. 22 st.1 ZOBS-a na putevima kojom je propisano da vozač koji namjerava da na putu izvrši neku radnju vozilom ( uključivanje vozilom u saobraćaj, pomjeranje vozila u desno ili u lijevo, mjenjanje saobraćajne trake, preticanje, obilaženje, zaustavljanje, skretanje u desno ili u lijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tome računa o položaju vozila, pravcu i brzini kretanja.<br>
	Da je optuženi postupao protivno citiranim odredbama i na način kako je to bliže predstavljeno izrekom presude, ugrozio saobraćaj i doveo u opasnost život i tjelo ljudi, sud je utvrdio ocjenom svih provedenih dokaza, a prije svega iz nalaza i mišljenja vještaka saobraćajne struke, a koji nalaz i mišljenje je sud cjenio kao objektivan i dat saglasno pravilima struke, i kao takav u cjelosti prihvatio.Vještak jasno navodi propuste na strani optuženog i to: da je opasna situacija stvorena greškom optuženog, da se osnovni uzrok nastanka predmetne saobraćajne nezgode ogleda u načinu upravljanja optuženog&nbsp; p.m.v. marke „Golf„ reg. br. BP xxx-xx, koji je izvršio bočno izmicanje vozila u lijevu stranu u zoni raskrsnice, s namjerom da izvrši radnju preticanja vozila s lijeve strane, koje je već bilo u fazi skretanja u lijevo. Sud nije prihvatio odbranu optuženog u dijelu u kome navodi, da je preduzeo radnju preticanja vozila marke „Tojota„ ,na dijelu puta kojim je bila pravina i isprekidana linija, i da je vozač iste iz njemu nepoznatih razloga preduzeo radnju skretanja u lijevo te tako ušao u njegovu putanju kretanja i udario ga u predjelu prednjeg desnog točka, te da&nbsp; iz tog razloga dolazi do destabilizacije njegovog vozila. Naime iz nalaza i mišljenja vještaka saobraćajne struke, utvrđeno je da kod vozača vozila marke „Tojota„ reg. br. PG xxx-xx, nema elemenata koji bi bili u uzročnoj vezi sa nastankom predmetne saobraćajne nezgode. Sa nalazom i mišljenjem vještaka saobraćajne struke saglasan je i iskaz oštećenih R. R. i D. S., kao i svjedoka R. V., R. M. i R. M., koji navode da je do nezgode došlo na način što je vozač vozila „Golf“ preduzeo radnju preticanja u momentu kada je oštećeni Radojević već bio u fazi skretanja u lijevo, a isti su potvrđeni i sadržinom zapisnika o uviđaju Uprave policije PJ Podgorica br. 511 od 16. 02. 2007. godine, sa skicom lica mjesta. Vrstu i težinu tjelesnih povreda koje su kritične prilike zadobili R. R., B. S., M. M., D. S. i T. D., Sud je utvrdio iz nalaza i mišljenja vještaka medicinske struke, a koji nalaz i mišljenje je sud cjenio kao stručan, objektivan i u cjelosti ga prihvatio.<br>
	Optuženi, F. V. je bio svjestan da svojim nepropisnim postupanjem u saobraćaju može ugroziti javni saobraćaj i dovesti u opasnost život ili tijelo ljudi i da usled toga može doći do kvalifikovane posledice-teškog tjelesnog povređivanja oštećenog, ali je optuženi očigledno olako držao da do toga neće doći ili da će isto moći izbjeći u čemu se iscrpljuje njegov svjesni nehat.<br>
	Imajući u vidu sve naprijed navedeno, nesumnjivo je da su se u radnjama optuženog stekli svi bitni subjektivni i objektivni elementi bića krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika.<br>
	Kako je oštećeni R. R., obavjestio sud da je B. Lj. koja je predložena da se sasluša u svojstvu svjedoka, starija žena, te da je pošla u banju na liječenje, kao i da nema potrebe da se ista saslušava, to je sud Rješenjem odlučio da istu neće saslušavati u svojstvu svjedoka, a ovo kod nesumnjivo utvrđenog činjeničnog stanja.<br>
	Sud je cijenio i iskaze svjedoka oštećenih M. M. i T. D. ali je našao da su isti bez uticaja na drugačije presuđenje u ovoj krivičnopravnoj stvari s obzirom da se isti nisu izjašnjavali o bitnim činjenicama i okolnostima vezanim&nbsp; za predmetno krivično djelo, kao i svjedoka B. S., koji želi predstaviti da je do nezgode došlo krivicom oštećenog R. koji se kombijem kretao ispred njih i u jednom trenutku zastao i skrenuo u lijevo, pa je F. pokušao da izbjegne prepreku pokušavajući da zaustavi vozilo što nije uspio, pa sud nije prihvatio njegov iskaz, jer isti nije potvrđen ni jednim provedenim dokazom, kao ni odbranom optuženog.<br>
	Odlučujući o krivičnoj sankciji koju će izreći optuženom, Sud je u smislu čl.42 Krivičnog zakonika kao olakšavajuće okolnosti na strani optuženog F. V. cijenio njegove lične i porodične prilike- oženjen, otac troje djece, ranije dobro vladanje, a s tim u vezi njegovu raniju neosuđivanost, što je sud utvrdio iz izvoda iz kaznene evidencije na ime optuženog, kao i stav oštećenih koji se&nbsp; nisu pridružili krivičnom gonjenju, dok otežavajućih okolnosti na strani optuženog sud nije našao,&nbsp; pa mu je sud cijeneći prednje olakšavajuće okolnosti&nbsp; utvrdio kaznu zatvora u trajanju od 4 (četiri) mjeseca i istovremeno odredio da se ista neće izvršiti&nbsp; ako optuženi u roku od 1 (jedne) godine po pravosnažnosti presude ne izvrši novo krivično djelo.Sud je uvjerenja da će se ovako izrečenom uslovnom osudom uz rok provjeravanja&nbsp; od 1 ( jedne) godine u dovoljnoj mjeri uticati da optuženi ubuduće ne vrši krivična djela, te da će se u cjelosti ostvariti svrha izricanja uslovne osude iz čl.52 Krivičnog zakonika u okviru opšte svrhe izricanja krivičnih sankcija iz čl. 4 st. 2 Krivičnog zakonika.<br>
	Odluku o troškovima postupka sud je donio shodno čl. 199 i čl. 202 Zakonika o krivičnom postupku i obavezao optuženog da na ime troškova postupka uplati sudu iznos od 360 € a koji troškovi se odnose na izvršeno vještačenje od strane vještaka saobraćajne struke u iznosu od 132 €, izvršeno vještačenje od strane vještaka medicinske struke u iznosu od 198 € te na ime sudskog paušala iznos od 30 €. Paušal je odmjeren shodno složenosti&nbsp; predmeta, dužini postupka i imovinskim prilikama optuženog.<br>
	Sa izloženog, u smislu čl. 364 Zakonika o krivičnom postupku, Sud je odlučio kao u izreci presude.<br>
	&nbsp;</div>
<div style="text-align: center">
	<strong>OSNOVNI SUD U PODGORICI, </strong></div>
<div style="text-align: center">
	<strong>dana&nbsp; 25. 06. 2010. godine</strong><br>
	&nbsp;<br>
	&nbsp;<br>
	<strong>&nbsp; ZAPISNI</strong><strong>Č</strong><strong>AR</strong><strong>,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;</strong><strong>PREDSJEDNIK</strong> <strong>VIJE</strong><strong>Ć</strong><strong>A</strong> <strong>SUDIJA</strong>&nbsp;<br>
	<strong>Rajkovi</strong><strong>ć </strong><strong>Danijela</strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;<strong>Jovovi</strong><strong>ć Ž</strong><strong>eljka</strong><br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;<br>
	&nbsp;</div>

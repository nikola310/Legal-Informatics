<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{display: inline-block; text-indent: 0; min-width: 0.4861111in;}
.p1{text-align:end;hyphenate:auto;font-family:Times New Roman;font-size:16pt;}
.p2{text-align:start;hyphenate:auto;font-family:Times New Roman;font-size:16pt;}
.p3{text-align:justify;hyphenate:auto;font-family:Times New Roman;font-size:16pt;}
.p4{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:16pt;}
</style>
<meta content="mirjana.cepic" name="author">
</head>
<body class="b1 b2">
<p class="p1">
<span>	</span><span class="s1">K 128/10</span>
</p>
<p class="p2"></p>
<p class="p2"></p>
<p class="p2">
<span>				</span><span class="s1">U IME CRNE GORE</span>
</p>
<p class="p2"></p>
<p class="p2"></p>
<p class="p3">
<span>	</span><span class="s1">OSNOVNI SUD U KOLAŠINU</span><span> kao prvostepeni krivični po sudiji Mirjani Čepić,uz učešće zapisničara Vrhovac Nade u krivičnom predmetu protiv okrivljenog V. J.iz Podgorice,zbog krivičnog djela prevara iz čl.244 st.3 Krivičnog zakonika,postupajući po optužnici ODT Kolašin kt.br.79/10 od 17.11.2010.godine nakon održanog glavnog javnog pretresa u prisustvu zastupnika optužnog akta ODT Vojislava Grujića, okrivljenog I oštećenog M.Z. ,donio je I javno objavio dana 05.10.2011.godine</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>				</span><span class="s1">P R E S U D U</span>
</p>
<p class="p2"></p>
<p class="p2"></p>
<p class="p2">
<span>	</span><span class="s1">OKRIVLJENI:</span>
</p>
<p class="p2"></p>
<p class="p3">
<span>	</span><span class="s1">V. J.</span><span>, jmbg ..., od oca D., I majke V. rodjene B., rodjen .... godine u P., gdje je I nastanjen B. S. K. br. ., oženjen, otac jednog djeteta, po zanimanju mesar, završio srednju školu, Crnogorac, državljanin Crne Gore, govori crnogorskim jezikom, do sada neosudjivan,</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>				</span><span class="s1">K r I v  j e</span>
</p>
<p class="p2"></p>
<p class="p2">
<span class="s1">	Zato što je:</span>
</p>
<p class="p2"></p>
<p class="p3">
<span>	Dana 26.01.2010. godine u namjeri da sebi pribavi protiv pravnu imovinsku korist lažnim prikazivanjem činjenica doveo u zabludu oštećenog M. Z. I naveo ga da mu na štetu svoje imovine preda novac u iznosu od 13.000,00 €ura, lažno prikazujući da će mu naznačeni iznos novca vratiti do 26.03.2010.godine, I ako nije imao namjeru da novac vrati pa je u navedenom iznosu sebi pribavio protivpravnu imovinsku korist na štetu oštećenog M. Z.,</span>
</p>
<p class="p3"></p>
<p class="p4">
<span class="s2">-​&nbsp;</span><span>čime je izvršio krivično djelo  prevara iz čl. 244 st. 3 u vezi  st. 1 Krivičnog Zakonika.</span>
</p>
<p class="p3"></p>
<p class="p3">
<span>	Pa ga sud primjenom citirane zakonske odredbe I  čl. 4, 32, 36, 42, 45 I 46 st. 1 tačka 4  Krivičnog Zakonika I čl. 229, 239 st. 2 u  vezi st. 1 I čl. 374 ZKP-a, </span>
</p>
<p class="p3"></p>
<p class="p3">
<span>				</span><span class="s1">O S U DJ U J E</span>
</p>
<p class="p3"></p>
<p class="p3"></p>
<p class="p3">
<span>	Na kaznu zatvora u trajanju od 8 /osam/ mjeseci koja se ima izvršiti po pravosnažnosti presude.</span>
</p>
<p class="p3"></p>
<p class="p3">
<span>	</span><span class="s1">OBAVEZUJE SE</span><span> okrivljeni da na ime sudskog paušala uplati iznos od 50,00 €ura, prednje u roku od 15 dana, od dana pravosnažnosti presude pod prijetnjom prinudnog sudskog izvršenaj na žiro račun br. 832-196-94 koji se vodi na ime Osnovnog suda -  Kolašin.</span>
</p>
<p class="p3"></p>
<p class="p3">
<span>	Obavezuje se okrivljeni da na ime imovinsko pravnog zahtjeva oštećenom M.Z. isplati iznos od 13.000,00 €ura prednje u roku od 15 dana od dana pravosnažnosti presude, pod prijetnjom prinudnog sudskog izvršenja.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>				</span><span class="s1">O b r a z l o ž e nj e</span>
</p>
<p class="p3"></p>
<p class="p3">
<span>	ODT iz Kolašina svojim optužnim aktom Kt.br. 79/10 od 17.11.2010.godine stavio je na teret okrivljenom V.J., da je počinio krivično djelo prevara iz čl. 244 st. 3 u vezi st. 1 Krivičnog Zakonika.  Pri podignutoj optužnici ODT – Kolašin Vojislav Grujić ostao je do okončanja glavnog pretresa ističući u završnoj riječi da je tokom glavnog pretresa utvrdjeno da je okrivljeni izvršio krivično djelo koje mu se stavlja na teret, što je I sam potvrdio potpunim priznanjem, pa je predložio da ga sud za isto oglasi krivim I osudi na kaznu zatvora u trajanju od 8 mjeseci. </span>
</p>
<p class="p3"></p>
<p class="p3">
<span>	Okrivljeni V. J.u cjelosti je priznao izvršenje krivičnog djela, prihvatio krivicu za isto, ističući u svojoj odbrani da je tačno da je: dana 26.01.2010. godine u namjeri da sebi pribavi protiv pravnu imovinsku korist lažnim prikazivanjem činjenica doveo u zabludu oštećenog M. Z. I naveo ga da mu na štetu svoje imovine preda novac u iznosu od 13.000,00 €ura, lažno prikazujući da će mu naznačeni iznos novca vratiti do 26.03.2010.godine, I ako nije imao namjeru da novac vrati pa je u navedenom iznosu sebi pribavio protivpravnu imovinsku korist na štetu oštećenog M. Z.. Izrazio je kajanje zbog pričinjenog djela jer je oštećenom stvorio problem, te je naveo da je spreman da novac vrati, da će isti isplatiti pred sudom I zatražiti izvinjenje od oštećenog. U završnoj riječi ostao je pri priznanju datom u toku postupka I izrazio saglasnost sa predlogom ODT-a vezano za vrstu I visinu krivične sankcije. </span>
</p>
<p class="p3"></p>
<p class="p3">
<span>	Obzirom na činjenicu da je okrivljeni V. u cjelosti priznao izvršenje krivičnog djela, uz saglasnost stranaka sud je donio rješenje da se u dokaznom postupku shodno čl. 340 ZKP-a ne izvode dokazi predloženi optužnicom ODT – Kolašin, izuzev onih od kojih zavisi vrsta I težina krivične sankcije, pa je u dokaznom postupku na okolnosti pridruživaja krivičnom gonjenju saslušao oštećenog M. Z. I pročitao izvod iz KE izdat na ime okrivljenog od strane UP – PJ Podgorica br. 245/10-24875/2-3641 od 01.10.2010.godine.</span>
</p>
<p class="p3"></p>
<p class="p3">
<span>	Oštećeni M. Z. pridružio se krivičnom gonjenju protiv okrivljenog I istakao imovinsko-pravni zahtjev u iznosu od 13.000,00 €ura, pri čemu je ostao I u završnoj riječi.</span>
</p>
<p class="p3"></p>
<p class="p3">
<span>	Iz izvoda iz KE utvrdjuje se  da okrivljeni V.J. do sada nije osudjivan.</span>
</p>
<p class="p3"></p>
<p class="p3">
<span>	Tokom postupka nesumnjivo je utvrdjeno da su se u radnjama okrivljenog V. J. 3 u vezi st. 1 Krivičnog Zakonika, kako je bliže opisano izrekom presude. Ovakav zaključak suda temelji se na potpunom priznanju okrivljenog, koja odbrana je saglasna sa navodima optužnog akta, te je kao takvu sud prihvatio u cjelosti kao istinitu I na njoj zasnovao osudjujuću presudu. </span>
</p>
<p class="p3"></p>
<p class="p3">
<span>	Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste, a predvidjene čl. 42 Krivičnog Zakonika koje se  tiču  ličnosti okrivljenog I djela stavljenog mu na teret. Od olakšavajućih okolnosti na strani okrivljenog sud je našao da je riječ o porodičnom čovjeku, ocu jednog djeteta, da je okrivljeni do sada neosudjivan, te da je izrazio iskreno kajanje zbog pričinjenog djela I prihvatio krivicu za isto, činjenicu da se oštećeni pridružio krivičnom gonjenju sud je cijenio kao otežavajuću. Obzirom da je za ovo krivično djelo predvidjena kazna zatvora od jedne do osam godina sud je, a imajući u vidu naprijed navedene olakšavajuće okolnosti shodno čl. 46 st. 1 tačka 4 Krivičnog Zakonika kaznu ublažio I osudio okrivljenog na kaznu zatvora u trajanju od 8 mjeseci. Ovakva vrsta krivične sankcije je po mišljenju suda adekvatna težini učinjenog djela I stepenu krivice optuženog, pa je mišljenja da će se istom postići svrha kažnjavanja iz čl. 32 Krivičnog Zakonika. </span>
</p>
<p class="p3"></p>
<p class="p3">
<span>	Kako je okrivljeni oglašen krivim to ga je sud shodno čl. 229 st. 3 ZKP-a obavezao na plaćanje sudskog pauašala u iznosu od 50,00 €ura koji je odmjeren obziroma na imovinske prilike optuženog, trajanje I složenost krivičnog postupka.</span>
</p>
<p class="p3"></p>
<p class="p3">
<span>	Obzirom na činjenicu da je oštećeni M.Z. istakao imovinsko pravni zahtjev, čiju visinu je opredijelio na iznos od 13.000,00 €ura, a koji iznos je kroz svoje priznanje prihvatio I okrivljeni, sud je okrivljenog shodno čl. 239 st. 2 u vezi st. 1 ZKP-a obavezao na plaćanje imovinsko-pravnog zahtjeva u naprijed navedenom iznosu.</span>
</p>
<p class="p3">
<span>	Na osnovu izloženog shodno čl. 374 ZKP-a odlučeno je kao u izreci ove presude.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>				</span><span class="s1">OSNOVNI SUD U KOLAŠINU,</span>
</p>
<p class="p3">
<span class="s1">				   Dana, 05.10.2011.godine.</span>
</p>
<p class="p3"></p>
<p class="p3"></p>
<p class="p3">
<span class="s1">Zapisničar,						        S U D I J A,</span>
</p>
<p class="p3">
<span class="s1">Vrhovac Nada	s.r.					   Mirjana Čepić s.r.</span>
</p>
<p class="p3"></p>
<p class="p3">
<br>
</p>
<p class="p3"></p>
<p class="p3">
<span class="s1">PRAVNA POUKA: Protiv ove presude dozvoljena je žalba Višem sudu – Bijelo Polje I to u roku od 15 dana od dana prijema iste. Žalba se podnosi preko Ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p2"></p>


</body>
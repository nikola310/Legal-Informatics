<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="predrag.tabas" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>                                     </span>
</p>
<p class="p2">
<span>K.br. 102/2012</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke kao zapisničara, u krivičnom predmetu protiv optuženih M. L., zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika, i nedozvoljeno držanje oružja i eksplozivnih materija iz čl. 403 st.1 Krivičnog zakonika i M. M., koje brani B. M., advokat iz  P... po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika, odlučujući po optužnici Višeg državnog tužilaštva iz Podgorice Kt.br 19/12 od 29.05.2012. godine</span><span class="s1">,</span><span> koju je na glavnom pretresu zastupala S. J., zamjenik VDT-a u Podgorici, nakon održanog javnog glavnog pretresa, dana 25.03.2013. godine, u prisustvu zastupnika optužbe, optuženih i njihovih branilaca, dana 05.04.2013. godine, donio je i istog dana javno  objavio </span>
</p>
<p class="p1"></p>
<p class="p1">
<span>P R E S U D U</span>
</p>
<p class="p3">
<span>Optuženi:</span>
</p>
<p class="p3"></p>
<p class="p3">
<span>1. M. L., JMBG ..., od oca V. i majke R., rodjene D., rodjen .... godine, u N..., sa prebivalištem u N..., K..., ul. Š... br. ..., i S... ..., državljanin Crne Gore, nezaposlen, oženjen, otac troje djece, završio srednju školu, metaluški smjer-treći stepen, lošeg imovnog stanja, osudjivan i to: presudom Okružnog suda Leskovac, zbog krivičnog djela iz čl. 55. st. 1. KZ RS, i osudjen na kaznu zatvora u trajanju od 3 (tri) mjeseca i presudom Osnovnog suda Nikšić, za krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika i izrečena mu je usnovna osuda 60 dana zatvora, uslovno na 1 godinu, u nalazi se pritvoru od 20.03.2012. godine od 13,30 časova.</span>
</p>
<p class="p3"></p>
<p class="p3">
<span>2. M. M., JMBG ..., od oca Ž. i majke S., rodjene M., rodjen .... godine u N..., sa prebivalištem u N...-ul. R..., državljanin Crne Gore, f..., neoženjen, sa završenom srednjom ekonomskom školom, student ..., lošeg imovnog stanja, neosudjivan, nalazio se u pritvoru od 20.03.2012. godine od 13,30 časova</span>
</p>
<p class="p3"></p>
<p class="p1">
<span>KRIVI SU</span>
</p>
<p class="p1">
<span>I.</span>
</p>
<p class="p3">
<span>Zato što su:</span>
</p>
<p class="p3"></p>
<p class="p3">
<span>1. Okrivljeni M. L. i M. M., dana 19.03.2012. godine, na području Opštine N..., u mjestu S..., neovlašćeno radi dalje prodaje držali opojnu drogu marihuanu-skank, supstancu proglašenu za opojnu drogu Rješenjem o utvrdjivanju opojnih droga ("Sl. list SRJ" br. 44/02) iako su bili svjesni da postupaju neovlašćeno i protivpravno, pa su to i htjeli, u ukupnoj količini od 114,46 kg, na način što su navedenu opojnu drogu prethodno nabavili i sakrili u kući okrivljenog M. L. u mjestu S..., a naznačenog dana istu, upakovanu u 115 pojedinačnih pakovanja nepravilnog oblika oblijepljenih crnom selotejp trakom, u bijelim vrećama, iz navedene kuće prenijeli u nepristupačni stjenoviti dio terena, koji se nalazi u nepoznatoj blizini kuće, gdje su u stijeni prethodno ostavili četiri plastične bačve, i u njima prenijeli pakovanja predmetne opojne droge, gdje su istu sakrivenu držali radi dalje neovlašćene prodaje, a koju drogu su ovlašćeni policijski službenici pretresom pronašli i oduzeli,</span>
</p>
<p class="p3"></p>
<p class="p3">
<span>           - čime su izvršili krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.</span>
</p>
<p class="p3"></p>
<p class="p3">
<span>2. Okrivljeni M. L., dana 20.03.2012. godine, u svojoj kući u mjestu S..., Opština N..., neovlašćeno držao pištolj marke "CZ" kalibra 7,65 mm, sa izbrušenim fabričkim brojem i sa okvirom u kojem se nalazilo 7 metaka istog kalibra, za koji pištolj shodno članu 10 a Zakona o izmjenama i dopunama Zakona o oružju, nije imao odobrenje za nabavku i držanje, a koji pištolj je pronadjen pretresom kuće od strane službenika Uprave policije Područne jedinice N...,</span>
</p>
<p class="p3"></p>
<p class="p3">
<span>         - čime je izvršio krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika.</span>
</p>
<p class="p3"></p>
<p class="p3">
<span>Pa sud optuženom M. L. primjenom odredbi čl. 4,5,6,7,8,14,15,32,36,42. i 48. st. 1. Krivičnog zakonika, prethodno utvrdjuje: </span>
</p>
<p class="p3"></p>
<p class="p3">
<span>- za krivično djelo djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, kaznu zatvora u trajanju od 3 (tri) godine i 8 (osam) mjeseci,</span>
</p>
<p class="p3"></p>
<p class="p3">
<span>- za krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika, kaznu zatvora u trajanju od 3 (tri) mjeseca,</span>
</p>
<p class="p3"></p>
<p class="p3">
<span>pa sud optužene M. L. i M. M., primjenom citiranih zakonskih odredbi, i odredbe čl. 51. Krivičnog zakonika, a u odnosu na optuženog M. L. i primjenom odredbe čl. 48. st. 2. Krivičnog zakonika, te odredbi čl. 226. 229. i 374. Zakonika o krivičnom postupku, </span>
</p>
<p class="p1">
<span>O S U Đ U J E</span>
</p>
<p class="p1"></p>
<p class="p3">
<span>Optuženog M. L., na jedinstvenu kaznu zatvora u trajanju od 3 (tri) godine i 10 (deset) mjeseci, u koju kaznu mu se uračunava vrijeme provedeno u pritvoru, počev od 20.03.2012. godine, do 05.04.2013. godine,</span>
</p>
<p class="p3"></p>
<p class="p3">
<span>Optuženog M. M., na kaznu zatvora u trajanju od 2 (dvije) godine i 6 (šest) mjeseci, u koju kaznu mu se uračunava vrijeme provedeno u pritvoru, počev od 20.03.2012. godine, do 05.04.2013. godine</span>
</p>
<p class="p3"></p>
<p class="p3">
<span>Dužni su optuženi da na ime troškova krivičnog postupka-sudskog paušala plate ovom sudu novčani iznos od po 50,00 eura, te da na ime ostalih troškova krivičnog postupka solidarno plate novčani iznos od 135,00 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima sud odlučiti naknadno posebnim rješenjem, po pribavljanju podataka o njihovoj visini.</span>
</p>
<p class="p3"></p>
<p class="p3">
<span>II. Na osnovu čl. 75. u vezi čl. 300 st. 7. Krivičnog zakonika, sud optuženim M. L. i M. M. z r i č e:</span>
</p>
<p class="p1">
<span>MJERU BEZBJEDNOSTI</span>
</p>
<p class="p1">
<span>ODUZIMANJE PREDMETA </span>
</p>
<p class="p1"></p>
<p class="p3">
<span>I to: 114,46 kg opojne droge marihuane, koja se ima uništiti, nakon pravosnažnosti presude, a od optuženog M. L. i pištolj marke "CZ" kalibra 7,65 mm sa izbrušenim fabričkim brojem i 7 komada municije istog kalibra.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p3">
<span>	</span>
</p>
<p class="p3">
<span>Optužnicom Višeg državnog tužilaštva u Podgorici Kt.br.19/12 od 29.06.2012. godine, optuženom M. L. i M. M., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, a optuženom M. i izvršenje krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog zakonika, pri kojoj optužnici je njen zastupnik u cjelosti ostao do završetka  glavnog pretresa, predlažući sudu u završnoj riječi da optužene oglasi krivim i osudi po zakonu. </span>
</p>
<p class="p3"></p>
<p class="p3">
<span>Optuženi M. L. u prethodnom postupku nije iznosio odbranu, branio se ćutanjem.</span>
</p>
<p class="p3"></p>
<p class="p3">
<span>U odbrani na glavnom pretresu optuženi M. L.  je negirao izvršenje krivičnih djela stavljenih mu na teret i naveo, da je kritičnog dana sa vozilom "..." kojim je upravljao, zajedno sa svojim sestrićem M. M. negdje oko 8 ili 9 sati  izjutra, došao u selo S... gdje posjeduje kuću, dvije ćumurane i gdje drži 30 koza od kojih živi, da je njegov sestrić M. tom prilikom pošao sa njim, kako bi mu pomogao u poslu i pravio društvo. Dalje je naveo, da su po dolasku u S... doručkovali burek i jogurt, nakon čega je pustio koze na ispašu ispod kuće, na nekih par stotina metara, preko šina, nakon čega se vratio u kuću i zaspao, da bi ga potom M. probudio, jer je morao da ga vozi na trening, koji je imao u 13,00 časova. Izašao je ispred kuće i vidio da su se koze vratile, koje je potjerao na istočnu stranu kuće preko jedne livade na nekih 150 metara od kuće. Tom prilikom naišao je na neki nailon i kanape od jute, koje je pokupio, jer ga je bilo strah, da ih koze ne pojedu. U tom momentu izletjeli su policajci koji su imali neke manje automate i povikali "stoj", nakon čega su ga poveli prema stijenama, koje su se nalazile odmah iza mjesta gdje je pronašao kanape i nailon, gdje je vidio 2-3 bureta, od kojih je jedno bure bilo otvoreno, dok su se u buradima nalazili neki crnei paketi. Tada mu je jedan policajac koji je imao doktorske rukavice pitao jesu li ti paketi njegovi, na šta mu je on odgovorio da nijesu, da bi mu zatim taj isti policajac stavio ruke jedan, možda dva paketa, kako bi ih pogledao, ali on nije znao o čemu se radi. Ubrzo su doveli i M., ali su njemu stavili lisice i odmah ga odveli. Dalje je naveo, da mu je pištolj, koji je pronadjen u kući ostao od pokonog oca, da je taj pištolj iz N... donio u S... i držao u kući radi lične bjezbjednosti, jer je tamo prava divljina, da za taj pištolj nema dozvolu, te da iza smrti njegovog oca nije vodjen ostavinski postupak.</span>
</p>
<p class="p3"></p>
<p class="p3">
<span>Optuženi M. M. u prethodnom postupku nije iznosio svoju odbranu, branio se ćutanjem.</span>
</p>
<p class="p3"></p>
<p class="p3">
<span>Na glavnom pretresu optuženi M. M. je negirao izvršenje krivičnog djela i u svojoj odbrani naveo, da je kritičnog dana sa svojim ujakom M. L. otišao u mjesto S... gdje njegov ujak ima kuću, da su tamo došli oko 10,00 časova, moguće 11,00 časova izjutra, sa vozilom "..., kojim je upravljao njegov ujak, a koji inače u selu drži koze i proizvodi ćumur. Dalje je naveo, da je L. odmah po njihovom dolasku pustio koze, dok je on ostao ispred kuće, ali mu seu jednom trenutku prispavalo, zbog čega je ušao u kuću i zaspao. Kada se probudio vidio je da je pola dva i da mora da ide na trening, zbog čega je izašao ispred kuće gdje je zatekao L., koji je odmah otišao da prebaci koze i makne neke kese. Tada je primijetio dva čovjeka kako idu premakući, za koje je u početku mislio da su lovci. Ta dva čovjeka su mu prišla, uhvatila ga pod ruku, a nakon toga ga poveli u pravcu jedne stijene, gdje je vidio L. i policajce. Dolaskom do stijena vidio je neku burad, od kojih je jedno bilo otvoreno. Tada je jedan od policajaca izvadio neke pakete iz buradi i pitao ga "M., je li ovo tvoje, znaš li što je ovo, crna ti glava", ali on nije znao da kaže šta je to. Potom su mu stavili lisice i priveli ga u stanicu policije, gdje su tražili od njega da kaže čija je droga, a nakon toga mu uzeli i otiske prstiju. Optuženi nije mogao isključiti mogućnost, da je dolaskom kod stijena dotakao neko bure, da on nema nikakve veze sa drogom što zna i policija, jer je on s... i f....</span>
</p>
<p class="p3"></p>
<p class="p3">
<span>Branilac optuženih je u završnoj riječi naveo, da provedenim dokazima nije utvrdjeno da su optuženi počinili krivična djela stavljena im na teret, pa je predložio sudu da ih oslobodi od optužbe.</span>
</p>
<p class="p3"></p>
<p class="p3">
<span>Sud je u dokaznom postupku proveo sledeće dokaze: saslušao svjedoke B. G., V. M., Š. V., V. R., B. M., J. I., M. R. i R. R., pročitao zapisnik o pretresanju stana i drugih prostorija Uprave policije PJ N... Ku. br. 117 od 20.03.2013. godine, pročitao zapisnik o pretresanju stana i drugih prostorija vlasništvo M. L. Uprave policije PJ N... Ku. br. 117 od 20.03.2012. godine, pročitao potvrdu o privremeno oduzetim predmetima od optuženog M. L. Uprave policije PJ N... Ku. br. 117 od 20.03.2012. godine, pročitao potvrdu o privremeno oduzetim predmetima od optuženog M. L. Uprave policije PJ N... Ku. br. 117 od 20.03.2012. godine, pročitao izvještaj o  vještačenju opojne droge Uprave policije Forenzički centar Danilovgrad br. 1267/12 sa dopunama od  04.04.2012. godine i 23.05.2012.  godine, pročitao izvještaj o daktiloskopskoj pretrazi i vještačenju papilarnih linija Uprave policije Forenzički centar Danilovgrad br. 340/12-1 od 25.05.2012. godine, pročitao izvještaj Uprave policije Forenzički centar Danilovgrad o balističkoj analizi br. 2168/12 od 02.04.2012. godine, izvršio uvid u fotodokumentaciju Uprave policije PJ Nikšić br. 273/2012 od 20.03.2012. godine, pročitao službenu zabilješku Uprave policije PJ N... Ku. br. 117 od 20.03.2012. godine, pročitao službenu zabilješku Uprave policije Grupe za subijanje droge i krijumčarenja N... od 19/20.03.2012. godine, pročitao izvod iz KE za optuženog M. M. Uprave policije PJ N... br. 889 od 05.04.2012. godine i pročitao izvod iz KE za optuženog M. L. Uprave policije PJ N... br. 377 od 07.03.2013. godine.</span>
</p>
<p class="p3"></p>
<p class="p3">
<span>Svjedok B. G. je  u svom iskazu u prethodnom postupku naveo, da je dana 20 marta oko 07,00 časova izjutra, kada je došao na posao u Područnu jedinicu, od strane starješine Ž. M. i G. B. iz Grupe za narkotike obaviješten, da sa kolegama V. M. i V. R. kao i kolegom iz narkotika Š. V. podje u mjesto S... kako bi zamijenili interventnu jedinicu. Dolaskom u mjesto S... a nakon što je interventna jedinica otišla zauzeli su pozicije po prethodnim instrukcijama. Dalje je naveo, da je on bio na poziciji sa koje je mogao da vrši posmatranje kuće i buradi, da je bio smješten izmedju nekih krša i sitnog rastinja, da se nalazio neposredno ispred kuće udaljen 30 metara vazdušne linije od kuće, da su burad bila smještena sa njegove lijeve strane nekih 5-6 metara od njega, da su kada je došao ispred kuće bili samo neki psi, da je negdje oko 10,30 časova ispred kuće došlo p.m.v. marke "..." crvene boje iz kojeg su izašli L. M. i jedan mladić kojeg od ranije nije znao, da su M. i taj mladić odmah nakon izlaska iz vozila ušli u kuću gdje su se zadržali nekih dva sata, da je nakon toga iz kuće izašao M. ušao u podrum i pustio koze, a zatim prošao ispod kuće udaljen 15 metara od mjesta gdje se on nalazio i uputio se u pravcu šume prošavši mjesto gdje su se nalazila burad, nakon čega  M. više nije mogao vidjeti. Dalje je naveo, da je nakon 10-15 minuta vidio M. kako se vraća kući, ulazi u podrum, a zatim izlazi na terasu  sijeda na jednu stolicu sa desne strane vrata i pali cigaretu, da je nedugo zatim na terasu izašao i mladić koji je sa M. došao, da je tada vidio da M. i taj mladić nešto razgovaraju, a zatim kreću i prolaze ispod njega i idu u pravcu mjesta gdje su se nalazila burad, da je u jednom trenutku vidio da je taj momak zastao iza M. nekih 15 metara, dok je M. bio došao na nekih metar do dva od buradi gdje se morao popeti uz stijenu, da je nakon toga on lišio slobode momka koji je došao sa L., dok je kolega Š. otišao do mjesta gdje se nalazio M. gdje su odmah sa svojih pozicija došle kolege V. R. i V. M.  i zajedno sa kolegom Š. lišili slobode M..</span>
</p>
<p class="p3"></p>
<p class="p3">
<span>Na glavnom pretresu svjedok je u cjelosti ponovio svoj iskaz iz prethodnog potupka stim što je dodao da kada je sa kolegama krenuo u S... nije znao razlog zašto idu tamo osim podatka da treba da zamijene kolege iz interventne, da mu je tek u S... kolega S. rekao da su tu sakrivena  neka burad u kojima se nalazi opojna droga marihuana, da je vidio da je M. pustio koze iz podruma, ali da ne zna gdje su koze protjerane, da nije vidio nikakve šine niti da zna da postoje neke šine u S..., da je učestvovao u pretresu M. kuće, da zna da u donjem dijelu kuće imaju  dvije prostorije u koje je on ulazio, da misli da u gornjem dijelu kuće imaju dvije ili tri  prostorije, te da zna da je prilikom pretresa kuće jedan od kolega u šporetu pronašao pištolj kalibra 7,65 mm, da misli da je bio marke "Zastava"  i da misli da nije imao broja.</span>
</p>
<p class="p3"></p>
<p class="p3">
<span>Svjedok V. M. je u svom iskazu u prethodnom postupku naveo, da je dana 20.03.2012. godine, sa kolegama V. R., B. G. i S. V. oko 08 časova ujutro došao u mjesto S... gdje su zamijenili kolege iz Interventnog voda, da su nakon dolaska zauzeli mjesta sa kojih su mogli  vršiti posmatranje kuće, terena i mjesta gdje je bila sakrivena roba, da se on nalazio u blizini mjesta gdje je bila sakrivena roba, da je  oko 10 časova vidio kako ispred kuće dolazi vozilo marke "..." crvene boje iz kojeg su izašli M. L. kojeg je poznavao i još jedno lice koje nije poznavao, da su nakon toga on i kolega V.  prošli sa južne strane gledano iz pravca mjesta gdje se nalazi roba i našli zaklon da posmatraju dešavanja, da su se nalazili 15-20 metara udaljeni od robe i nekih 70-80 metara od kuće, stim što kuću nijesu mogli vidjeti, dok su se kolege Š. i B. nalazili sjeverno u  odnosu na njih i na poziciji odakle su mogli bliže da posmatraju. Dalje je naveo, da je u njega i kolegu V. u jednom trenutku pozvao kolega Š. i obavijestio ih da se M. i lice koje je došlo sa njim kreću u njihovom pravcu i da krenu, da je odmah krenuo i sa njegove lijeve strane primijetio kolegu B. koji se tada nalazio blizu lica koje je došlo sa M., dok je u blizini robe vidio kako M. prilazi kolega Š., nakon čega su M. prišli on i kolega V. i lišili slobode M..</span>
</p>
<p class="p3"></p>
<p class="p3">
<span>Na glavnom pretresu svjedok je u cjelosti ponovio iskaz iz prethodnog postupka, stim što je dodao da je u odnosu na poziciju gdje se nalazio sa kolegom V. kolega B. bio na nekih 50 metara, u odnosu na burad nekih 25 metara, dok  u odnosu na kuću nije mogao da se izjasni, da je M. lišen slobode u jednoj strani kamenjaru na nekih 2-3 metra od mjesta gdje su se nalazila burad, da nije učestvovao u pretresu M. kuće, da nije vidio šta su radile kolege koje su vršile pretres kuće, te da nije vidio ni neku vreću od papira. </span>
</p>
<p class="p3"></p>
<p class="p3">
<span>Svjedok Š. V. je u svom iskazu u prethodnom postupku naveo da je zaposlen u Upravi policije -PJ N... u Grupi za suzbijanje opojnih droga, da su u Grupi duži vremenski period imali operativna saznanja da se na području izmedju mjesta B... i N... skladišti veća količina opojne droge-skank, da su postupajući po tim informacijama u više navrata prije 19.03.2012. godine obilazili navedeni teren i došli do saznanja da u mjestu S... u jednoj kući boravi njima interesantno lice, da je dana 19.03.2012. godine sa kolegama J. I., R. R., M. R. i B. M. u ranim jutarnjim časovima došao u mjesto S..., da su poslije izvjesnog vremena primijetili da je došlo vozilo "..." iz kojeg su izašli M. L. kojeg su znali od ranije i jedan crni mladji momak za kojeg su mu kolege rekle da je sestrić M. L. koji su nakon što su izašli iz vozila  došli ispred kuće, pustili koze ispred kuće i obavljali uobičajene poslove oko kuće. Dalje je naveo da je oko 13 časova primijetio da M. sa sestrićem ulazi u prizemni dio kuće, a zatim  da stavljaju dva džaka na kolica, da je M. sestrić vozio kolica a  M. uzeo jedan džak stavio na rame i da su zatim otišli na jedno nepristupačno i krševito mjesto udaljeno 100 metara od kuće, da je nakon toga vidio  da je M. sestrić zastao kod stijene i ostavio kolica dok je M. sa ramena spustio džak stavio ga pored stijene i popeo se malo visočije nekih metar ipo od zemlje, da je zatim vidio da M. setrić dodao prvo džak koji je M. spustio a zatim dva džaka sa kolica, da se M. na tom mjestu zadržao nekih 15 minuta dok ga je sestrić čekao pored kolica, da su se nakon toga M. i sestrić vratili do kuće i istu radnju ponovili, da je treći i četvrti put M. sestrić gurao kolica a da je M. išao pored i nije ništa nosio i da je kad su došli do stijene sestrić M. dodavao džakove, da peti put sestrić i M.  nisu koristili kolica već su u naručju nosili po jedan džak do stijena gdje je setrić M. dodao na isti način  po jedan džak koje je M. sklanjao iza stijena, da su se tada M. i sestrić zadržali kod stijena malo duže nego prethodnih puta, a da su se nakon toga M. i sestrić  vratili do kuće nešto jeli i negdje oko 17 časova istim vozilom sa kojim su došli otišli.Svjedok je dalje naveo da je nakon što su otišli M. i sestrić, sa kolegama otišao do stijena tj. do mjesta gdje su M. i sestrić prebacivali džakove, da su dolaskom do stijena u škripi primijetili četiri velika bijela plastična bureta, da su otvorili prvo bure i vidjeli da se unutra nalaze manja pakovanja  crne boje oblijepljena selotejp trakom koja nisu dirali, da ostala tri bureta nijesu otvarali, da su nakon toga obezbijedili lice mjesta, da su oko 20 časova došle kolege iz Interventnog voda koji su ih zamijenili na obezbjedjenju lica mjesta do sjutradan do 8 časova ujutro, da je sjutradan sa kolegama B. M., V. R., V. M. i B. G. došao na lice mjesta, da su tom prilikom postavili zasjedu na udaljenosti 50 metara od kuće M. rasporedjeni na tri pozicije, da se on sa kolegom B. nalazio na poziciji po sredini izmedju M. kuće i stijena gdje su pronadjena burad, da su kolege V. nalazili  u istom pravcu na rastojanju od 30 do 50 metara od stijena, a da se kolega B. nalazio na daljoj poziciji za koju se nije mogao precizno izjasniti.Nadalje je naveo da je negdje oko 10 časova vidio dolazak M. i M. sestrića, koji su sa istim vozilom došli ispred kuće i koji su kao i prethodni dan stajali ispred kuće, pustili koze, šetali oko kuće a zatim se uputili u pravcu stijena gdje su se nalazila predmetna burad, da je kad su prošli pored njega i kolege B.  vidio da M. ide nekih dvadesetak metara ispred sestrića, da je zatim vidio da se M. penje na stijenu, da su tada on i kolega B. obavijestili kolege V. da M. i sestrić dolaze, da su zatim pristupili hapšenju M. a i M. sestrića, da je kolega B. ostao da liši slobode M. sestrića, dok je on otišao u pravcu stijena i zatekao M. na metar ipo od buradi,  da je tom prilikom lišio slobode M., te da su u tom trenutku došle i kolege V..</span>
</p>
<p class="p3"></p>
<p class="p3">
<span>Na glavnom pretresu svjedok je u cjelosti ponovio iskaz iz prethodnog postupka stim što je dodao da se  kada su prvi dan opservirali kuću M. sa kolegama nalazio u blizini crkve jer se crkva nalazila na uzvišenju odakle su jasno mogli da vide kuću, livadu kojom su vožena kolica i škrip, da su koristili durbine, dvoglede, fotografske aparate i kamere, da su prvog dana M. i M. sestrić napustili selo S... oko 19 časova, da su nakon što su lišili slobode M. i M. sestrića iste poveli ispred kuće i da ih nijesu vodili do škripa, da nezna da li je neko od kolega vodio M. da mu pokaže drogu nakon vadjenja iz škripa, ali da je siguran da M. nije vodio do buradi niti mu pokazivao drogu, niti mu davao drogu u ruke kada ga je lišio slobode, da je učestvovao u pteresu kuće ali da se ne sjeća bilo kakvih vreća sa ćumurom, da se kada su se popeli na terasu sa lijeve strane ušli u hodnik gdje se nalazila jedna prostorija u kojoj su pronašli 4 crne torbe i nekoliko džakova, da u kući postoji još nekoliko soba, da su u jednoj sobi u šporetu za drva pronašli pištolj za koji im je M. rekao da se tu nalazi, da zna da  su kolege pronašli jutane vreće, te da je sve što je izuzeto navedeno u zapisniku.</span>
</p>
<p class="p3"></p>
<p class="p3">
<span>Upitan da pojasni razlike u kazivanju zašto je u prethodnom postupku naveo da su M. i M. sestrić dana 19.03.2012. godine otišli iz S... u 17 časova, a na glavnom pretresu naveo da su otišli iz S... u 19 časova, objasnio je da se ne sjeća tačno kad su otišli iz S..., ali da je siguran da je bila noć kad su otišli iz S....</span>
</p>
<p class="p3"></p>
<p class="p3">
<span>Svjedok V. R. je u svom iskazu na glavnom pretresu naveo da radi u Odsjeku za potrage i pojačan nadzor, da što se tiče predmetnog dogadjaja da se zbog proteka vremena ne sjeća svih detalja, ali da se  sjeća da je bio mart prošle godine i da je zamoljen od strane kolega da im pruži asistenciju u selo S..., da je sa kolegom V. M. i kolegama Š. i B. koji rade u Odsjeku za droge oko 8 časova ujutro došao ispred jedne kuće u selo S..., da nezna gdje su se nalazili u odnosu na kuću, ali da je to otprilike bilo izmedju kuće i mjesta gdje se nalazila  droga, da je nakon nekog vremena ispred  kuće došlo vozilo "..." crvene boje iz kojeg su izašli M. L. kojeg je znao iz vidjenja i još jedno lice koje nije poznavao. Dalje je naveo, da su se nakon toga kolege B. i Š. postavili sjeverno od mjesta gdje se nalazila droga, a on i kolega V. južno, da su nakon nekog vremena M. i lice koje je došlo sa M. krenuli u pravcu mjesta gdje su se nalazili on i kolega V., da je ubrzo nakon toga  njega i kolegu V. pozvao kolega S. i dao im znak da krenu u pravcu mjesta gdje se nalazila droga jer se M. bio približio mjestu gdje se nalazila droga, nakon čega su on i kolega V. krenuli, da je tom prilikom vidio da je kolega B. prišao nepoznatom licu koje je došlo sa M., a da su se on i kolega pridružili kolegi Š. koji je bio prišao M..</span>
</p>
<p class="p3"></p>
<p class="p3">
<span>Svjedok B. M. je u svom iskazu u prethodnom postupku naveo da je zaposlen u Upravi policije N... u Grupi za borbu protiv opojnih droga, da su u Grupi raspolagali operativnim podacima da se na području izmedju N. i B... nalazi veće količina opjne  droge-marihuana, da se ne može sjetiti datuma kad su vršili opservaciju terena, ali da sjeća da su bili jutarnji časovi oko 10 časova ujutro kada su na mjestu udaljenom 50-tak metara od magistralnog puta Podgorica - Nikšić ispred jedne kuće vidjeli dolazak M. L. i još jednog lica za kojeg je kasnije saznao da se preziva M.. Dalje je naveo da je tom prilikom vidio da M. i M. u više navrata iznose džakove iz kuće u kolicima i na ruke, da su zatim M. i M. nekih 8-10 a možda i preko 10  puta nosili i vozili kolicima džakove u jedan nepristupačni dio do jednog kamenjara, da je primijetio da svaki put kada su  M. i M.  došli  do kamenjara, M. peo na neko uzvišenje a M. mu dodavao džakove, da se u tom trenutku sa 6-7 kolega nalazio pored crkve koja je bila udaljena nekih 100-ak metara od kuće a malo dalje u odnosu na kamenjar i osmatrao šta rade M. i M., da su M. i M. sa prebacivanjem džakova započeli oko 10 čaova a završili oko 16 časova, da od momenta od kada su M. i M. oko 16 čaova završili prebacivanje kamenjaru nije niko prilazio, te da je sa kolegama sačinili službenu zabilješku o svemu što su vidjeli prilikom osmatranja. Svjedok je dalje naveo da je nakon što su u večernjim časovima M. i M. otišli, otišao do kamenjara i primijetio bijela burad prekrivena šatorskim krilom, da je sa kolegama tokom noći obezbjedjivao lice mjesta, da je prethodno jedan od kolega sa rukavicama otvorio jedno bure i vidio da se unutra nalaze pakovanja za koja su pretpostavili da se u njima nalazi opojna droga jer se osjećao jak miris.Nadalje je naveo da što se tiče sjutrašnjeg dana ne može sjetiti u koliko sati su došli M. i M., ali da misli da su došli kao i prethodnog dana, da su nedaleko od kuće M. i M. pustili koze u pravcu kamenjara, da se on nalazio na istom mjestu kao i prethodnog dana, dok su se njegove kolege bile rasporedjene na više mjesta, da je u jednom trenutku sa mjesta gdje se nalazio primijetio M. da iz pravca kuće ide u pravcu kamenjara, te da je sledeće što je vidio da su njegove kolege lišile slobode M. i M.. </span>
</p>
<p class="p3"></p>
<p class="p3">
<span>Na glavnom pretresu je u cjelosti ponovio svoj iskaz iz prethodnog postupka stim što je dodao da je sa pozicije odakle je posmatrao mogao da uoči fizički izgled osoba koje je posmatrao, ali ne i crte liica tih osoba, ali da je sa dvogledom koji je koristio  mogao da vidi crte lica tih osoba, da sa pozicije sa koje je posmatrao nije mogao da vidi drogu, ali jeste škrip tj. ulaz u škrip, da je tom prilikom prepoznao M. na osnovu zapažanja od prvog dana, da je nakon hapšenja M. i M.  pomogao krim tehničarima da iz škripa otvore i izvade drogu, da nije učestvovao u pretresu kuće, ali da je došao kada je pronadjen pištolj i doveo krim tehničare na fotografisanje pištolja, te da nije vidio da je bilo ko dovodio i pokazivao M. i M. opojnu drogu ni nakon što je opojna droga posložena. </span>
</p>
<p class="p3"></p>
<p class="p3">
<span>Svjedok J. I. je u svom iskazu u prethodnom postupku naveo da je zaposlen u Upravi policije PJ N... u Grupi za borbu protiv opojnih droga, da je zajedno sa kolegama raspolagao operativnim podacima da se M. L. bavi preprodajom i krijumčarenjem opojne droge, da su operativnim podacima utvrdili da u jednom mjestu za koje ne može da se sjeti kako se zove M. L. koristi jednu staru kuću u kojoj skladišti  opojnu drogu, da se sjeća da je sa kolegama u martu mjesecu 2012. godine oko 8-9 časova ujutro došao do tog mjesta i vršio opservaciju  terena, da su nakon njih nekih 5-10 minuta ispred stare kuće došli M. i M. sa vozilom marke "...", da je M. i M. znao iz vidjenja, da su se u dvorištu kuće nalazile koze koje je  M. vodio na ispašu, da su nakon nekog vremena M. i M. sa vozilon "..." otišli u pravcu Nikšića i vratili se nakon nekih pola sata-sat, da su u periodu od 13-16 časova primijetili M. L. i M. M.  da iz stare kuće prenose džakove do jednog brda, da se on tada nalazio na poziciji kod crkve koja se nalazila na jednom uzvišenju udaljena 100 metra od kuće, da je tom prilikom vidio da M. i M. 4-5 puta nose džakove, da je u početku mislio da nose neku slamu, jer mu je bilo nelogično da imaju toliko opojne droge, da su M. i M. prenosili džakove ručno i na kolicima, da nije siguran ko je nosio ručno a ko sa kolicima, ali da su u svakom slučaju nosili zajedno džakove. Dalje je naveo, da je vidio da se svaki put kad su M. i M. došli do brda, M. peo na stijernu, a M. mu dodavao džakove, da su nakon što su završili sa prebacivanjem džakova M. i M. zadržli ispred kuće neko vrijeme a zatim sa vozilom "..." oko 19 časova udaljili u pravcu N..., da su nakon toga njegove kolege B. i Š. otišli do brda kako bi vidjeli šta se tamo nalazi, da je zatim on na poziv kolega B. i Š. otišao do brda, popeo se na stijenu i tom prilikom vidio četiri bureta koja su bila prekrivena šatorskim krilom, da je  jedno od buradi bilo otvoreno i da se kad se približio osjetio miris marihuane i unutra vidio pakovanja marihuane,  da je nakon toga u dogovoru sa rukovodiocem odlučeno da drugi službenici obezbjedjuju lice mjesta, te da on sjutradan nije učestvovao u akciji lišavanja slobode M. i M..</span>
</p>
<p class="p3"></p>
<p class="p3">
<span>Na glavnom pretresu svjedok je u cjelosti ponovio svoj iskaz iz prethodnog postupka, stim što je dodao da sa pozicije sa koje su on i kolege posmatrali nijesu mogli vidjeti crte ličnosti osoba koje su osmatrali, ali da su koristili pomagala tj dvoglede, da su prilikom osmatranja tačno vidjeli poziciju gdje se odlaže opjna droga, ali ne i opojnu drogu kao ni rupu gdje je pronadjena opojna droga, te da je on sjutradan samo učestvovao u pretresu kuće.</span>
</p>
<p class="p3"></p>
<p class="p3">
<span>Svjedok M. R. je u svom iskazu u prethodnom postupku naveo da je zaposlen u Upravi policije N... u Grupi za borbu protiv opojnih droga, da je sa kolegama iz Grupe raspolagao operativnim podacima da se na putu N...-B... u mjestu S... nalazi odredjena količina marihuane, da su u jutarnjim časovima pristupili opservaciji terena u mjestu S..., da su ispred jedne stare kuće primijetili M. L. i još jedno lice za koje je kasnije saznao da se zove M. M., da su do stare kuće kuće M. i M. došli sa vozilom za koje misli da je bilo marke "Citroen", da se sa kolegama nalazio na   poziciji  naspram kuće u blizini crkve i groblja koja je bila udaljena od kuće 100 metara, da je tom prilikom vidio da M. i M. iz donjeg dijela kuće iznose džakove i prenose ih do jednog mjesta udaljenog 50-ak metar od kuće, da je kada bi došli do tog mjesta M. peo na jednu stijenu, a M. mu dodavao džakove koje je M. zatim stavljao u stijenu, da su M. i M. 5-6 puta prenosili džakove i to M. na ledjima a M. kolicima, da je sa pozicije gdje se nalazio sa kolegama mogao da prati prostor kuda su se kretali M. i M. od trenutka kada izadju iz kuće pa do dolaska do stijena, da su M. i M. sa prebacivanjem džakova završili u večernjim časovima, zatim došli do kuće i sa vozilom otišli u pravcu grada. Dalje je naveo da su nakon što su M. i M. otišli,  njegove kolege B. i Š. otišli do stijene da provjere šta se tamo nalazi, dok je on ostao na mjestu sa kojeg je osmatrao, da je nakon 15 minuta i on otišao  do stijene, popeo se na stijenu i tom prilikom vidio četiri plastična bureta u kojima su se nalazila pakovanja umotana selotejp trakom, da su nakon toga došle kolege iz Interventne policije koje su čitavu noć obezbjedjivali lice mjesta, te da sjutradan nije učestvovao u lišenju slobode M. i M., već samo u pretresu stana M. L. u mjestu K... u N....</span>
</p>
<p class="p3"></p>
<p class="p3">
<span>Na glavnom pretresu svjedok je u cjelosti ponovio svoj iskaz iz prethodnog postupka, stim  što je dodao da je stijena gdje su M. i M. stavljali opojnu drogu bilo udaljeno nekih 100 metar od pozicije gdje se on nalazio, da je vozilo sa kojim su M. i M. došli ispred kuće bilo crvene boje i marke "...", a da je ako je u istrazi rekao da je bilo marke "..." pogriješio, da sa pozicije odakle je posmatrao nije mogao da vidi crte lica, ali da je mogao da zapazi boju kose i način hoda,  da je tada prepoznao M. L. jer ga je znao od ranije, da ni licu koje je bilo sa M. nije mogao da vidi crte lica, ali da je mogao da zapazi boju kose, koje je visine i debljine i kako izgleda, te da bi to lice mogao prepoznati sjutradan jer ga je posmatrao dvogledom.</span>
</p>
<p class="p3"></p>
<p class="p3">
<span>Svjedok R. R. je u svom iskazu u prethodnom postupku naveo da je zaposlen u Upravi policije N... u Grupi za borbu protiv opojnih droga, da je sa kolegama iz Grupe imao operativna saznanja da se na putu N... - B... u mjestu S... nalazi oderedjena količina opojne droge marihuana i da se ta droga vezuje za lice M. L., da je sa kolegama nakon što su operativnim provjerama koje su trajale nekih nedjelju dana utvrdili da se u kući u mjestu S... koju koristi M. L. nalazi odredjena količina opojne droge, da je sa kolegama Š., M., M., B. i J. počeo sa opservacijom tog terena na način što su pronašli podesno mjesto za posmatranje koje se nalazilo  na jednom uzvišenju pored crkve i groblja, koje se koje je od kuće bilo udaljeno nekih stotinjak metara, da se ne sjeća datuma kad su vršili opservaciju, ali da zna da je bio mart mjesec. Dalje je naveo, da je tog dana kad su započeli osmatranje izmedju 8-9 časova ujuto primijetio da je ispred kuće sa p.m.v. crvene boje marke "..." došao M. L. kojeg je znao od ranije i još jedno lice koje nije znao, ali mu je kolega rekao da se radi o M. M., da su M. i M. do 12 časova bili u dvorištu kuće gdje su pustali  koze na ispašu, a zatim negdje oko 12 časova počeli sa iznošenjem džakova iz kuće, da je sa pozicije gdje se nalazio vidio da M. nosi džakove ručno a M. u ručnim kolicima i da iz pravca kuće džakove nose u pravcu krševitog nepristupačnog dijela terena gdje se nalazi jedna velika stijena, da su M. i M. pet puta zajedno iznijeli džakove od kuće do stijene, da su po njegovoj procjeni iznijeli 12 džakova, da je vidio da je svaki put kada bi M. i M. došli do stijene, M. peo na stijenu a M. mu dodavao džakove, da se M. na stijeni zadržavao nekih 15-ak minuta a zadnji put više od pola sata, da sa pozicije gdje se nalazio nije mogao da vidi  prostor na stijeni gdje se nalazio M., da su M. i M. svaki put džakove koje su prenosili praznili kod stijene i te iste džakove vraćali kod kuće i punili a zatim ih napunjene opet nosili do stijene, da su M. i M. sa prebacivanjem džakova završili oko 16,30 časova, a zatim kad je pao prvi mrak otišli, sa istim vozilom sa kojim su došli.Svjedok je dalje naveo da je nakon što su M. i M. otišli, sa kolegama M. i Š. otišao i popeo se na  stijene, da su tom prilikom vidjeli šatorsko krilo i granje, ispod čega su se nalazila četiri plastična bureta, da je zatim kolega Š. otvorio jedno bure, da su tada na osnovu pakovanja i mirisa zaključili da se unutra nalazi opojna droga-marihuana, da je nakon toga kolega Š. zatvorio bure, nakon čega su obezbijedili lice mjesta, da su kasnije došli pripadnici Interventne jedinice i preuzeli obezbjedjenje lica mjesta, te da on više nije učestvovao u preduzimanju službenih radnji. </span>
</p>
<p class="p3"></p>
<p class="p3">
<span>Na glavnom pretresu svjedok je u cjelosti ponovio svoj iskaz iz prethodnog postupka s tim što je dodao da je pozicija kod crkve gdje se nalazio bila udaljena 100 metara vazdušne linije od kuće M., da je sa pozicije gdje se nalazio mogao da prepozna M., jer ga je znao od ranije i da je mogao da zapamti fizionomiju M., da je M. svaki put kad bi se sa M. vraćao do kuće izlazio ispred kuće i osmatrao teren 5-10 minuta, da nije učestvovao u lišenju slobode M. i M., već samo u pretresu kuće u mjestu K.... </span>
</p>
<p class="p3"></p>
<p class="p3">
<span>Iz sadržine zapisnika o pretresanju stana i drugih prostorija Uprave policije PJ N... Ku. br. 117 od 20.03.2013. godine, proizilazi da su ovlašćeni policijski službenici Grupe za suzbijanje droga PJ N..., po naredbi Istražnog sudije Višeg suda u Podgorici, dana 20.03.2012. godine u 14,20 časova u N... u naselju K... u ul. Š...  izvršili pretres stana vlasništvo A. A., koje je koristio M. L., te da tom prilikom nisu našli predmete važne za krivični postupak.  </span>
</p>
<p class="p3"></p>
<p class="p3">
<span> Iz sadržine zapisnika o pretresanju stana i drugih prostorija Uprave policije PJ N... Ku. br. 117 od 20.03.2013. godine, proizilazi da su ovlašćeni policijski službenici PJ N..., po naredbi Istražnog sudije Višeg suda u Podgorici dana 20.03.2012. godine, u 14 časova u mjestu S... izvršili pretres kuće vlasništvo M. L. i tom priloikom pronašli: 1) pištolj  M 70 kalibra 7,65 (sa izbrisanim fabričkim brojem), sa okvirom u kome se nalazilo 7(sedam) metaka gore navedenog kalibra, koje je lice M. L. dobrovoljno predao; 2) četiri torbe crne boje sa tragovima suve biljne materije zelene boje za koje se pretpostavlja da su tragovi opojne droge "marihuane"; 3) jedna pvc kesa sa natpisom "EKO"; 4) četiri bačve bijele boje u kojima se nalazilo 115 pakovanja sa sadržajem suve biljne materije zelene boje za koju se pretpostavlja da je opojna droga "marihuana" i 5) 11 (jedanaest) jutanih vreća sa tragovima gore navedene materije.</span>
</p>
<p class="p3"></p>
<p class="p3">
<span>Iz sadržine potvrde o privremeno oduzetim predmetima od optuženog M. L. Uprave policije PJ N... Ku. br. 117 od 20.03.2012. godine, proizilazi da je ovlašćeni policijski službenik U prave policije-Grupe za suzbijanje droga PJ N..., dana 20.03.2012. godine od optuženog M. L. privremeno oduzeo 1) pištolj marke "CZ"-7,65 mm (M-70) sa okvirom od 7 metaka odgovarajućeg kalibra bez fabričkog broja (obrisan broj). </span>
</p>
<p class="p3"></p>
<p class="p3">
<span>Iz sadržine potvrde o privremeno oduzetim predmetima od optuženog M. L. Uprave policije PJ N... Ku. br. 117 od 20.03.2012. godine, proizilazi da je ovlašćeni policijski službenik Uprave policije- Grupe za suzbijanje droga PJ N..., dana 20.03.2012. godine od optuženog M. L. privremeno oduzeo 1) četiri torbe crne boje sa tragovima suve biljne materije zelene boje za koje se pretpostavlja da su tragovi opojne droge "marihuane"; 2) jednu pvc kesa sa natpisom "EKO"; 3) četiri bačve bijele boje u kojima se nalazilo 115 pakovanja sa sadržajem suve biljne materije zelene boje za koju se pretpostavlja da je opojna droga "marihuana" i 4) 11 (jedanaest) jutanih vreća sa tragovima gore navedene materije.</span>
</p>
<p class="p3"></p>
<p class="p3">
<span>Iz izvještaja o  vještačenju opojne droge Uprave policije Forenzički centar Danilovgrad br. 1267/12 utvrdjuje se da su tom centru na vještačenje dostavljena četiri plastična bureta u kojima se nalazilo: 1) deset (10) ručno pravljenih pakovanja od providne plastične kese obmotani crnom plastičnom folijom, sa sadržajem sasušene biljne materije, tamno zelene boje, karakterističnog opojnog mirisa, ukupne neto mase m= 9920 g.; 2) osamdeset tri (83) ručno pravljena pakovanja od plastične kese, obmotana crnom plastičnom folijom, sa sadržajem sasušene biljne materije , tamno zelene boje, karakterističnog opojnog mirisa, ukupne neto mase m= 82215 g.; 3) dvadeset dva (22) ručno pravljena pakovanja od plastične kese, obmotana providnom plastičnom folijom, sa sadržajem sasušene biljne materije, tamno zelene boje, karakterističnog opojnog mirisa, ukupne neto mase m= 22330 g, koji su pronadjeni prilikom pretresa kuće i terena oko kuće u mjestu S...-N... koju koriste lica M. L. i M. M.. Dalje se utvrdjuje da je hemijskom analizom dostavljenih uoraka odnosno preliminarnim hemijskim testovima i metodom tankoslojne hromatografije, hloroformski ekstrakt nanešen na ploču tankog sloja silikagela 254  60 pored standarda 0,3 % THC-a i razvijen pod identičnim uslovima i tom prilikom konstatovano da svi dostavljeni uzorci sadrže psihoaktivnu komponentu tetrahidrokanabiol (THC) u koncetraciji iznad 0,3%.Iz izvještaja se takodje utvrdjuje da Kanabis i THC utiču na centralni nervni sistem, izazivaju stanje zavisnosti i nalaze se na listi opojnih droga (Službeni listt SRJ, br. 44/2002).Dostavljeni uzorci predstavljeni su u fotodokumentaciji koja čini sastavni dio izvještaja o vještačenju, a u koju je sud izvršio uvid na glavnom pretresu. </span>
</p>
<p class="p3"></p>
<p class="p3">
<span> Iz dopune izvještaja o vještačenju opojne droge Uprave policije Forenzički centar Danilovgrad br. 1267/12 od 23.05.2012. godine, utvrdjuje se da su tom centru na vještačenje dostavljeno: 1) jedno šatorsko krilo koje je u zahtjevu za analizu obilježeno br.7; 2) jedanaest (11) jutanih džakova koji su u zahtjevu za analizu obilježeni brojevima 8, 14/1, 14/2, 14/3, 14/4, 14/5, 14/6, 14/7, 14/8, 14/9 i  14/10; 3) šest (6) platnenih torbi crne boje koje su u zahtjevu za analizu obilježeni brojevima 5, 6, 10, 11, 12 i 13. Uzorci obilježeni br.5, 6 i 7 pronadjeni su na plastičnim buradima prilikom pretresa terena oko kuće u mjestu S...-N... koju koriste lica M. L. i M. M., dok su uzorci obilježeni br.10, 11, 12 i 13 pronadjeni u sobi prilikom pretresa kuće koju koriste gore navedena lica. Dalje se utvrdjuje da su hemijskom analizom dostavljenih uzoraka izuzeti metanolni brisevi i analizirani metodom gasne hromatografije sa masenim spektrometrom GC/MS, da je GC/MS metoda koja se zasniva na razdvajanju komponenti u hromatografskoj kapilarnoj koloni, te njihova kasnija fragmentacija i analiziranje pomoću masenog spektrometra i da je tom prilikom konstatovano da uzorci navedeni pod br. 7, 14/1, 14/2, 14/5, 14/6, 10, 11, 12 i 13 sadrže tetrahidrokanabiol-THC, dok uzorci navedeni br. 8, 14/3, 14/4, 14/7, 14/8, 14/9, 14/10, 5 i 6 ne sadrže tragove opojnih droga u granicama detekcije primijenjene metode.Iz izvještaja se takodje utvrdjuje da su Kanabis i THC supstance koje djeluju na centralni nervni sistem, izazivaju stanje zavisnosti i nalaze se na listi opojnih droga (Službeni list SRJ, br. 44/2002). Dostavljeni uzorci predstavljeni su u fotodokumentaciji koja čini sastavni dio izvještaja o vještačenju, a u koju je sud izvršio uvid na glavnom pretresu.</span>
</p>
<p class="p3"></p>
<p class="p3">
<span>Sud je nalaz i mišljenje, kao i dopunu nalaza i mišljenja cijenio kao stručne, jasne, objektivne, zasnovane na pravilima struke i nauke, pa je iste u cjelosti prihvatio.</span>
</p>
<p class="p3"></p>
<p class="p3">
<span>Iz izvještaja o daktiloskopskoj pretrazi i vještačenju papilarnih linija Uprave policije Forenzički centar Danilovgrad br. 340/12-1 od 25.05.2012. godine, utvrdjeno je da su tom centru na vještačenje dostavljeno:  deset (10) PVC pakovanja sa sadržajem suve biljne materije označeni br. 1/1, 1/2, 2/1, 2/2, 3/1, 3/2, 3/3, 4/1, 4/2 i 4/3; 2) tri (3) plastična poklopca na licu mjesta označeni br. 2/2, 3/3, 4/4. DKT pretragom dostavljenih uzoraka upotrebom cijanokrilatnih para tretiranjem u cijanokrilatnoj komori-uzorci označeni br.1/1, 1/2, 2/1, 2/2, 3/1, 3/2, 3/3, 4/1, 4/2, 4/3, -PVC pakovanja, 2/2, 3/3, 4/4, -plastični poklopci-hemijska metoda, da je DKT pretragom konstatovano da su na uzorku označenom br. 1/2-PVC pakovanje, pronadjena 2 (dva) traga papilarnih linija označena sa 1/2A i 1/2B (slike 3 I 4), dok je na uzorku označenom br. 2/1-PVC pakovanje pronadjen 1(jedan) trag papilarnih linija, označen sa 2/1A (slika 5), da su pronadjeni tragovi papilarnih linija označeni sa 1/2A, 1/2B i 2/1A, fiksirani-obezbijedjeni su razmjernom fotografijom i daljoj tehničkom obradom utvrdjeno da je trag označen sa 2/1A, prikazan na slici br. 6, podesan za identiofikaciju, dok su tragovi, označeni br. 1/2A i 1/2B, nepodesni za dalji rad. Na osnovu svega navedenog vještak je dao mišljenje da su DKT pretragom dostavljenih uzoraka označenih br. 1/1, 1/2, 2/1, 2/2, 3/1, 3/2, 3/3, 4/2 i 4/3 -PVC pakovanja i 2/2, 3/3 i 4/4-plastični poklopci, pronadjena 3 (tri) traga papilarnih linija i to: na uzorku označenom br. 1/2-PVC pakovanje, 2 (dva) traga papilarnih linija, označena sa 1/2A i 1/2B, za koje je utvrdjeno da su nepodesni za dalji rad, a na uzorku označenom br. 2/1-PVC pakovanje, 1 (jedan) trag papilarnih linija, označen sa 2/1A, za koji je utvrdjeno da je podesan za identifikaciju, te da je komparativnim poredjem pronadjenog traga papilarnih linija, označenog sa br. 2/1A, sa otiscima papilarnih linija lica M. L. i M. M., utvrdjeno da navedeni trag potiče od palca desne ruke lica M. M. od oca Ž., rodjenog .... godine u N....</span>
</p>
<p class="p3"></p>
<p class="p3">
<span>Iz izvještaja Uprave policije Forenzički centar Danilovgrad o balističkoj analizi br. 2168/12 od 02.04.2012. godine, utvrdjuje se da je tom centru na vještačenje dostavljen pištolj, da je vještačenjem dostavljenog pištolja utvrdjeno da se radi o pištolju marke "CZ", model 70, kalibar 7,65 mm, kojem je fab. br. mehanički uništen-izbrušen, sa 7 metaka u šaržeru, da je optičkim pregledom brisa cijevi, pomoću tampona vate utvrdjeno prisustvo barutne gareži, da je hemijsko analizom-difenilaminskim testom potvrdjeno prisustvo nitrata, što znači da je iz predmetnog pištolja pucano nakon čega njegova cijev nije čišćena ni podmazivana, da je u cilju ispitivanja ispravnosti iz predmetnog pištolja ispaljena odredjena količina municije odgovarajućeg kalibra, pa kako u toku te radnje nije došlo do bilo kakvih zastoja vještak je konstatovao da je predmetni pištolj ispravan. </span>
</p>
<p class="p3">
<span>Iz sadržine službene zabilješke Uprave policije PJ N... Ku. br. 117 od 20.03.2012. godine, proizilazi da su ovlašćeni službenici Uprave policije PJ N... po naredjenju službenika Uprave policije dana 19.03.2012. godine od 20 časova do dana 20.03.2012. godine do 08,00 časova vršili opserviranje, odnosno praćenje predmetne materije, odnosno vršili čuvanje četiri plastična bureta u kojima se nalazila veće količina suve biljne materije zelene boje za koju se pretpostavilo da se radi o opojnoj drogi marihuana, da u toku navedenog vremenskog  perioda nije bilo interesantnih zapažanja, te da su ih  dana 20.03.2012. godine u 08,00 časova, zamijenili službenici Grupe za suzbijanje droge i krijumčarenja-N...</span>
</p>
<p class="p3"></p>
<p class="p3">
<span>Iz sadržine službene zabilješke Uprave policije Grupe za subijanje droge i krijumčarenja N... od 19/20.03.2012. godine, proizilazi, da su ovlašćeni policijski službenici Uprave policije Grupe za suzbijanje droge i krijumčarenja PJ N... dana 19.03.2012. godine, u mjestu S... primijetili da se u jednoj staroj kući, odnosno oko stare kuće kreće lice interesantno sa stanovišta zloupotrebe opojnih droga M. L., od oca V., rodjen .... godine u N..., gdje je i nastanjen u ul. ... br. ... i  da se sa  njim u društvu nalazi u tom trenutku njima nepoznato lice starosti oko 20 godina, crne kose, srednje gradje, koji je na sebi imao crvenu duksericu, da su oko 13,00 časova primijetili da gore navedena lica iz podrumskih prostorija kuće u više navrata iznose veći broj džakova i ste odnose na udaljenost oko 100 metara od kuće, a da nakon toga izbacuju nepoznatu materiju u nepristupačni dio, a džakove vraćaju u podrumske prostorije, da je o navedenom dogadjaju obaviješten zamjenik VDT-a koji im je naložio da se lice mjesta neprekidno osmatra, te da se lica u slučaju dolaska na navedenu lokaciju pretresu, izvrši njihovo legtimisanje, te da se na nakon toga izvrši detaljan pretres terena, odnosno lica mjesta gdje je ostavljena u tom trenutku nepoznata materija. Iz službene zabilješke nadalje proizilazi, da su navedeni ovlašćeni policijski službenici dana 20.03.2012. godine od strane Istražnog sudije pribavili naredbu za pretres kuće i drugih prostorija vl. M. L., a od strane tužioca dobili konkretna upustva da se lice liši slobode isključivo u trenutku kada bude u neposrednom kontaktu sa predmetnom materijom , što je i učinjeno dana 20.03.2012. godine oko 13,30 časova, kada se M. nalazio na nekih par metara od predmetne materije, da su zatim postupajući po naredbi Istražnog sudije izvršili pretres kuće M. L. u mjestu S... i tom prilikom i tom prilikom pronašli pištolj kalibra 7,65 mm, izbrušenog fab. broja, sa okvirom i 7 komada municije, da su pretresom lica mjesta gdje je ostavljena nepoznata materija pronadjena četiri plastična bureta a kojima se nalazilo 115 pakovanja ukupne neto mase, oko 115 kg, da su pretresom kuće pronašli tri putničke torbe crne boje, sa tragovima gore navedene materije; 11 jutanih džakova takodje sa tragovima iste materije, dok su na licu mjesta, odnosno kod buradi pronašli tri identične torbe kao u kući, takodje sa tragovima gore pomenute materije, te da su lice koje je prethodnog dana bilo sa M. i učestvovalo u prenosu zatekli i dana 20.03.2012. godine sa M. i tom prilikom lišili slobode.</span>
</p>
<p class="p3"></p>
<p class="p3">
<span>Bliži izgled prostora ispred kuće, pogled ispred kuće gdje su pronadjena plastična burad, bliži izgled mjesta pronalaska buradi, širi izgled škripa gdje su pronadjena plastična burad, bliži izgled škripa, bliži izgled mjesta u škripu gdje su pronadjena burad, bliži izgled buradi, tragovi nakon vadjenja  iz škripa, bliži izgled torbe i šatorskog krila, sadržaj buradi, bliži izgled pvc pakovanja iz bureta br. 1,  bliži izgled pvc pakovanja iz bureta br. 2, bliži izgled pvc pakovanja iz bureta br. 3, bliži izgled pvc pakovanja iz bureta br. 4, položaj pvc pakovanja u odnosu na kuću, p.m.v. "..." reg. oznaka NK AB975, bliži izgled pvc kese na sjedištu vozila, pdodrum kuće, položaj traga br. 8, jutani džak, ulaz u kuću, soba desno od ulaznih vrata, fioka gdje je pronadjeno oružje, trag br. 9 pištolj, bliži izgled pištolja i oštećenje na mjesto fab. br., soba lijevo od ulaznih vrata, unutrašnjost sobe, bliži izgled tr. br. 10,11,12,13 crne platnene torbe, paket sa jutanim džakovima, bliži izgled tr.br. 14/1, 2, 3, 4, 5, 6, 7, 8, 9 i 10, bliži izgled jednog od džakova, predstavljeni su u fotodokumentaciji Uprave policije PJ Nikšić br. 273/2012 od 20.03.2012. godine, u koju je sud izvršio uvid na glavnom pretresu.</span>
</p>
<p class="p3"></p>
<p class="p3">
<span> Iz  izvoda iz Kaznene evidencije za optuženog M. M. Uprave policije PJ N... br. 889 od 05.04.2012. godine, utvrdjeno je da isti nije osudjivan.</span>
</p>
<p class="p3"></p>
<p class="p3">
<span> Iz izvoda iz Kaznene evidencije za optuženog M. L. Uprave policije PJ N... br. 377 od 07.03.2013. godine, utvrdjeno je da je isti osudjivan presudom Okružnog suda u Leskovcu K.br. 57/97 od 29.04.1998. godine, zbog krivičnog djela iz čl. 55 st.1 KZ RS, na kaznu 3 mjeseca zatvora i presudom Osnovnog suda u Nikšiću K.br. 382/2009 od 26.11.2009. godine, zbog krivičnog djela iz čl. 339 st. 3 u vezi st. 1 Krivičnog zakonika, na kaznu 60 dana zatvora uslovno na 1 godinu. </span>
</p>
<p class="p3"></p>
<p class="p3">
<span>Cijeneći rezultate cjelokupnog dokaznog postupka, navode optužbe, odbrane optuženih, te svih provedenih dokaza kako pojedinačno, tako i u njihovoj medjusobnoj povezanosti, ovaj sud nalazi, da su optuženi M. L. i M. M.izvršili krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, a optuženi  M. L. i krivično djelo  nedozvoljeno držanje oružja i eksplozivnih materija iz čl. 403. st. 1. Krivičnog zakonika, na način, vrijeme i na mjestu kako je to bliže predstavljeno u izreci presude.</span>
</p>
<p class="p3"></p>
<p class="p3">
<span>Naime, u postupku je nesumnjivo utvrdjeno, da su optuženi M. L. i M. M., dana 19.03.2012. godine, na području Opštine N..., u mjestu S..., neovlašćeno radi dalje prodaje držali opojnu drogu marihuanu, u količini od 114.46 kg, a koju opojnu drogu su prethodno nabavili i držali sakrivenu u kući vlasništvo optuženog M. L. u mjestu St..., da bi istog dana tu opojnu drogu marihuanu, koja je bila upakovana u 115 pojedinačnih pakovanja nepravilnog oblika, oblijepljenih crnom selotejp trakom, smještenih u bijele jutane vreće, iz kuće optuženog M., prenijeli u nepristupačni stjenoviti dio terena u blizini kuće optuženog M., gdje su prethodno u jednom "škripu" u stijeni, postavili četiri plastične bačve, u koje su potom smjestili pakovanja sa opojnom drogom marihuanom, u čemu su otkriveni od strane ovlašćeni policijskih službenika PJ N....</span>
</p>
<p class="p3"></p>
<p class="p3">
<span>Ovako utvrdjeno činjenično stanje, sud je nesumnjivo utvrdio iz jasnih, istinitih, odredjenih i medjusobno saglasnih iskaza svjedoka ovlašćenih policijskih službenika Uprave policije PJ N...- Grupe za borbu protiv opojnih droga Š. V., B. M., J. I., R. R. i M. R.. Naime, navedeni svjedoci su posvjedočili, da su posjedovali informaciju da se u mjesto S... skladišti veća količina opojne droge marihuane, zbog čega su dana 19.03.2012. godine, u ranim jutarnjim časovima došli u mjesto S... i pozicionirali se na jednom uzvišenju u blizini crkve, odakle su jasno mogli da vide kuću optuženog M. i područje oko kuće, i sa koje pozicije su vršili opservaciju terena. Nakon izvjesnog vremena primijetili su da je ispred kuće došlo vozilo marke "..." crvene boje, iz kojeg su izašli optuženi M. L. kojeg su od ranije poznavali i još jedno lice za koje su kasnije saznali da je optuženi M. M., koji su najprije stajali ispred kuće, a zatim  pustili koze i obavljali uobičajene poslove oko kuće, da bi negdje oko 13 časova, primijetili, da su optuženi M. i M. ušli u prizemni dio kuće, odakle su iznijeli dva džaka koja su stavili na kolica koje je gurao M., dok je jedan džak uzeo optuženi M. i stavio ga na rame, nakon čega su se optuženi sa džakovima uputili u jedan nepristupačan i krševit dio gdje se nalazi jedna stijena, udaljen 100 metara od kuće, gdje je optuženi M. ostavio kolica, nakon čega se optuženi M. popeo na stijenu, gdje mu je optuženi M. dodavao džakove, koje je optuženi M. spuštao iza stijene, a što su ponovili više puta, s tim što su se poslednji put duže zadržali kod stijene, da bi se u sumrak vozilom odvezli iz sela. Ovi svjedoci su dalje posvjedočili, da su po odlasku optuženih sa lica mjesta, otišli do stijena, gdje su prethodno vidjeli optužene M. i M. i u jednom "škripu" primijetili četiri bureta, prekrivena šatorskim krilom i granjem, nakon čega su otvorili jedno bure, koje je do vrha bilo napunjeno manjim pakovanjima crne boje, koje pritom nijesu dirali, kao ni ostala burad, a zatim obezbijedili lice mjesta do dolaska pripadnika interventnog voda, koji su ih oko 20,00 časova, istog dana zamijenili na obezbedjenju lica mjesta.</span>
</p>
<p class="p3"></p>
<p class="p3">
<span>Nadalje iz jasnih, odredjenih, istinitih i medjusobno saglasnih iskaza svjedoka ovlašćenih policijskih službenika Uprave policije PJ N..., B. G., V. M. i V. R. i svjedoka ovlašćenih policijskih službenika Uprave policije PJ N...-Grupe za borbu protiv opojnih droga Š. V. i B. M., koji su i prethodni dan učestvovali u akciji, nesumnjivo je utvrdjeno, da su navedeni svjedoci dana 20.03.2012. godine oko 8 časova ujutro, došli u mjesto S..., kako bi zamijenili pripadnike interventnog voda koji su obezbjedjivali lice mjesta, a zatim zauzeli pozicije u blizini kuće optuženog M. i "škripa" u stijeni, gdje je bila sakrivena opojna droga marihuana, da bi nakon nekog vremena primijetili, da je ispred kuće došlo vozilo marke "..." iz kojeg su  izašli optuženi M.L. i M. M. i odmah ušli u kuću, nakon čega je optuženi M. ušao u podrum, pustio koze i vratio se u kuću, a potom nakon nekih dva sata vidjeli su da je optuženi M. izašao iz kuće i otišao u pravcu šume, prošao mjesto gdje su se nalazila burad, a nakon nekih 10-15 minuta se vratio ispred kuće i sjeo, kada je optuženom M. prišao optuženi M., da bi se nekog kratkog medjusobnog razgovora ispred kuće, optuženi M. i M. uputili u pravcu mjesta gdje su se nalazila burad, stim što je optuženi M. išao nekih 15-ak metara iza optuženog M., i u trenutku kada je optuženi M. došao na oko metar-dva od buradi, navedeni svjedoci su prišli optuženima i lišili ih slobode. </span>
</p>
<p class="p3"></p>
<p class="p3">
<span>Iskazi svih navedenih svjedoka ničim nisu dovedeni u sumnju, naprotiv potvrdjeni su i sadržinom mateijalnih dokaza i to službene zabilješke Uprave policije PJ N... Ku. br. 117 od 20.03.2012. godine, iz koje nesumnjivo proizilazi, da su ovlašćeni službenici Uprave policije PJ N..., dana 19.03.2012. godine u 20,00 časova, poslati u mjesto S... Opština N..., kako bi obezbijedili lice mjesta, odnosno četiri plastična bureta, u kojima se nalazila veća količina biljne materije zelene boje, za koju se pretpostavljalo da je opojna droga marihuana, a gdje su se zadržali do 08,00 časova ujutro, tako i sadržinom sadržine službene zabilješke Uprave policije Grupe za subijanje droge i krijumčarenja N... od 19/20.03.2012. godine, iz koje nesumnjivo  proizilazi, da su ovlašćeni policijski službenici Uprave policije Grupe za suzbijanje droge i krijumčarenja PJ N... dana 19.03.2012. godine u mjestu S... ispred jedne stare kuće zatekli optuženog M. L. iz N... u društvu jednog nepoznatog lica, starosti oko 20 godina, crne kose, srednje gradje, koji je na sebi imao crvenu duksericu, a koja lica su oko 13,00 časova, iz podrumskih prostorija kuće, u više navrata iznosili veći broj džakova i odnosili ih oko 100 metara od kuće u jedan nepristupačni dio, gdje su iz džakova izbacivali nepoznatu materiju, a potom džakove vraćali u podrumske prostorije, da im je od strane VDT Podgorica, naloženo neprekidno osmatranje lica mjesta, te da se u slučaju ponovnog dolaska lica, izvrši njihova identifikacija putem legitimisanja, detaljan pretres terena, gdje je ostavljena nepoznata materija, da bi dana 20.03.2012. godine oko 13,30 časova, zatekli lica M. L. i M. M. i tom prilikom ih lišili slobode, a potom po naredbi sudije za istragu sudije Viušeg suda u Podgorici izvršili pretres kuće, vlasništvo optuženog M. L. i terena oko kuće, kojom prilikom su u kući pronašli tri putničke torbe crne boje sa tragovima biljne materije zelene boje, 11 jutanih džakova sa tragovima iste materije, dok su pretresom terena oko kuće, tj. mjesta gdje su optuženi ostavili nepoznatu materiju, pronadjena četiri plastična bureta, u kojima se nalazilo 115 pakovanja, sa biljnom materijom zelene boje, kao i tri putne torbe identične onim koje su pronadjene u kući optuženog M., u kojima su se takodje nalazili tragovi biljne materije zelene boje, za koju se pretpostavljalo da je opojna droga marihuana.</span>
</p>
<p class="p3"></p>
<p class="p3">
<span>Nadalje, iskazi svih navedenih svjedoka potvrdjeni su i sadržinom zapisnika o pretresanju stana i drugih prostorija Uprave policije PJ N... Ku. br. 117 od 20.03.2013. godine i sadržinom potvrde o privremeno oduzetim predmetima od optuženog M. L. Uprave policije PJ N... Ku. br. 117 od 20.03.2012. godine, iz kojih nesumnjivo proizilazi, da su ovlašćeni policijski službenici PJ N..., po naredbi Istražnog sudije Višeg suda u Podgorici dana 20.03.2012. godine, u 14,00 časova u mjestu S... izvršili pretres kuće vlasništvo M. L. i tom prilikom pronašli i uz potvrdu privremeno oduzeli: četiri torbe crne boje sa tragovima suve biljne materije zelene boje za koje se pretpostavljalo da su tragovi od opojne droge "marihuane";  jednu pvc kesu sa natpisom "EKO"; četiri bačve bijele boje u kojima se nalazilo 115 pakovanja sa sadržajem suve biljne materije zelene boje za koju se takodje pretpostavljalo da je opojna droga "marihuana" i 11 (jedanaest) jutanih vreća sa tragovima navedene biljne materije.</span>
</p>
<p class="p3"></p>
<p class="p3">
<span>Vrstu i količinu opojne droge koja je kritičnom prilikom pronadjena i privremeno oduzeta od optuženog M. L., sud je nesumnjivo utvrdio iz Izvještaja o  vještačenju opojne droge Uprave policije Forenzički centar Danilovgrad br. 1267/12 i dopune Izvještaja o vještačenju Uprave policije Forenzički centar Danilovgrad br. 1267/12 od 23.05.2012. godine, iz kojih nesumnjivo proizilazi, da biljna materija tamno zelene boje, koja je pronadjena u plastičnim buradima i zapakovana u 115 zamotuljaka nepravilnog oblika, obmotanih cromo trakom predstavlja opojnu drogu marihuanu neto količine od 114,46 kg, dok je na šatorskom krilu, četiri jutana džaka i četiri platnene putne torbe, pronadjeno pretresom kuće optuženog, detektovano prisustvo opojne droge marihuane u nemjerljivoj količini. Hemijskom analizom svih dostavljenih uzoraka utvrdjeno je da isti u sebi sadrži psihoaktivnu komponentu tetrahidrokanabiol THC u koncetraciji iznad 0,3%, a koja supstanca djeluje na centralni nervni sistem, izaziva stanje zavisnosti i nalazi se na listi opojnih droga (Službeni list SRJ, br. 44/2002).</span>
</p>
<p class="p3"></p>
<p class="p3">
<span>Činjenica da je opojna droga marihuana, koja je kritičnom prilikom pronadjena i oduzeta od optuženih, bila namijenjena daljoj prodaji, nesumnjivo upućuje količina opojne droge 114,46 kg, način njenog pakovanja u 115 manjih pakovanja, te činjenica da je ista bila smještena na skrovitom mjestu u "škripu" od stijene, u blizini kuće optuženog M. L..</span>
</p>
<p class="p3"></p>
<p class="p3">
<span>Nadalje u postupku je nesumnjivo utvrdjeno da je optuženi M. L., dana 20.03.2012. godine u svojoj kući u mjestu S..., Opština N..., neovlašćeno držao pištolj marke "CZ" kalibra 7,65 mm, sa izbrušenim fabričkim brojem i sa okvirom u kojem se nalazilo 7 metaka istog kalibra, za koji pištolj  shodno članu 10 a,  Zakona o izmjenama i dopunama Zakona o oružju, nije imao odobrenje za nabavku i držanje, a koji pištolj je pronadjen pretresom kuće od strane službenika Uprave policije Područne jedinice N....</span>
</p>
<p class="p3"></p>
<p class="p3">
<span>Ovako utvrdjeno činjenično stanje sud je nesumnjivo utvrdio iz odbrane optuženog M. L., koji u svojoj odbrani nije sporio da su pištolj i 7 metaka koji su pronadjeni u njegovoj kući njegovo vlasništvo, da za pištolj nije imao dozvolu, da mu je pištolj ostao od pokojnog oca i da ga je  u S... donio radi lične bezbjednosti. Odbrana optuženog M. potvrdjena je i sadržinom materijalnih dokaza i to  zapisnika o pretresanju stana i drugih prostorija Uprave policije PJ N... Ku. br. 117 od 20.03.2013. godine, proizilazi da su ovlašćeni policijski službenici PJ N..., po naredbi Istražnog sudije Višeg suda u Podgorici dana 20.03.2012. godine, u 14 časova u mjestu S... izvršili pretres kuće vlasništvo M. L. i tom priloikom pronašli:  pištolj  M 70 kalibra 7,65 (sa izbrisanim fabričkim brojem), sa okvirom u kome se nalazilo 7(sedam) metaka gore navedenog kalibra, kao i potvrde potvrde o privremeno oduzetim predmetima od optuženog M. L. Uprave policije PJ N... Ku. br. 117 od 20.03.2012. godine, iz koje nesumnjivo proizilazi da je ovlašćeni policijski službenik Uprave policije-Grupe za suzbijanje droga PJ N..., dana 20.03.2012. godine od optuženog M. L. privremeno oduzeo  pištolj marke "CZ"-7,65 mm (M-70) sa okvirom od 7 metaka odgovarajućeg kalibra bez fabričkog broja (obrisan broj), a što nije sporio ni optuženi M. navodeći da su pronadjeni pištolj i municija njegovi. Da se u konkretnom slučaju radilo o oružju u smislu Zakona o oružju, sud je nesumnjivo utvrdio iz izvještaja Uprave policije Forenzički centar Danilovgrad o balističkoj analizi br. 2168/12 od 02.04.2012. godine, iz kojeg nesumnjivo proizilazi da je  je u cilju ispitivanja ispravnosti iz predmetnog pištolja ispaljena odredjena količina municije odgovarajućeg kalibra, pa kako u toku te radnje nije došlo do bilo kakvih zastoja vještak je konstatovao da je predmetni pištolj ispravan.</span>
</p>
<p class="p3"></p>
<p class="p3">
<span>Sa svega navedenog, ovaj sud nalazi da su se u radnjama optuženih M. L. i M. M., stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, a u radnjama optuženog M. L. i svi bitni elementi bića krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog zakonika, obzirom da je u postupku nesumnjivo utvrdjeno, da su optuženi M. L. i M. M. dana 19.03.2012. godine, na području Opštine N..., u mjestu S..., neovlašćeno radi dalje prodaje držali opojnu drogu marihuanu u količini od 114,46 kg, a optuženi M. L. dana 20.03.2012. godine u svojoj kući u mjestu S..., Opština N., neovlašćeno držao vatreno oružje pištolj marke "CZ" kalibra 7,65 mm, sa izbrušenim fabričkim brojem i sa okvirom u kojem se nalazilo 7 metaka istog kalibra, suprotno članu 10 A Zakona o izmjenama i dopunama Zakona o oružju, kojim je zabranjeno držanje oružja bez odgovarajuće isprave oružja. </span>
</p>
<p class="p3"></p>
<p class="p3">
<span>Sve činjenice utvrdjene u postupku, okolnosti konkretnog slučaja, doveli su ovaj sud do nesumnjivog zaključka, da su optuženi predmetna krivična djela izvršili sa direktnim umišljajem. Optuženi M. L. i M. M. su bili u potpunosti svjesni da neovlašćeno radi dalje prodaje drže opojnu drogu marihuanu, te da za to nemaju potrebna ovlašćenja, a što predstavlja bitno obilježje predmetnog krivičnog djela, a koja okolnost je optuženima bila poznata i kako je to nesumnjivo utvrdjeno provedenim dokazima na glavnom pretresu, odnosno optuženi M. L. je u potpunosti bio svjestan da u svojoj kući neovlašćeno drži vatreno oružje, suprotno Zakonu, a kako to proizilazi iz njegove odbrane, u kojoj navodi da za navedeni pištolj nije imao nikakvih papira, iz čega nesumnjivo proizilazi, da su optuženi bili svjesni svojih djela i htjeli njihovo izvršenje.</span>
</p>
<p class="p3"></p>
<p class="p3">
<span>Krivično djelo neovlašćena proizvodnja držanje i stavljanje u promet opojnih droga iz čl. 300. st. 1. Krivičnog zakonika, za koje su optuženi M. L. i M. M. oglašeni krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koja čine bitna obilježja krivičnog djela, a o kojima se sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela. Naime, Rješenjem o utvrdjivanju opojnih droga Službeni list SRJ br.44/02 marihuana je proglašena za opojnu drogu i nalazio se na spisku opojnih droga.</span>
</p>
<p class="p3"></p>
<p class="p3">
<span>Sud je kao neosnovane i sračunate na izbjegavanje krivice cijenio odbrane optuženih M. L. i M. M., u kojima negiraju izvršenje krivičnog djela neovlašćena proizvodnja držanje i stavljanje u promet opojnih droga iz čl. 300 st. 1 Krivičnog zakonika, navodeći da nemaju nikakve veze sa predmetnom opojnom drogom, obzirom da su njihove odbrane opovrgnute dokazima provedenim u postupku, a prvenstveno iskazima svjedoka ovlašćenih policijskih službenika U.. p... PJ N.-Grupe za borbu protiv opojnih droga Š. V., B. M., J. I., R. R. i M. R., koji su tokom čitavog postupka u svojim iskazima  na jasan, detaljan i istovjetan način opisali kako, gdje i na koji način su optuženi M. L. i M. M. držali predmetnu opojnu drogu, a o čemu se sud prethodno izjasnio.Osim toga odbrana optuženog M. M. je opovrgnuta i Izvještajem o daktiloskopskoj pretrazi i vještačenju papilarnih linija U... p... F.... c... D. br. 340/12-1 od 25.05.2012. godine, iz kojeg nesumnjivo proizilazi da je a na uzorku označenom br. 2/1-PVC pakovanje, 1 (jedan) trag papilarnih linija, označen sa 2/1A, za koji je utvrdjeno da je podesan za identifikaciju, komparativnim poredjem pronadjenog traga papilarnih linija, označenog sa br. 2/1A, sa otiscima papilarnih linija optuženog M. M., utvrdjeno da navedeni trag potiče od palca desne ruke optuženog M. M..</span>
</p>
<p class="p3"></p>
<p class="p3">
<span>Stoga sud nije prihvatio predlog odbrane, da se u dokaznom postupku u svojstvu svjedoka saslušaju T. L., B. D., B. B. i B. M., te da se obavi uvidjaj na licu mjesta u prisustvu saslušanih svjedoka.</span>
</p>
<p class="p3"></p>
<p class="p3">
<span>Sud je cijenio i druge dokaze provedene u postupku, pa je našao da oni nijesu od uticaju za drugačiju odluku u ovoj krivičnoj stvari.</span>
</p>
<p class="p3"></p>
<p class="p3">
<span>Odlučujući o kazni za optužene, sud je najprije u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće), pa je od olakšavajućih okolnosti na strani optuženog M. L. cijenio njegove lične prilike činjenicu da je oženjen, otac troje maloljetne djece, dok je od otežavajućih okolnosti cijenio količinu kriminalne djelatnosti, koja se oglada u količini opojne droge marihuane od 114,46 kg, koju je optuženi držao radi dalje prodaje, pa je sud cijeneći naprijed navedenu olakšavajuću i otežavajuću okolnost na strani ovog optuženog, istom najprije shodno čl. 48. st. 1. Krivičnog zakonika, utvrdio pojedinačne kazne zatvora za svako krivično djelo, na način što mu je za krivično djelo neovlašćena proizvodnja, držanje i stavljanje u promet opojnih droga iz čl. 300.  st. 1. Krivičnog zakonika, utvrdio kaznu zatvora u trajanju od 3 (tri) godine i 8 (osam) mjeseci, a za krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika, kaznu zatvora u trajanju od 3 (tri) mjeseca, a potom ga primjenom odredbe čl. 48. st. 2. Krivičnog zakonika, osudio na jedinstvenu kaznu zatvora u trajanju od 3 ( tri) godine i 10 (deset) mjeseci. </span>
</p>
<p class="p3"></p>
<p class="p3">
<span>Sud je optuženom M. M. od olakšavajućih okolnosti cijenio njegove lične prilike, njegovu mladost , obzirom da je u vrijeme izvršenja krivičnog djela  imao  navršenu 21 godinu života, njegov raniji život, tj. neosudjivanost, a što je sud utvrdio iz izvoda iz KE, dok  je od  otežavajućih okolnosti cijenio količinu kriminalne djelatnosti, koja se ogleda u količini opojne droge marihuane od 114,46 kg, koju je optuženi držao radi dalje prodaje, pa je cijeneći naprijed navedene olakšavajuće i otežavajuću okolnost, istog osudio na  kaznu zatvora u trajanju od 2 (dvije) godine i 6 (šest) mjeseci.</span>
</p>
<p class="p3"></p>
<p class="p3">
<span>Sud je mišljenja da su ovako odmjerene kazne srazmjerne stepenu krivice optuženih i težini počinjenih krivičnih djela i da predstavljaju onu mjeru koja je neophodno potrebna za postizanje svrhe kažnjavanja iz čl. 32. Krivičnog zakonika, da optuženi ubuduće ne vrše krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika.</span>
</p>
<p class="p3"></p>
<p class="p3">
<span>Shodno čl. 51. Krivičnog zakonika, sud je optuženima  u izrečene kazne zatvora uračunao vrijeme provedeno u pritoru i to od 20.03.2012. godine do 05.04.2012. godine.</span>
</p>
<p class="p3"></p>
<p class="p3">
<span>Na osnovu čl. 75. u vezi čl. 300. st. 7. Krivičnog zakonika, sud je optuženim M. L. i M. M. izrekao mjeru bezbjednosti oduzimanje predmeta i to 114,46 kg opojne droge marihuana koja se ima uništiti nakon pravosnažnosti presude i za koju zakon previdja obavezno oduzimanje, a optuženom M. L. i pištolj marke "CZ" kalibra 7,65 mm sa izbrušenim fabričkim brojem i 7 komada municije, kao predmeta izvršenja krivičnog djela, kako bi se otklonili stanja i uslovi da optuženi ubuduće vrše krivična djela.</span>
</p>
<p class="p3"></p>
<p class="p3">
<span>Kako su optuženi oglašeni krivim to ih je sud obavezao na plaćanje troškova krivičnog postupka i to sudskog paušala u iznosu od po 50,00 eura, te da na ime ostalih troškova krivičnog postupka solidarno plate novčani iznos od 135,00 eura, a koji troškovi se odnose na ime putnih troškova svjedoka u prethodnom postupku i na glavnom pretresu, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima sud odlučiti naknadno posebnim rješenjem, po pribavljanju podataka o njihovoj visini.</span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p1">
<span>VIŠI SUD U PODGORICI</span>
</p>
<p class="p1">
<span>Dana 05.04.2013. godine</span>
</p>
<p class="p3">
<span>Zapisničar                                                                           S  U  D  I  J  A</span>
</p>
<p class="p3">
<span>Novčić Slobodanka                                                            Tabaš Predrag</span>
</p>
<p class="p3"></p>
<p class="p3">
<span>DN-a, po primjerak:</span>
</p>
<p class="p3">
<span>1. VDT Podgorica,</span>
</p>
<p class="p3">
<span>2. Optuženim,</span>
</p>
<p class="p3">
<span>3. Braniocu optuženih,</span>
</p>
<p class="p3">
<span>4. A/A.</span>
</p>
<p class="p3">
<span>Postupljeno, dana __________ godine</span>
</p>


</body>
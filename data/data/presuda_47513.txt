<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.375in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p6{text-indent:0.625in;text-align:justify;hyphenate:auto;font-family:Times New Roman;font-size:12pt;}
.p7{text-indent:0.625in;text-align:center;hyphenate:auto;font-family:Times New Roman;font-size:12pt;}
</style>
<meta content="rafet.suljevic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span class="s1">K. br. 227/10</span>
</p>
<p class="p2"></p>
<p class="p2"></p>
<p class="p2">
<span class="s1">					U IME NARODA</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">	OSNOVNI SUD U ROŽAJAMA,</span><span> kao prvostepeni krivični sud, u vijeću sastavljenom od sudije Rafeta Suljevića, kao predsjednika vijeća i sudija porotnika Kardović Avdurahmana – Hama i Demić Refije, kao članova vijeća, uz učešće zapisničara Vesić Verice,  rješavajući po Optužnici Osnovnog državnog tužilaštva u Rožajama,  Kt. br. 239/10 od 3. 11. 2010. godine,  podnijetoj protiv optuženih M. S. i M. J.oba iz sela Stupa, Opština Rožaje,  zbog krivičnog   djela  krijumčarenje iz čl. 265. st.1.   u vezi  čl. 23. st.2. Krivičnog Zakonika, nakon održanog usmenog,  glavnog i javnog pretresa  završenog dana 31.05.2011. godine, u prisustvu  zamjenika ODT u Rožajama Selmanović Armina i optuženih, istog  dana donio je, a javno objavio dana 3. 06. 2011. godine,  </span>
</p>
<p class="p3"></p>
<p class="p3">
<span class="s1">					P R E S U D U</span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span>	l. Optuženi </span><span class="s1">M.  S.</span><span> JMBG . od oca A.  i majke U.rodjene  M., rodjen .. u Rožajama, sa prebivalištem  u selu Stupa, Opština Rožaje, državljanin Crne Gore,  nezaposlen, neoženjen, pismen, završio osnovnu   školu, odslužio vojni rok 1999. godine u Raškoj, vodi se pri VE Rožaje,  siromašnog imovnog stanja, neosudjivan,</span>
</p>
<p class="p3"></p>
<p class="p3"></p>
<p class="p3">
<span>					</span><span class="s1">K r i v   j e</span>
</p>
<p class="p3"></p>
<p class="p3"></p>
<p class="p3">
<span>	Što je: </span>
</p>
<p class="p5">
<span>	</span>
</p>
<p class="p5">
<span>Dana 13. 10. 2010. godine oko 12,30 časova u mjestu zv. Stupa, Opština Rožaje,  prenio robu preko carinske linije, izbjegavajući mjere carinskog nadzora i to sedam grla stoke (dva teleta, dva bika, dvije krave i jednu junicu), na način što je stoku u grupi  sa još dva nepoznata lica preveo pješice zaobilaznim putem iz sela Draga, Opština Tutin - Republika Srbija,  u selo Stupa, Opština Rožaje,</span>
</p>
<p class="p5"></p>
<p class="p5">
<span>- čime je izvršio krivično djelo krijumčarenje iz čl. 265. st.l. Krivičnog zakonika, </span>
</p>
<p class="p5"></p>
<p class="p3">
<span>	-pa ga  sud primjenom pomenutog zakonskog propisa i čl. 4, 13, 15, 32, 34, 36, 39, 42, 45, 46.st.1. tač.5. Krivičnog zakonika i čl. 364 Zakonika o krivičnom postupku, </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>					</span><span class="s1">O S U DJ U J E</span>
</p>
<p class="p4"></p>
<p class="p3"></p>
<p class="p3">
<span>	</span><span class="s1">NA KAZNU ZATVORA</span><span> u trajanju 30 dana i</span>
</p>
<p class="p3"></p>
<p class="p3">
<span>	</span><span class="s1">NOVČANU KAZNU</span><span> u iznosu od 200,00 (dvije stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih 25,00 eura novčane kazne odrediti jedan dan kazne zatvora.</span>
</p>
<p class="p3"></p>
<p class="p3">
<span>	Da plati ovome sudu na ime troškova krivičnog postupka  iznos od 80,00 eura u roku od 15 dana po pravosnažnosti ove presude.</span>
</p>
<p class="p3">
<span>            Da u istom roku plati ovom sudu na ime paušala iznos od 50,00 eura.</span>
</p>
<p class="p3">
<span>	Od optuženog  M. S.se oduzima sedam grla stoke i to: tele bruto mase 131 kg, tele bruto mase 116 kg, junica bruto mase 171 kg, bik bruto mase 300,00 kg, bik bruto mase 367 kg, krava bruto mase 550 kg  i krava bruto mase 566 kg, koje su životinje  upotrijebljene kao predmet izvršenja krivičnog djela.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">             2. Optuženi M. J.,</span><span>  JMBG . od oca A.  i majke U.rodjene  M. , rodjen . u Rožajama, sa prebivalištem  u selu Stupa, Opština Rožaje, državljanin Crne Gore,  po zanimanju student,  nezaposlen, neoženjen, pismen, završio srednju  školu, nije služio vojni rok,  siromašnog imovnog stanja, neosudjivan,</span>
</p>
<p class="p3"></p>
<p class="p3"></p>
<p class="p3">
<span>                            Na osnovu čl.363.st.1.tač.3. Zakonika o krivičnom postupku</span>
</p>
<p class="p3"></p>
<p class="p3">
<span>                                            </span><span class="s1">OSLOBADJA SE OD OPTUŽBE</span>
</p>
<p class="p3"></p>
<p class="p3">
<span>              Da je:</span>
</p>
<p class="p3">
<span>              dana 13.10.2010.godine oko 12,30 časova, u mjestu zv.Stupa, Opština Rožaje, zajednički  sa M. S.prenio robu preko carinske linije, izbjegavajući mjere carinskog nadzora i to: sedam grla stoke ( dva teleta, dva bika, dvije krave i jednu junicu), na način što je stoku u grupi  sa još tri nepoznata lica preveo pješice zaobilaznim putem iz  sela Draga, Opština Tutin- Republika Srbija, u selo Stupa, Opština Rožaje.</span>
</p>
<p class="p3"></p>
<p class="p3">
<span>              - čime bi kao saizvršilac sa M. S. izvršio krivično djelo krijumčarenje iz čl. 265.st.1.u vezi čl.23.st.2.Krivičnog zakonika.</span>
</p>
<p class="p3"></p>
<p class="p3">
<span>              - jer nije dokazano da je optuženi učinio djelo za koje je optužen.</span>
</p>
<p class="p3">
<span> </span>
</p>
<p class="p3">
<span>                                                                        </span>
</p>
<p class="p6">
<span class="s1">			O b r a z l o ž e n j e </span>
</p>
<p class="p7"></p>
<p class="p7"></p>
<p class="p5">
<span>Osnovno državno tužilaštvo u  Rožajama podnijelo je ovome sudu Optužnicu Kt.br.239/10  od 3. 11. 2010.g protiv optuženih M. S. i M. J.oba iz sela  Stupa, Opština Rožaje,    zbog krivičnog djela krijumčarenje iz čl. 265.st.1.u vezi čl. 23. st.2.  Krivičnog zakonika.</span>
</p>
<p class="p6">
<span>Zamjenik Osnovnog državnog tužioca u Rožajama Selmanović Armin u završnoj riječi je  istakao da je izvedenim dokazima na glavnom  pretresu  nesumjivo utvrdjeno da su optuženi kao saizvršioci izvršili krivično djelo koje im je optužbom stavljeno na teret. U prilog ovakvoj tvrdnji ide i činjenica da optuženi nemaju dokaze, odnosno dokumentaciju o porijeklu životinja koje su od njih oduzete dok  su se na pojedinim grlima stoke  nalazile ušne markice Republike Srbije, što jasno govori da oduzeta grla stoke ne potiču iz Crne Gore već iz Republike Srbije. Sa datih razloga konačno je predložio da sud optužene oglasi krivim i da ih osudi na kazne po zakonu, a da se od  istih oduzme roba - stoka,  kao  predmet izvršenja  krivičnog djela. </span>
</p>
<p class="p6">
<span>Optuženi  M. S. u svojoj odbrani na glavnom pretresu istakao je u svemu kao na zapisniku iz istrage Ki. br. 82/10 od 1. 11. 2010. godine, odnosno da nije tačno da je zajedno sa bratom Jusufom kritičnog dana prevodio stoku preko carinske linije. Dodaje da sa svojom porodicom živi u selu Stupa, Opština Rožaje gdje posjeduje i nekretnine. U blizini njihovog imanja je granica teritorije Republike Srbije, a sama granična linija ide koritom rijeke. Dana 13. 10. 2010. godine sa bratom J. je pošao da uzme dva bika koji su pasli na livadi sa dvoje teladi, dvije krave i jednom junicom. Imali su namjeru da obave izvesne poljoprivredne radove, a bikove je kupio njihov otac A. na stočnoj pijaci u Beranama i nijesu posjedovali ušne markice. Kada su uzeli bikove uzeli su istovremeno još dvoje teladi da bi ih odvojili od krava, dok je na livadi ostala junica i dvije krave. Dok su stoku vodili prema kući naišla je granična policija koja ih je pitala čija je stoka. Kada su im saopštili da je stoka njihovo vlasništvo, službenici granične policije su im kazali da sačekaju na tom mjestu njihove kolege koji su došli nakon tri sata i oduzeli im stoku. Službenici policije su takodje istog dana iz jedne štale u selu Stupa, oduzeli još dvije krave i jednu junicu koje nijesu bile njihovo vlasništvo. Dodaje da stoka koja im je oduzeta nije prelazila carinsku liniju niti su sa istom zaobilazili carinski prelaz, odnosno graničnu liniju, a stoka se nalazila na teritoriji Republike Crne Gore. Tačno je da telad koja su im oduzeta nijesu posjedovala ušne markice kao ni bikovi, mada su od veterinarske uprave u Rožajama  tražili da se telad obilježe ušnim markicama. Dodaje još da je njegov otac A. kupio dva junca na stočnoj pijaci u Beranama u proleće 2010. godine od H.F. iz Bijelog Polja za iznos od 1.000,00 eura i prilikom kupovine junci nijesu posjedovali ušne markice. Nikada do sada nije trgovao sa stokom, niti je kritičnog dana imao namjeru da prelazi carinsku liniju sa stokom. </span>
</p>
<p class="p6">
<span>U završnoj riječi  istakao je da se ne osjeća krivim za krivičnio djelio  koje mu se stavlja na teret   i predložio je da ga sud oslobodi od krivično pravne odgovornosti, te da mu vrati oduzetu stoku  koja nije bila obilježena ušnim markicama, a od stoke koja mu je oduzeta, njegovo vlasništvo bila su samo dva bika i dvoje teladi, dok mu nije poznato čija je bila ostala oduzeta stoka.  </span>
</p>
<p class="p6">
<span>Optuženi M. J.u svojoj odbrani na glavnom pretresu istakao je  u svemu kao na zapisniku iz istrage Ki. br. 82/10, odnosno  da živi u selu Stupa, Opština Rožaje, gdje drže nekoliko grla krupne stoke. Njegova majka je dana 13. 10. 2010. godine na ispašu otjerala nekoliko grla stoke , a u toku dana zajedno sa bratom  S. pošao je da dotjera sa livade dva bika i dvoje teladi, dok su na livadi ostale krave. Kada su izašli na put koji ide prema njihovoj kući naišla je patrola granične policije sa vozilom koje sa zaustavilo, a zatim su stoku koju su gonili povezali za vozilo i kazali im da sačekaju na tom mjestu . Stoka koju su  im oduzeli policajci, bikovi i telad, nije imala ušne markice, a bikove je kupio njihov otac u Beranama  početkom 2010. godine. Nakon izvjesnog vremena policija je na isto mjesto dotjerala još dvije krave i jednu junicu, a nezna čije je vlasništvo bila ta stoka. Dodaje da stoku nijesu preveli sa teritorije Republike Srbije u Crnu Goru, niti su sa istom zaobilazili carinski liniju.</span>
</p>
<p class="p6">
<span>U završnoj riječi istakao je da se ne osjeća krivim za krivično djelo koje mu se stavlja na teret i predložio je da ga sud oslobodi od krivično pravne odgovornosti.</span>
</p>
<p class="p6">
<span>Po ovoj krivično pravnoj stvari sud je na glavnom pretresu  izveo sledeće dokaze: </span>
</p>
<p class="p6">
<span> Uz saglasnost stranaka pročitan je iskaz svjedoka D. D.,  izvršen je uvid u potvrdu Ispostave Rožaje br. 02-240/4003/2 od 13. 10. 2010. godine, pročitan je zapisnik o izvršenom inspekcijskom pregledu veterinarske uprave Crne Gore br 323/09-0310-1-10/10 od 14. 10. 2010. godine, izvršen je uvid u fotodokumentaciju sačinjenu od strane Ispostave Rožaje br. 204/2010 od 13. 10. 2010. godine, pročitan je izvještaj Uprave policije Ispostava Rožaje iz kaznene evidencije na ime optuženog M. S. i pročitan je izvod iz kaznene evidencije na ime optuženog M. J.. </span>
</p>
<p class="p6">
<span>U dopuni dokaznog postupka  sud je na glavnom pretresu saslušao svjedoka H. F. iz Bijelog Polja.</span>
</p>
<p class="p6">
<span>Svjedok D. D. na zapisniku sa glavnog pretresa od 21. 01. 2011. godine koji je pročitan  uz saglasnost stranaka, istakao je u svemu kao na zapisniku iz istrage Ki. br. 82/10 od 1. 11. 2010. godine, odnosno da radi u Ekspozituri granične policije u Rožajama kao policajac i dana 13. 10. 2010. godine bio je na složbenoj dužnosti sa još dvojicom kolega. Imali su zadatak da vrše nadzor granice prema Republici Srbiji u reonu iznad sela Stupa i ispod sela Jablanica, prema Republici Srbiji. Naspram sela Stupa, koje se nalazi na teritoriji Republike Crne Gore, nalazi se selo Draga, koje je na teritoriji Republike Srbije. Oko 12,30 časova kritičnog dana sa mjesta odakle su vršili nadzor graničnog pojasa i granične linije, primijetili su tri lica koja su gonila sedam grla krupne stoke iz pravca sela Draga - Republika Srbija,  prema selu Stupa - Crna Gora,   a prema tim licima   u susret su išla dva lica sa teritorije Crne Gore. Kada su lica sa stokom prešla  jedan potok koji  ide graničnom linijom izmedju dvije države i ušla na teritoriju Crne Gore, odlučili su da im podju u susret, pa su ih sačekali  na jednom putu kuda su trebali da prodju nakon prelaska carinske linije. Kada su ih ova lica koja su tjerala stoku primijetila razbježala su se, a na putu su ostavili dva bika i dvoje teladi, dok su  u jednom napuštenom objektu sklonili jednu kravu i jedno june, dok je ispod objekta bila zavezana krava. Uspjeli su da dva lica pronadju i izvedu na put, a to su bili Murić Sanel i Jusuf koji su im u razgovoru saopštili da tri grla stoke nijesu njihova. Ističe da je jedan bik imao ušne markice Republike Srbije, kao i jedna krava koju su našli u napuštenom drvenom objektu. Objašnjava još da su sa uzvišenja odakle su posmatrati dogadjaj bili udaljeni vazdušnom linijom od oko 200 do 300 metara i dobro su primijetili da se radi o istim grlima stoke koja su zatekli i na putu, mada nijesu mogli dobro da prepoznaju lica koja su stoku gonila i koja su se kasnije razbježala dok su okrivljene  Sanela i J. zadržali dok su pokušavali da sklone dva bika. Dodaje još da S. i J. nijesu mogli skloniti ova tri grla stoke koja su našli u napuštenom objektu, s obzirom da su ih odmah uhvatili, tako da su ta grla stoke vjerovatno sklonila ova tri lica koja su pobjegla sa lica mjesta. Prelaz stoke sa teritorije jedne države na teritoriju druge države je  najčešće pazarnim danom, a upravo toga dana je bio pazarni dan u mjestu Ribarići, Opština Tutin - Republika Srbija, pa su zbog toga posebno motrili taj dio granice. Pojašnjava još  da je siguran da je optuženi S. sa ostalim nepoznatim licima prevodio stoku preko granične linije, dok nije siguran da je to činio i optuženi J. jer je isti pristigao kasnije kada je stoka već bila prevedena preko granične linije, a kada su odlučili da presretnu lica koja su tjerala stoku, tri osobe su im pobjegle u nepoznatom pravcu. Stoku je dakle preko granične linije preveo optuženi S. sa još dva nepoznata lica, a tek nakon što je stoka prevedena preko granične linije pristigao je M. J. sa još jednim nepoznatim licem i prišli su ovoj grupi.</span>
</p>
<p class="p6">
<span>Svjedok H. F.na glavnom pretresu je istakao u svemu kao na zapisniku iz istrage Ki. br. 82/10 od 2. 11. 2010. godine, odnosno da je sredinom marta mjeseca 2010. godine pošao na stočnu pijacu u Beranama u namjeri da kupi volove. Jedan nepoznati čovjek prodavao je par volova pa je prišao i počeo da se pogadja da ih kupi. Pogodili su se da ih kupi za 1.200,00 eura, a tada je prišao M. A., otac okriljenih, kojeg je poznavao od ranije i zamolio ga da mu prepusti da on kupi te volove koji su mu trebali radi držanja. Pristao je pa je odustao od kupovine volova, a M. A. je ostao da se dogovara sa tim čovjekom oko kupovine volova koji nijesu imali ušne markice. </span>
</p>
<p class="p6">
<span>Iz potvrde o privremeno oduzetim predmetima Uprave policije Ispostava Rožaje, br. 02-240-4003/2 od 13. 10. 2010. godine vidi se  da je od strane ispostave Rožaje dana 13. 10. 2010. godine Preduzeću DOO "Gradina Company" Rožaje predato sedam  grla stoke i to: dva teleta, dvije krave, dva bika i jedna junica.</span>
</p>
<p class="p6">
<span>Cijeneći odbrane okrivljenih  i sve izvedene dokaze, u smislu čl. 360. st.2. Zakonika o krivičnom postupku (ZKP), sud je nedvosmisleno utvrdio činjenično stanje kao u dispozitivu ove presude.</span>
</p>
<p class="p6">
<span>Utvrdjeno činjenično stanje proizilazi iz  dokaza izvedenih u postupku. </span>
</p>
<p class="p6">
<span> Naime, izvedenim dokazima na glavnom pretresu  nesumnjivo je utvrdjeno da je  optuženi M. S. dana 13. 10. 2010. godine, oko 12,30 časova u mjestu zv. "Stupa" Opština Rožaje prenio robu preko carinske linije   izbjegavajući mjere carinskog nadzora i to: sedam grla stoke (dva teleta, dva bika, dvije krave i jednu junicu).</span>
</p>
<p class="p6">
<span>Okrivljeni  je krivično djelo izvršio na način što je stoku koja je bliže opisana u izreci ove presude, zajedno sa još dva nepoznata lica  preveo pješice zaobilaznim putem iz sela Draga, Opština Tutin, Republika Srbija, u selo Stupa, Opština Rožaje, a tek nakon toga kada je već bio na teritoriji Crne Gore sa stokom,prišao mu je M. J. , njegov brat sa još jednim neponatim licem da bi pomogli u tjeranju stoke  </span>
</p>
<p class="p6">
<span>Da je okrivljeni M. S. zajedno sa još dva nepoznata lica  preveo stoku preko granične linije sa teritorije Republike Srbije na teritoriju Crne Gore, izbjegavajući na taj način mjere carinskog nadzora, nesumnjivo proistče iz iskaza svjedoka D. D., službenika Ekspoziture granične policije u Rožajama, koji je dana 13. 10. 2010. godine bio na službenoj dužnosti sa još dvojicom kolega, u svojstvu vodje patrole koja je imala zadatak da vrši nadzor granice prema Republici Srbiji u reonu iznad sela Stupa i ispod sela Jablanica, koja se sela nalaze u graničnom pojasu  na teritoriji Crne Gore prema Republici Srbiji. Ovaj svjedok je decidno u svom iskazu pojasnio da je sa svojim kolegama cio dogadjaj posmatrao sa uzvišenja koje je bilo udaljeno vazdušnom linijom oko 200 do 300 metara i dobro je vidio sedam grla stoke koju su tjerala tri lica iz pravca sela Draga na teritoriji Republike Srbije, prema selu Stupa koje se nalazi na teritoriji Crne Gore.Prema ovim licim koja su tjerala stoku u susret su išla dva lica sa teritorije Crne Gore.  Odlučili su da sačekaju i presretnu lica sa stokom na seoskom putu kuda su morali proći, a kada su ova lica primijetila službenike policije, tri lica su se dala u bjekstvo, dok su službenici policije uspjeli  da uhvate okrivljenog Sanela i njegovog brata Jusufa koji su vodili dva bika i dvoje teladi. </span>
</p>
<p class="p6">
<span>Pomenuti svjedok u svom iskazu bio je decidan da je okrivljeni S. zajedno sa još dva nepoznata lica prenio,  odnosno preveo pomenutu stoku zaobilaznim putem iz sela Draga na teritoriji Republike Srbije, prema selu Stupa na teritorij Crne Gore, izbjegavajući na taj način mjere carinskog nadzora, dok je optuženi Jusuf sa jednm nepoznatim licem,tek kasnije prišao S. i ostalim nepoznatim licima kada su isti stoku već bili preveli preko granične linije na teritoriju Crne Gore, a koja su se ostala nepoznata lica kasnije razbježala i udaljila u nepoznatom pravcu.  </span>
</p>
<p class="p6">
<span>Sud je u svemu prihvatio iskaz svjedoka D. D., jer je isti objektivan i objedljiv i na ovom dokazu sud je zasnovao utvrdjeno činjenično stanje, s obzirom da je iskaz ovog svjedoka ptvrđen i ostalim izvedenim dokazima na glavnom pretresu, odnosno potvrdom Ispostave Rožaje br. 02-240-4003/2 od 13. 10. 2010. godine, fotodokumentacijom br. 204/210 od 13. 10. 2010. godine i zapisnikom o izvršenom inspekcijskom pregledu veterinarske uprave Crne Gore br. 323/09-0310-1-10/10 od 14. 10. 2010. godine,  koje je dokaze sud takodje u svemu prihvatio, s obzirom da se svi ovi dokazi medjusobno slažu i dopunjuju.</span>
</p>
<p class="p6">
<span>Sud je posebno cijenio odbranu okrivljenog M. S.i njegove navode da je stoka koja je oduzeta, odnosno dva bika i dvoje teladi , bila vlasništvo njegovog oca, da je njegov otac bikove kupio na stočnoj pijaci u Beranama od H.F. iz  Bijelog Polja i isti nijesu posjedovali ušne markice, kao ni telad koja su poticala od njihovih krava, te da su kritičnog dana on i njegov brat imali namjeru da bikove i telad dotjeraju sa ispaše do svoje kuće, a ne da stoku prevode preko carinske linije. </span>
</p>
<p class="p6">
<span>Odbrana okrivljenog M. S. je po ocjeni suda neobjektivna i suprotna utvrdjenom činjeničnom stanju, jer je odlučno opovrgnuta ubjedljivim  iskazom svjedoka D. D.službenika Ekspoziture granične policije u Rožajama. Ovaj svjedok je bio decidan u svom iskazu kada je kazao da je okrivljeni M. S.  sa još dva nepoznata lica  prenio,  odnosno preveo stoku preko carinske linije, da je sa svojim kolegama dogadjaj posmatrao sa uzvišenja udaljenog oko 200 do 300 metara vazdušne linije,  odakle je jasno prepoznao okrivljenog S. , sa kojim su bila još dva nepoznata lica,  da je stoka  koju su kasnije zaplijenili ista ona koju je tjerao okrivljeni S. sa nepoznatim licima, a da je jedan od bikova imao ušne markice Republike Srbije, kao i jedna krava koju su kasnije našli u napuštenom drvenom objektu, te da je okrivljeni  u jednom momentu ušne markice  skinuo sa jednog bika i bacio je, medjutim, iste su kasnije pronadjene i fotografisane, što se potvrdjuje i fodotokumentacijom  koja se nalazi u spisima predmeta. </span>
<br>
<span>	Sve ove činjenice ukazuju da bikovi za koje okrivljeni S. tvrdi da su kupljeni na stočnoj pijaci u Beranama, u stvari nijesu zaista i kupljeni od H. F. što je ovaj svjedok i sam demantovao u svom iskazu, već su isti  poticali iz Republike Srbije, pa ovakvu  neobjektivnu odbranu okrivljenog Sanela sud nije mogao prihvatiti.</span>
</p>
<p class="p6">
<span>Iz svega naprijed utvrdjenog i izloženog, sud je izveo nesumnjiv zaključak da su u radnjama  optuženog M.S.  sadržani svi bitni elementi  bića krivičnog djela krijumčarenje  iz čl. 265. st. l. KZ,  jer je dana 13.10. 2010. godine oko  12,30 časova, u mjestu "Stupa" Opština Rožaje bavio se prenošenjem robe preko carinske linije, izbjegavajući mjere carinskog nadzora, a na način kako se to bliže navodi u izreci ove presude.  </span>
</p>
<p class="p6">
<span>Na naprijed opisani način okrivljeni M. S.   je prevodeći pomenutu stoku preko  carinske linije izbjegavao mjere  carinskog nadzora kojim su obuhvaćene mjere za sprečavanje neovlašćenog postupanja carinskom robom i obezbedjenje njene istovjetnosti, dok se ne sprovede carinski postupak. </span>
</p>
<p class="p6">
<span>U konkretnom slučaju okrivljeni  M. S. je bio svjestan svog djela, tj. svjestan   da prenošenjem robe preko carinske linije  na opisani način izbjegava  mjere carinskog nadzora i pristao je  na posledice svog djela, tako da  je    krivično djelo izvršio  sa direktnim umišljajem.</span>
</p>
<p class="p6">
<span>Za izvršeno krivično djelo sud je okrivljenog M.S.  oglasio krivim i osudio na kaznu zatvora u trajanju od 30 (trideset) dana i novčanu kaznu u iznosu od 200,00 (dvijestotine) eura.</span>
</p>
<p class="p6">
<span>Prilikom osude, na ovakve vrste i visine  krivičnih sankcija , sud je imao u vidu sve okolnosti iz čl. 42. KZ koje utiču da kazna bude veća ili manja.</span>
</p>
<p class="p6">
<span>Od olakšavajućih okolnosti sud je okrivljenom M. S.    uzeo u obzir  da je siromašnog imovnog stanja, nezaposlen i da do sada nije osudjivan za krivična djela, dok posebno otežavajućih okolnosti na strani okrivljenog sud nije našao. </span>
</p>
<p class="p6">
<span>Vodeći još računa o stepenu povrede zaštićenog dobra, sud je okrivljenog M. S.  uz primjenu odredaba iz čl. 45. i 46. st.l. tač.5. KZ,   osudio na  kaznu zatvora u trajanju  od 30 dana, kao ublaženu kaznu, smatrajući da će se i sa  ovako  ublaženom  kaznom prema okrivljenom  postići svrha kažnjavanja iz čl. 32. KZ, a u okviru opšte svrhe izricanja i propisivanja krivičnih sankcija iz čl. 4. st.2. KZ. </span>
</p>
<p class="p6">
<span>S obzirom da je za krivično djelo krijumčarenje iz čl. 265. st.l. KZ. pored kazne zatvora kumulativno propisana i novčana kazna, sud je optuženog  istovremeno osudio i na novčanu  kaznu u iznosu od  200,00 eura, koju je   kaznu optuženi dužan  da plati u roku od l5 dana po pravnosnažnosti ove presude, a koja će se u slučaju nenaplativosti ni prinudnim putem zamijeniti kaznom zatvora računajući svakih 25,oo eura novčane kazne jednim danom zatvora.</span>
</p>
<p class="p6">
<span>Na osnovu čl. 202. st.l.  u vezi čl. 199. st. 1. ZKP, sud je obavezao optuženog  da plati ovome sudu na ime troškova krivičnog postupka  iznos  od 80,00 eura,  a koji se troškovi odnose na prevoz zaplijenjene stoke od mjesta Stupa do Rožaja  prema  ispostavljenom računu "Gradina Company" iz Rožaja br. 008/10 od 13. 10. 2010. godine.  </span>
</p>
<p class="p6">
<span>Sud je takodje obavezao okrivljenog i na plaćanje troškova paušala  u iznosu od 50,00 eura, na osnovu čl. 202.st.l. u vezi čl. l99. st.3. ZKP-a, a imajući pri tom u vidu trajanje i složenost krivičnog postupka, kao i imovno stanje okrivljenog. </span>
</p>
<p class="p3">
<span>	Na osnovu čl. 265. st.3. KZ, od optuženog M. S.  se oduzima roba i to: tele bruto mase 131 kg, tele bruto mase 116 kg, junica bruto mase 171 kg, bik bruto mase 300,00 kg, bik bruto mase 367 kg, krava bruto mase 550 kg  i krava bruto mase 566 kg, koje su životinje  upotrijebljene kao predmet izvršenja krivičnog djela.</span>
</p>
<p class="p3">
<span>	Što se tiče krivično pravne odgovornosti okrivljenog M. J. za krivično djelo krijumčarenje iz čl. 265. st.l. u vezi čl. 23. st.2. KZ,  koje mu je krivično djelo stavljeno na teret Optužnicom ODT u Rožajama Kt. br. 239/10 od 3. 11. 2010. godine, sud je odlučio kao u izreci ove presude pod tačkom 2. </span>
</p>
<p class="p3">
<span>	Naime, iz iskaza saslušanog svjedoka D. D. službenika Ispostave granične policije u Rožajama nesumnjivo proizilazi da je stoku preko granične linije prenio odnosno preveo optuženi M. S. sa još dva nepoznata lica, a da se optuženi M. J.  u momentu prenošenja robe preko granične linije nalazio na teritoriji Crne Gore i da se okrivljenom S. i ostalim nepoznatim licima pridružio tek kasnije kada je roba već bila prenijeta preko granične linije, odnosno kada je stoka već bila prevedena sa teritorije Republike Srbije na teritoriju Crne Gore.</span>
</p>
<p class="p3">
<span>	Izvršilac predmetnog krivičnog djela  može biti samo lice koje sa robom prelazi carinsku liniju prilikom uvoza ili izvoza iz zemlje, a krivično djelo je svršeno preduzimanjem bilo koje radnje - prenošenjem, rasturanjem ili prikrivanjem neocarinjene robe preko carinske linije , izbjegavanjem mjera carinskog nadzora pod naoružanjem, u grupi ili uz upotrebu sile ili prijetnje. 	Iz iskaza svjedoka D. D., čiji je iskaz sud u svemu prihvatio kao objektivan, potpun i jasan nema medjutim, dokaza da je okrivljeni M. J. na bilo koji naprijed opisan način učestvovao u izvršenju predmetnog krivičnog djela, a pored svega nema dokaza da je isti kritičnom prilikom  učestvovao u zajedničkom izvršenju krivičnog djela sa njegovim bratom S., odnosno da je sa umišljajem bitno doprinio izvršenju predmetnog  krivičnog djela.</span>
</p>
<p class="p3">
<span>	To što je okrivljeni M. J.od strane službenika  Ekspoziture granične policije u Rožajama zatečen da tjera stoku na teritoriji Crne Gore zajedno sa svojim bratom  M. S., koju je isti predhodno sa nepoznatim licima prenio odnosno preveo pješice zaobilaznim putem iz sela Draga, Opština Tutin u selo Stupa, Opština Rožaje i izvršio na taj način krivično djelo krijumčarenje iz čl. 265. st.l. KZ, ne predstavlja krivično djelo u smislu  naprijed pomenute zakonske definicije.  </span>
</p>
<p class="p3">
<span>	Pošto nije dokazano da je i okrivljeni M. J.dana 13. 10. 2010. godine oko 12,30 časova u mjestu zv. "Stupa" Opština Rožaje  zajedno sa njegovim brtom S.i još tri nepoznata lica prenio,  odnosno preveo, sedam grla stoke zaobilaznim putem iz sela Draga, Opština Tutin, Republika Srbija u selo Stupa, Opština Rožaje, sud ga je  osnobodio od optužbe, na osnovu čl. 363. st.l. tač.3. ZKP-a.</span>
</p>
<p class="p6">
<span>Sa izloženog odlučeno je kao u dispozitivu ove presude.</span>
</p>
<p class="p6">
<span>	</span>
</p>
<p class="p6">
<span>	</span><span class="s1">OSNOVNI SUD U ROŽAJAMA, dana 3. 06. 2011.g.</span>
</p>
<p class="p6"></p>
<p class="p6"></p>
<p class="p6"></p>
<p class="p6">
<span class="s1">Zapisničar</span><span>						</span><span class="s1">PREDSJEDNIK VIJEĆA-SUDIJA</span>
</p>
<p class="p6">
<span class="s1">Verica Vesić, s.r.						Rafet Suljević, s.r.</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span class="s1">PRAVNA POUKA:</span><span> Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p6">
<span>	 </span>
</p>
<p class="p6"></p>
<p class="p6"></p>
<p class="p2"></p>


</body>
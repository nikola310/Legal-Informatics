<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p2{text-align:start;hyphenate:auto;keep-with-next.within-page:always;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-align:center;hyphenate:auto;font-family:Times New Roman;font-size:14pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:14pt;}
.s1{font-weight:bold;}
.s2{color:red;}
</style>
<meta content="igor.djurickovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">CRNA GORA</span>
</p>
<p class="p3">
<span class="s1">OSNOVNI SUD U NIKŠIĆU</span>
</p>
<p class="p3">
<span>K.br. 760/2012</span>
</p>
<p class="p3">
<span>Dana  18.04.2013. godine</span>
</p>
<p class="p3"></p>
<p class="p1">
<span class="s1">U IME CRNE GORE</span>
</p>
<p class="p3"></p>
<p class="p4">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljene T. M., zbog krivičnog djela samovlašće iz člana 384 stav 1 KZ, postupajući po optužnom predlogu ODT Nikšić Kt.br.533/12 od 09.07.2012. godine, nakon javnog glavnog pretresa održanog dana 16.04.2013.godine, u prisustvu zastupnika ODT-a Dj. R, okrivljene i njenog branioca M.S.advokata iz Nikšića, donio je i dana 18.04.2013.godine javno objavio </span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p3"></p>
<p class="p3">
<span class="s1">	Okrivljena:</span>
</p>
<p class="p3"></p>
<p class="p4">
<span class="s1">	T. M., </span><span>od oca A. i majke F. rodjene H., rodjen ... godine u R., sa prebivalištem u Nikšiću-ulica V. K. broj .., državljanin Crne Gore, po zanimanju ugostitelj, udata 3 djece, srednjeg imovnog stanja, ranije osudjivana presudom Osnovnog suda u Nikšiću K.br. 589/10 od 17.12.2010. godine, zbog krivičnog djela iz člana 384 stav 1 KZ, uslovnom osudom, 30 dana zatvora na 1 godinu </span>
</p>
<p class="p4"></p>
<p class="p1">
<span class="s1">K r i v a   j e:</span>
</p>
<p class="p3"></p>
<p class="p3">
<span>	</span><span class="s1">Što je:</span>
</p>
<p class="p4">
<span class="s1">             </span>
</p>
<p class="p6">
<span>Neutvrdjenog dana u periodu od 09.04.2012.godine do 12.04.2012 godine, u Nikšiću, u svom poslovnom prostoru, koji se nalazi u ulici S.Š., samovlasno pribavila pravo za koje je smatrala da joj pripada, na način što je, nakon što su dana 09.04.2012. godine, ovlašćeni radnici Elektrodistribucije Nikšić na priključnom ormaru isključili navedeni poslovni prostor sa nisko-naponske mreže zbog neplaćenog duga na ime utrošene električne energije, isti samovlasno priključila na nisko naponsku mrežu Elektrodistribucije Nikšić </span>
</p>
<p class="p4"></p>
<p class="p6">
<span>- čime je počinila krivično djelo samovlašće iz člana 384 stav 1 Krivičnog zakonika </span>
</p>
<p class="p4"></p>
<p class="p6">
<span>- pa sud okrivljenu zbog izvršenja navedenog krivičnog djela primjenom citiranih zakonskih odredbi i odredbi iz  člana  32, 39, 41 i 42 KZ , kao i odredbi iz člana 226 ,229 i 374 ZKP-a </span>
</p>
<p class="p4"></p>
<p class="p5">
<span class="s1">O S U D J U J E</span>
</p>
<p class="p5"></p>
<p class="p5"></p>
<p class="p6">
<span class="s1">Na plaćanje novčane kazne u iznosu od 400,00 eura (slovima: četiristotine) eura</span><span>, koju kaznu je okrivljena dužna platiti u roku od 3 mjeseca od dana pravosnažnsoti presude. Ukoliko okrivljena navedeni iznos novčane kazne ne plati u ostavljenom roku ista će biti zamijenjena kaznom zatvora tako što će se za svakih započetih 25,00 eura novčane kazne okrivljenoj odrediti po jedan dan zatvora ili kaznom rada u javnom interesu, ukoliko okrivljena na to pristane, tako što će se za svakih započetih 25,00 eura novčane kazne okrivljenoj odrediti po 8 časova rada u javnom interesu. </span>
</p>
<p class="p4"></p>
<p class="p6">
<span>Obavezuje se okrivlejna da na ime paušala kao dijela troškova krivčnog postupka plati novčani iznos od 50,00 eura u roku od 15 dana od dana prvosnažnosti prersude pod prijetnjom prinudnog izvršenja na žiro račun Osnovnog suda u Nikšiću broj 832-152-32, na koji račun je okrivljena dužna platiti i navedeni iznos novčane kazne  i da sudu dostavi dokaz o izvršenim uplatama.</span>
</p>
<p class="p6"></p>
<p class="p4">
<span>	</span>
</p>
<p class="p5">
<span class="s1">O b r a z l o ž e n j e</span>
</p>
<p class="p5"></p>
<p class="p4">
<span class="s1">	Osnovni državni tužilac u Nikšiću</span><span> svojim optužnim predlogom Kt.br.760/2012 od 09.07.2012.godine, stavio je na teret okrivljenoj T. M. izvršenje krivičnog djela samovlašće iz člana 384 stav 1 KZ. Zastupnik  ODT-a Dj. R., koji je zastupao optužni akt na glavnom pretresu, imajući u vidu rezultate dokaznog postupka djelimično je u toku pretresa izmijenio činjenični opis podnijetog optužnog akta i u svojoj završnoj riječi, ostajući  pri navodima imijenjenog optužnog akta predložio je sudu da okrivljenu oglasi krivom i osudi po zakonu.</span>
</p>
<p class="p4">
<span> </span>
</p>
<p class="p4">
<span>	</span><span class="s1">Okrivljena T. M.</span><span> u svojoj odbrani datoj na glavnom pretresu, negirajući izvršenje krivičnog djela koje joj je stavljeno na teret otpužbom, u bitnom je istakla da je vlasnik poslovnog prostora koji se nalazi u ulici S.Š., da je u pitanju objekat površine 50 m2 u kome se obavlja ugostiteljska djelatnost i da je ugostiteljski objekat njoj i jedini porodici jedini izvor prihoda, da je tokom 2010. godine, s obzirom da su dolazili enormno visoki računi za utrošenu električnu energiju u tom objektu, ona podnosila više prigovora Elektrodistribuciji Nikšić, a Elektrodistribucija Nikšić donijela odluku da su ti njeni prigovori neosnovani, nakon čega se obratila Regulatornoj agenciji za energetiku, koja je donijela odluku kojom je Elektrodistribuciji Nikšić naloženo da ponovi postupak, nakon čega Elektrodistribucija Nikšić nije donosila nikakvu odluku, niti sprovodila ponovni postupak. Istakla je i da što se tiče konkretnog isključenja električne energije od dana 09.04.2012. godine, tvrdi da toga dana u njenom objektu nije isključena električna energija na brojilu, jer se brojilo nalazi u unutrašnjosti objekta i to u kuhinji istog i da se sjeća da su radnici Elektrodistribucije koji su došli toga dana u njen poslovni prostor namjeravali da isključe taj objekat sa elektro mreže, ali im je ona rekla da ne dozvoljava isključenje, s obzirom da spori visinu računa za prethodno utrošenu električnu energiju, jer je prije ovog dana negdje tokom februara mjeseca 2012. godine, ona dobila opomenu pred isključenje od strane Elektrodistribucije Nikšić i na tu opomenu uložila prigovor, da bi dana 13.04.2012 godine dobila rješenje kojim je Elektrodistribucija Nikšić taj njen prigovor odbila kao neosnovan. Takodje je istakla da nije bila prisutna kada su radnici Elektrodistribucije Nikšić dana 12.04.2012. godine, dolazili u kontrolu  njenog poslovnog objekta u ulici S.Š., tako da ne zna šta su oni prilikom te kontrole konstatovali u zapisniku koji su sačinili. Napomenula je i da tvrdi da dana 09.04.2012. godine u premetnom objektu nije isključivana električan energija, jer bi u slučaju da je to učinjeno ona to sigurno znala, s obzirom da u ovom objektu rade članovi njene porodice-suprug i djeca, koji bi je sigurno obavijestili o isključenju električne energije.</span>
</p>
<p class="p4"></p>
<p class="p4">
<span>	U svojoj završnoj riječi okrivljena je, ostajući pri svojoj odbrani, lično i preko svog branioca istakla da smatra da u toku predmetnog krivičnog postupka nije dokazano da je počinila krivično djelo koje joj je stavljeno na teret optužbom i u konačnom predložila sudu da je oslobodi od optužbe.</span>
</p>
<p class="p4"></p>
<p class="p4">
<span>	Sud je na glavnom pretresu u dokaznom postupku pročitao zapisnik Elektrodistribucije Nikšić o izvršenju naloga za obustavu snabdijevanja električnom energijom broj 0011233 od dana 09.04.2012.godine, pročitao zapisnik Elektrodistribucije Nikšić o izvršenju naloga za obustavu snabdijevanja električnom energijom broj 0011224 od 12.04.2012.godine, neposredno saslušao svjedoke J. Ž. i K. M. i pročitao izvod iz kaznene evidencije za okrivljenu dat od Uprave policije CG-Ispostava R..</span>
</p>
<p class="p4">
<span>         	Analizirajući provedene dokaze pojedinačno i u njihovoj medjusobnoj povezanosti, dovodeći ih u vezi sa navodima optužbe i odbranom okrivljene, sud je na nesumnjiv način utvrdio da je okrivljena T. M. počinila krivično djelo koje joj je stavljeno na teret optužbom i istu oglasio krivom i krivično pravno odgovornom sa sljedećih razloga:</span>
</p>
<p class="p4"></p>
<p class="p4">
<span>	</span><span class="s1">Svjedok J. Ž.</span><span> u svom iskazu istakao je da se sjeća da je tokom aprila mjeseca 2012. godine, sa kolegom K. M. izvršio isključenje električne energije u poslovnom prostoru - privremenom objektu koji je vlasništvo ovdje okrivljene T. M. i da su to isključenje električne energije izvršili na takozvanom TEP ormaru, a da se ne može sjetiti da li su prije tog isključenja nekoga od prisutnih u tom objektu obavijestili da će izvršiti to isključenje električne energije. Istakao je i da su to isključenje na priključnom TEP ormaru izvršili tako što su iz istog izvadili osigurače i na taj način onemogućili dovod električne energije u instalacije objekta, a da se ne može sjetiti da li su tom prilikom osigurače koje su izvadili iz TEP ormara odnijeli sa sobom ili ih ostavili pored tog ormara, ali da se sjeća da taj TEP ormar nijesu plombirali, jer nije bilo tehničkih mogućnosti to da učine, a da što se tiče kontrole tog potrošača nakon izvršenog isključenja ne može sjetiti nikakvih bližih detalja niti šta su prilikom te kontrole utvrdili. </span>
</p>
<p class="p4"></p>
<p class="p4">
<span>	</span><span class="s1">Svjedok K. M.</span><span> u svom iskazu istakao je da je kao radnik Elektrodistribucije Nikšić, obavljajući svoje redovne poslove, u više navrata sa kolegama dolazio u poslovni prostor-privremeni objekat koji je vlasništvo ovdje okrivljene T. M., a koji se nalazi u ulici S.Š. da bi izvršio isključenje električne energije zbog neplaćenog duga za utrošenu električnu energiju i da se sjeća da okrivlejna nije dozvoljavala da se izvrši isključenje, a da što se tiče isključenja električne energije u navedenom objektu od dana 09.04.2012. godine i kontrole prethodno isključenog potrošaća od dana 12.04.2012. godine, ne može sjetiti zbog proteka vremena. Nakon što su mu od strane suda pokazani zapisnici Elektroditribucije Nikšić o izvršenju naloga za obustavu snadbijevanja električnom energijom broj 0011233 od 09.04.2012. godine i zapisnik broj 0011224 od 12.04.2012. godine imenovanis vjedok je objasnio da su to konkretno isključenje poslovnog prostora-privremenog objekta okrivljene on i njegov kolega J. Ž. izvršili tako što smo prekinuli dovod električne energije na takozvanom priključnom TEP ormaru, na koji način potrošače isključuju sa mreže kada im ne dozvoljavaju da isključenje izvrše na brojilu i to isključenje rade tako što iz instalacija u priključnom ormaru izvade takozvane nožaste osigurače i na taj način onemoguće dovod električne energije u instalacije objekta, a zatim te izvadjene osigurače nose sa sobom. Istakao je i da se sjećam da je priključni ormar ovog privremenog objekta postavljen sa zadnje strane istog, ali da se ne može sjetiti da li je isti bio zaključan, ali da u slučajevima kada je moguće to učiniti nakon isključenja oni plombiraju vrata od priključnog ormara i kada to učine u zapisniku konstatuju da su to uradili, uz navodjenje broja postavljene plombe. </span>
</p>
<p class="p4"></p>
<p class="p4">
<span>	Ovako kazivanje imenovanih svjedoka potvrdjeno je zapisnikom Elektrodistribucije Nikšić o izvršenju naloga za obustavu snadbijevanja električnom energijom broj 0011233 od 09.04.2012. godine, u kojem je konstatovano da su radnici Elektrodistribucije Nikšić K. M. i J. Ž. dana 09.04.2012.godine isključili sa nisko naponske mreže poslovni prostor koji se vodi na ime potrošača T. M., lociran u ulici S.Š., prekidom dovoda energije na priključnom ormaru, zbog neplaćenog duga po osnovu utrošene električne energije u iznosu od 7.501,90 eura, dok je u zapisniku Elektrodistribucije Nikšić o izvršenju naloga za obustavu snadbijevanja električnom energijom broj 0011224 od 12.04.2012. godine konstatovano da su imenovani radnici Elektrodistribucije Nikšić prilikom kontrole prethodno isključenog poslovnog prostora ustanovili da je isti samovoljno priključen na napajanje električnom energijom sa distributivne mreže.</span>
</p>
<p class="p4"></p>
<p class="p6">
<span>Na osnovu navedenih dokaza sud je utvrdio da je predmetni poslovni prostor, koji je vlasništvo okrivljene T. M., dana 09.04.2012. godine, od strane radnika Elektroditribucije isključen sa elektrodistributivne mreže zbog neplaćenog duga po osnovu utrošene električne energije na priključnom TEP ormaru i da je kontrolom predmetnog poslovnog prostora koja je izvršena dana 12.04.2012.godine, a koju su obavili radnici Elektrodistribucije Nikšić, utvrdjeno da je predmetni poslovni prostor neovlašćeno priključeno na napajanje električnom energijom, na osnovu kojih činjenica je sud izveo zaključak da je upravo okrivljena T. M., kao vlasnik predmetnog poslovnog prostora u kojem po sopstvenom kazivanju u dužem vremenskom periodu sa članovima svoje porodice obavlja ugostiteljsku djelatnost i samim tim lice koje ima konkretan interes da to učini, nakon što je predmetni poslovni prostor prethodno bilo isključen sa distributivne mreže zbog neplaćenog duga za utrošenu električnu energiju, izvršila samovoljno priključenje električne energije u istom, na osnovu kojeg zaključka je sud na nesumnjiv način utvrdio da je okrivljena T. M. neutvrdjenog dana u periodu od 09.04.2012.godine do 12.04.2012 godine, u Nikšiću, u svom poslovnom prostoru, koji se nalazi u ulici S.Š., samovlasno pribavila pravo za koje je smatrala da joj pripada, na način što je, nakon što su dana 09.04.2012. godine, ovlašćeni radnici Elektrodistribucije Nikšić na priključnom ormaru isključili navedeni poslovni prostor sa nisko-naponske mreže zbog neplaćenog duga na ime utrošene električne energije, isti samovlasno priključila na nisko naponsku mrežu Elektrodistribucije Nikšić, kojim radnjama je okrivljena počinio krivično djelo samovlašće  iz člana 384 stav 1 KZ na način, u vrijeme i na mjestu kako je to predstavljeno u izreci presude. </span>
</p>
<p class="p6"></p>
<p class="p6">
<span>Prilikom donošenja odluke o krivici okrivljene sud je, cijeneći odbranu okrivljene istu odbacio kao neosnovanu i usmjerenu na izbjegavanje krivično pravne odgovornosti, jer je odbrana okrivljene u dijelu u kome je okrivljena navela da u predmetnom poslovnom prostoru dana 09.04.2012.godine nije od strane radnika preduzeća Elektrodistribucija Nikšić isključivana električna energije zbog neplaćenog duga za utrošenu električnu energiju, jer je ovakva odbrana okrivljene u potpunosti opovrgnuta iskazima svjedoka J. Ž. i K. M. i zapisnicima Elektroditribucije Nikšić o izvršenju naloga za obustavu snadbijevanja električnom energijom broj 0011233 od 09.04.2013. godine i broj 0011224 od 12.04.2013. godine, kojim dokazima je sud iz već navedenih razloga pokloio povjerenje i na istima zasnovao odluku o krivici okrivljene u predmetnom postupku. </span>
</p>
<p class="p4"></p>
<p class="p4">
<span class="s1">            </span><span>Cijeneći subjektivni odnos okrivljene prema izvršenom krivičnom djelu, sud je utvrdio da je okrivljena prilikom izvršenja predmetnog krivičnog djela postupala sa direktnim umišljajem, jer je okrivljena preduzimajući radnje bliže opisane u izreci presude bila svjesna da takvim postupanjem samovlasno pribavlja pravo na snabdijevanje električnom energijom za koje je smatrala da joj pripada, odakle nedvosmisleno proizilazi da je okrivljena prilikom izvršenja predmetnog krivičnog djela bila svjesna istog i htjela njegovo izvršenje.</span>
</p>
<p class="p4"></p>
<p class="p4">
<span>         	Prilikom donošenja odluke o vrsti i visini kazne okrivljenoj sud je u smislu člana 42 stav 1 KZ na strani okrivljenog kao olakšavajuće okolnosti našao porodične prilike-činjenicu da je okrivljena udata i majka troje djece, dok je raniju osudjivanost okrivljene utvrdjenu uvidom u izvod iz kaznene evidencije sud istoj cijenio kao otežavajuću okolnost u sklopu ličnosti okrivljene, jer je očigledno da uslovna osuda kao krivična sankcija koja je okrivljenoj izrečena zbog izvršenja istovrsnog krivičnog djela prilikom ranije osudjivanosti, nije u dovoljnoj mjeri uticala na okrivljenu da ne čini nova krivična djela.  Imajući u vidu navedene okolnosti, cijeneći pri tom u smislu odredbe člana 42 stav 2 KZ imovne prilike okrivljene za koje je sud utvrdio da su srednje, jer je okrivljena vlasnik predmetnog poslovnog prostora u kome kao privatni preduzetnik obavlja ugostiteljsku djelatnost, sud je okrivljenu na osnovu člana 39 KZ osudio na plaćanje novčane kazne u iznosu od 400,00 eura smatrajući da je ovakva kazna primjerena težini izvršenog krivičnog djela i okrivljenoj kao učiniocu istog i da će se sa ovakvom kaznom na okrivljenu u dovoljnoj mjeri uticati da ubuduće ne vrši nova krivična djela, odnosno da će se na taj način u ovom konkretnom slučaju ostvariti svrha kažnjavanja iz člana 32 KZ, u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p class="p4"></p>
<p class="p6">
<span>Imajući u vidu sve navedene okolnosti, cijeneći pri tom naročito okolnost izvršenja predmetnog krivičnog djela utvrdjenu kazivanjem okrivljene da obavljanje ugostiteljske djelatnosti u predmetnom poslovnom prostoru predstavlja jedini izvor prihoda njene porodice, a da je obavljanje te djelatnosti faktički nemoguće ukoliko u objektu nema električne energije, sud je, pored toga što je odredio da će ukoliko okrivljena novčanu kaznu na koju je osudjena ovom presudom ne plati u roku od tri mjeseca od dana pravosnažnosti presude istu zamijeniti kaznom zatvora, alternativno odredio da će se navedena novčana kazna ukoliko okrivljena istu ne plati u ostavljenom roku zamijeniti kaznom rada u javnom interesu ukoliko okrivljena na to pristane, tako što će se za svakih započetih 25,00 eura novčane kazne okrivljenoj odrediti po 8 časova rada u javnom interesu.</span>
</p>
<p class="p4"></p>
<p class="p4">
<span class="s2">	</span><span>Odluku o troškovima sud je donio na osnovu člana 226 i 229 ZKP-a i istom okrivljenu obavezao da na ime paušala kao dijela troškova krivičnog postupka plati novčani iznos od 50,00 eura, koji iznos je odredjen imajući u vidu složenost predmeta, trajanje postupka i imovne prilike okrivljene.</span>
</p>
<p class="p4"></p>
<p class="p4">
<span>	Na osnovu svega izloženog, primjenom člana 374 ZKP-a odlučeno je kao u izreci presude.</span>
</p>
<p class="p3"></p>
<p class="p5"></p>
<p class="p5">
<span class="s1">OSNOVNI SUD U NIKŠIĆU</span><span>, dana 18.04.2013. godine</span>
</p>
<p class="p3">
<span> </span>
</p>
<p class="p3">
<span class="s1">Zapisničar                                                                                                    		S U D I J A</span>
</p>
<p class="p3">
<span class="s1">Papović Budimirka s.r.                                                                                               Djuričković Igor s.r. </span>
</p>
<p class="p3"></p>
<p class="p3">
<span class="s1">                                                Za tačnost otpravki tvrdi i ovjerava: Službenik suda</span>
</p>
<p class="p3">
<span> </span>
</p>
<p class="p3">
<span class="s1">PRAVNA POUKA: </span><span>Protiv ove presude dozvoljena je žalba u roku od 8 dana od dana prijema</span>
</p>
<p class="p3">
<span>                                   iste preko ovog suda Višem sudu Podgorica </span>
</p>
<p class="p3"></p>


</body>
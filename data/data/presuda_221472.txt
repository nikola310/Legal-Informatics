<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
.span3{color:#000000;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">                      K. br. 24/16-08</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1"></span><span class="span1">OSNOVNI SUD U PODGORICI, po sutkinji Željki Jovović, uz učešće Danijele Rajković kao zapisničarke, u krivičnom predmetu protiv optuženog D. M., iz Podgorice, zbog krivičnog djela djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, rješavajući po optužnici Osnovnog državnog tužilaštva Podgorica Kt. br. 2259/07 od 23. 01. 2008. godine, nakon glavnog, javnog pretresa održanog dana 21. 06. 2016. godine, u prisustvu zastupnika optužbe Enisa Bakovića - državnog tužioca u ODT-u Podgorica, optuženog D. M. i njegovog branioca adv. Lj. N., donio je i dana 23. 06. 2016. godine javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">M. D., od oca M. i majke S., rodjene V., rodjen xx. xx. 19xx. godine, u Bijelom Polju, sa prebivalištem u Podgorici - Bulevar Svetog Petra Cetinjskog br. xxx, oženjen, otac dvoje djece, po zanimanju mašinski inženjer, penzioner, srednjeg imovnog stanja, ranije neosuđivan.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je: </span>
</p>
<p>&nbsp;</p>
<p>
<span class="span1">Dana 09. jula 2007.godine oko 17:00 časova u Podgorici, na raskrsnici Moskovske ulice i Bulevara Svetog Petra Cetinjskog, ne pridržavajući se saobraćajnih propisa iz čl. 119 st.1 ZOBS-a na putevima, ugrozio saobraćaj i doveo u opasnost život i tijelo ljudi na način što, upravljajući putničkim vozilom marke „Lada“ registarskih oznaka PG xxx-xx, lijevom saobraćajnom trakom desne kolovozne trake Moskovske ulice u pravcu Bulevara Revolucije, na obilježenom pješačkom prelazu, regulisanom svjetlosnim saobraćajnim znakom, u trenutku kada mu je saobraćajnim znakom bio dozvoljen prelaz, vozilo nije zaustavio ispred obilježenog pješačkog prelaza, tako da ne bi ugrozio pješaka-oštećenog O. P., koji je već stupio na pješački prelaz i prelazio sa lijeve na desnu stranu, smjera kretanja vozila optuženog, usljed čega je došlo do kontakta prednjeg dijela vozila i oštećenog O. P., koji je tom prilikom zadobio tešku tjelesnu povredu u vidu potresa mozga, nagnječenja glave i tijela, oguljotine u lijevom čeonom predjelu, velike oguljotine u desnom sljepoočnom predjelu i oguljotine u predjelu lijeve butine i lijeve potkoljenice, </span><span class="span1">pri čemu je u odnosu na osnovni oblik krivičnog djela i težu posljedicu postupao sa svjesnim nehatom, jer je bio svjestan da ovakvom nepropisnom vožnjom može ugroziti saobraćaj i izazvati zabranjenu posljedicu, ali je olako držao da do toga neće doći,</span>
</p>
<p>
<span class="span1">- čime je učinio krivično djelo teška djela protiv bezbjednosti javnog saobraćaja čl. 348 st. 3 u vezi čl. 339 st. 3 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span1">Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1"> </span><span class="span1">USLOVNU OSUDU</span>
</p>
<p>&nbsp;</p>
<p>
<span class="span1">S tim, što mu utvrđuje kaznu zatvora u trajanju od 4 (četiri) mjeseca i istovremeno određuje da se utvrđena kazna neće izvršiti ukoliko optuženi u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se optuženi da na ime troškova krivičnog postupka uplati na račun budžetskih sredstava Crne Gore iznos od 1.941,00 eura, kao i iznos od 70,00 eura, na ime sudskog paušala, sve u roku od 15 dana po pravosnažnosti presude pod prijetnjom prinude naplate. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Podgorica Kt. br. 2259/07 od 23. 01. 2008. godine godine, stavljeno je na teret optuženom D. M. izvršenje krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika. Zastupnik opužbe je u završnoj riječi ostao pri ranije datoj završnoj riječi, kada je izmijenjen činjenični opis dispozitiva optužnog akta kao u izreci presude, uz predlog sudu da optuženog oglasi krivim i izrekne sankciju u granicama zakonom propisanim za predmetno krivično djelo.</span>
</p>
<p>
<span class="span1">Optuženi D. M. je u svojoj odbrani naveo da je predmetnog dana upravljao putničkim vozilom marke "Lada" reg. oznaka PG xxx-xx, tako što se kretao Ul. Moskovskom u pravcu Bulevara Revolucije. Dolaskom ispred Bulevara usporio je vožnju, upalilo se zeleno svijetlo i krenuo je kroz raskrsnicu desnom stranom kolovozne trake koja je namijenjena za kretanje pravca pravo. Kada je prošao kroz raskrsnicu primijetio je grupu pješaka sa njegove lijeve strane, ali mu oni nisu smetali da prodje i nastavi vožnju pravo i predje pješački prelaz. Odjednom sa njegove lijeve strane natrčao je pješak i odjednom se stvorio ispred njega, pa je pokušao da koči i da izbjegne kontakt, u čemu nije uspio jer je došlo do kontakta izmedju prednjeg dijela vozila i nogu tog pješaka,  nakon čega se zaustavio. Pješak je pao na haubu, a zatim na asfalt, poslije čega je prebačen u KBC. Pojasnio je da je pješak naletio na auto po sredini prednjeg dijela vozila, te da je pješaka primijetio kada je njegovo vozilo još uvijek bilo u raskrsnici prije pješačkog prelaza a oštećeni je bio jedno 7 do 10 metara iza pješačkog prelaza i kretao se dijagonalno prema zgradi T-Coma. Dalje je pojasnio da kada je</span><span class="span2"> </span><span class="span1">rekao da je prešao pješački prelaz nakon što je prešao kroz raskrsnicu i primijetio grupu pješaka sa njegove lijeve strane ispred poslovnice Telenor-a i nastavio vožnju pravo, mislio je na pješački prelaz na izlazu iz raskrsnice. Pritisnuo je kočnicu, znači na pješačkom prelazu na izlazu iz raskrsnice, odnosno, nešto malo ispred pješačkog prelaza, čim je vidio da oštećeni pretrčava ulicu a do kontakta je došlo nekih 8-10 m iznad pješačkog prelaza od prilike po njegovoj procjeni. Odmah nakon nezgode je pozvao svoga zeta V. P. i komšinice M. Đ. i njenu kćerku A. Đ.. V. je na lice mjesta došao prvi, a A. i M. su došle iza njega i svi oni su došli dok je on još uvijek bio na licu mjesta. Nakon nezgode V. P., A. i M. su mu rekli da tu uopšte nije vršen uviđaj, nisu mjereni tragovi kočenja, niti je dolazila uviđajna ekipa, osim jedan policajac. V.mu je rekao da je on odvezao vozilo sa lica mjesta kada mu je naredio policajac, a vozilo je V. parkirao u dvorištu zgrade, odnosno u Ul. Svetog Petra Cetinjskog, gdje i živi. U završnoj riječi je prihvatio završnu riječ svog branioca i predložio sudu da ga oslobodi krivice za nastali udes i njenih posledica, jer tužilac nije podnio ni jedan valjan materijalni dokaz o njegovoj krivici. </span>
</p>
<p>
<span class="span1"> U završnoj riječi branilac optuženog adv. Lj. N. je predložio da sud donese oslobađajuću presudu, ukazujući da u radnjama optuženog nema elemenata krivičnog djela jer nedostaje uzročna veza izmedju radnje i posljedice, kao element opšteg pojma krivičnog djela. </span><span class="span1">Odbrana optuženog i sadržina izvedenih dokaza ukazuju da do </span><span class="span1">posljedice, u navedenom vidu, nije došlo usljed radnji optuženog, već usljed radnji oštećenog kao pješaka. S</span><span class="span1">matra da je sud pogriješio kada nije odredio novo saobraćajno vještačenje od strane vještaka koji po zakonu mogu vještačiti saobraćajne nezgode, odnosno davati prostorno vremensku analizu nastanka i toka saobraćajne nezgode a brojni propusti su učinjeni i u radu policije u vezi predmetne saobraćajne nezgode jer su Zapisnik u uviđaju i skica lica mjesta prepuni neistinitih podataka, što ukazuje na jasan zaključak da je uviđaj vršen nakon uklanjanja vozila sa lica mjesta od strane svjedoka P. V., po naređenju prisutnog policajca, odnosno da su zapisnik o uviđaju i skica lica mjesta sačinjavani nakon nepropisnog uklanjanja vozila sa lica mjesta. Takođe, sud je kao dokaz proveo nalaz i mišljenje Centra za saobraćajno mašinska vještačenja, iako to nije mogao učiniti jer se radi o pravno nevaljanom dokazu, jer su vještačenje izvršili diplomirani inženjeri mašinstva. U ponovnom postupku sud je pogriješio kada je odbio predlog odbrane da se izvrši ponovna rekonstrukcija saobraćajne nezgode, ali ovog puta u prisustvu oba učesnika nezgode. Uz to, službenici policije su izvršili fotografisanje ali fotodokumentacija sudu nije nikad dostavljena. Konačno, što se tiče izrade skice rekonstrukcije događaja službenici policije su unijeli tragove kočenja iz prvobitne skice a ne po kazivanju svjedoka - očevidaca uviđaja saobraćajne nezgode. Sud je pogriješio i kada je odbio predlog odbrane da se provjeri podatak, te da se od Centra bezbjednosti Podgorica zatraži obavještenje da li je fotoelaborat izgubljen pa ga iz tog razloga ne posjeduju ili lice mjesta nije ni fotografisano a ovo sve iz razloga što u zapisniku o uviđaju stoji podatak da lice mjesta nije fotografisano, da je svjedok F. D. tvrdio da je lice mjesta fotografisano a da je CB Podgorica obavijestio sud da ne posjeduju fotografije. Konačno, smatra da je na osnovu stanja spisa predmeta u ovom predmetu veoma jasno da nije bilo mjesta optuženju, te da je jedina ispravna odluka u ovom predmetu oslobađajuća presuda. </span>
</p>
<p>
<span class="span1">Sud je u dokaznom postupku </span><span class="span1">saslušao svjedoka oštećenog Petra Otaševića, svjedoke V. J., B. M., M. Đ., V. P., A. Đ. i D. F., pročitao </span><span class="span3">zapisnik o uviđaju br. 2014 od 12. 07. 2007. godine, </span><span class="span3">po saglasnom predlogu stranaka pročitao nalaz i mišljenje sudskog</span><span class="span3"> vještaka medicinske stuke od 30. 11. 2007. godine, pročitao orginal zapisnik o uviđaju br. 2014 od 12. 07. 2007. godine, izvršio </span><span class="span3">uvid u </span><span class="span3">skicu lica mjesta, pročitao zapisnik o djelimičnoj rekonstrukciji od 02. 03. 2012. godine, zapisnik o djelimičnoj rekonstrukciji - uviđaju vozila od 06. 06. 2012. godine, dopis Uprave policije PJ Podgorica od 05. 12. 2013. godine, dopis MUP-a CB Podgorica od 02. 04. 2014. godine i 07. 04. 2014. godine sa prilozima, dopis Mašinskog Fakulteta od 17. 06. 2014. godine, dopis Univerziteta CG Mašinskog fakulteta Centra za saobraćajno i mašinsko vještačenje 2068 od 11. 09. 2012. godine sa prilozima i to ugovor o autorskom djelu br. 2432 od 26. 11. 2013. godine, rješenje o postavljanju sudskog vještaka Su.r.br. 796-88/2010 od 10. 03. 2011. godine, Su.r.br. 796-87/2010 od 04. 04. 2011. godine,</span><span class="span2"> </span><span class="span3">kopiju legitimacije koja je zadržana u spisima predmeta br. 640, rješenje o postavljanju sudskog vještaka Su.r.br. 793-78/2011 od 16. 11. 2011. godine, i kopiju legitimacije br. 693, po saglasnom predlogu stranaka pročitao </span><span class="span1">nalaz i mišljenje sudskog</span><span class="span1"> vještaka saobraćajne struke od januara 2008. godine i</span><span class="span1"> </span><span class="span1">dopunski nalazi i mišljenja vještaka saobraćajne struke M. Š. od novembra 2011. godine i od marta 2012. godine, </span><span class="span1">nalaz i mišljenje sudskog</span><span class="span1"> vještaka M. Č. od 05. 05. 2012. godine, kao i dopunski nalaz i mišljenje M. Č. od 15. 06. 2012. godine, izjašnjenja vještaka M. Š. i M. Č. dati na glavnom pretresu od 06. 06. 2012. godine, kao i njihovo usaglašavanje od 23. 10. 2012. godine i saslušao vještaka saobraćajne struke M. Č. na glavnom pretresu od 28. 04. 2016. godine, </span><span class="span1">pročitao nalaz i mišljenje</span><span class="span1">-ekspertiza saobraćajne nezgode od 10. 04. 2013. godine, br. 698 Mašinskog fakulteta u Podgorici, izjašnjenje vještaka Z. M. i S. S. sa glavnog pretresu  od 26. 06. 2013. godine, dodatna ekspertiza saobraćajne nezgode br. 853 od 14. 05. 2014. godine,  iskaze vještaka Z. M. i S. S., dati na glavnim pretresima od 10. 06. 2014. godine i 09. 09. 2014. godine, na glavnom pretresu od od 28. 04. 2016. godine saslušao predstavnika Centra za </span><span class="span3">saobraćajno i mašinsko vještačenje</span><span class="span1"> </span><span class="span1">dr. Sretena Simovića, pročitao dopis MUP-a UP CB Podgorica br. 09-231/10-11950/2 od 03. 06. 2016. godine i </span><span class="span1">Izvod iz kaznene evidencije na ime optuženog D. M. od 02. 03. 2012. godine.</span>
</p>
<p>
<span class="span1"> Svjedok oštećeni P.  O. je u svom iskazu na glavnom pretresu od 14. 05. 2008. godine naveo da je predmetnog dana i vremena kao pješak prolazio Moskovskom ulicom, misli na pješačkom prelazu gledano iz pravca KBC-a. Nije siguran da je to bilo na pješačkom prelazu,  zna da je išao ubrzano-brzi hod i u trenutku prelaska ni sa lijeve ni sa desne strane nije primijetio ni jedno vozilo. Kada je prešao u drugu traku odjednom je osjetio udar u predjelu nogu i tada je pao na haubu vozila, a zatim na asfalt. Sledeće čega se sjeća jeste da se probudio u bolnici, a nije mu poznato da li se optuženi interesovao za njegovo zdravlje. U svom iskazu na glavnom pretresu od 06. 04. 2009. godine je naveo da je možda i on kriv za ovu nezgodu,  da možda nije gledao i da se sada slabo sjeća dogadjaja, a koliko mu se čini polako je prelazio ulicu, pogledao je lijevo i desno, vidio je vo</span><span class="span1">z</span><span class="span1">ilo optuženog kako se primiče, ali je mislio da je daleko i da može da predje. Misli da je to bilo na pješačkom prelazu, ali nije siguran, polako je prelazio ulicu i nije istrčavao. Kada je pao izgubio je svijest i ničega više se ne sjeća a došao je svijesti oko deset sati uveče. Nakon što mu je ukazana razlika u kazivanju u odnosu na iskaz sa glavnog pretresa od 14. 05. 2008. godine, je pojasnio da se sve ovo davno desilo i da se uopšte ne može izjasniti i ne zna šta je tačno. Ranije je imao operaciju na glavi prije osam godina i imao je izliv krvi na mozak. Ne pridružuje se krivičnom gonjenju i ne postavlja imovinsko pravni zahtjev. U iskazu na glavnom pretresu od 25. 02. 2014. godine je naveo da je prelazio ulicu van prješačkog prelaza, nije gledao ni lijevo ni desno i zaista ne krivi okrivljenog, jer je on izazvao saobraćajnu nezgodu. Sjeća se da je žurio, ne može se sjetiti gdje je prelazio ulicu, a čini mu se da je prelazio ulicu na udaljenosti  od oko 50-60 metara od pješačkog prelaza i čini mu se da je išao Bulevarom, ali nije siguran. Visok je oko 175-176 cm, što kaže otprilike, jer se nikad nije mjerio, nakon čega je na zapisniku konstatovano da su sud i stranke saglasne da je svjedok visok oko 178 cm u obu</span><span class="span1">ć</span><span class="span1">i. Nakon što mu je ukazano na razlike u kazivanju u odnosu na ranije iskaze je naveo da je tačno ono što je danas rekao. </span><span class="span1">N</span><span class="span1">a glavnom pretresu od 06. 04. 2016. godine je naveo</span><span class="span1"> da je kritičnom prilikom prelazio ulicu kod zgrade Telenora, žurio je i nije gledao kuda ide. Siguran je da ulicu nije prešao preko pješačkog prelaza, a čini mu se da je od pješačkog prelaza bio udaljen 10-15 m. Pojasnio je da ne zna baš tačno gdje je prelazio a zna da je bio od prilike od pješačkog prelaza 10-15 m. Misli da bi mogao od prilike pokazati gdje je prelazio ulicu. Dalje je pojasnio da se sjeća nezgode. Bio je upozoren prilikom svakog saslušanja na dužnost kazivanja istine i upozoren svaki put da lažno svjedočenje predstavlja krivično djelo. Upozoren na kazivanje na glavnom pretresu od 14. 05. 2008. godine i 06. 04. 2009. godine je naveo da je istina ono što je rekao danas na glavnom pretresu. Izjašnjavajući se posebno na razlike u kazivanju sa glavnog pretresa od 25. 02. 2014. godine je naveo da ne zna zašto je rekao da je bio udaljen 50-60 m od pješačkog prelaza a istina je da je bio udaljen 15-20 m. Rekao je da je bio udaljen 10-15 m, jer ne zna baš tačno koliko je bio udaljen. Posebno upozoren na kazivanje na zapisniku od 06. 04. 2009. godine je naveo da ne zna zašto je pričao tako na glavnom pretresu, možda nije bio skocentrisan. Imao je operaciju prije 12 godina, tada je imao 18 godina i od tada redovno pije terapiju Fenobarbiton. Zna mu se desiti da se nečega ne sjeti.</span><span class="span2"> </span>
</p>
<p>
<span class="span1">Svjedok V. J.</span><span class="span4"> </span><span class="span1">je u svom iskazu u predhodnom postupku naveo da ne može da kaže ništa u vezi predmetne nezgode  jer se iste ne sjeća. Nakon što mu je predočen zapisnik o uvidjaju isti je naveo da se i dalje ne sjeća dogadja, ali da je njihova praksa da odmah obezbijede lice mjesta na kojem se ništa ne smije dirati niti pomjerati, što je sigurno uradjeno u ovom slučaju. Postoji mogućnost da se nešto na licu mjesta pomjeri prije nego što oni dodju, a poslije njihovog dolaska to ne postoji mogućnost. </span><span class="span1">Na glavnom pretresu od </span><span class="span1">06. 04. 2016. godine je naveo</span><span class="span1"> da se predmetnog događaja zaista ne sjeća. </span><span class="span1">Sa kolegom M. je razgovarao ispred sudnice i on mu je rekao da je to bilo kada je obezbjeđivao lice mjesta, ali se zaista događaja ne sjeća. Nikada u životu nije na poslu niti vozio kombi vozilo, niti je istim išao na lice mjesta, pa sigurno nije ni u konkretnom slučaju. Sigurno nije povezao optuženog u CB, jer je u vrijeme nezgode upravljao službenim motociklom, pa ne postoji ni mogućnost da ga je mogao sprovesti u CB, a sigurno nije rekao u prisustvu učesnika nezgode da ne postoji uviđajna ekipa u Podgorici u vrijeme nezgode, te da su oni na primorju radi obezbjeđenja koncerta, jer se nije moglo desiti da grad Podgorica ostane niti bez uviđajne ekipe, niti bez dovoljno službenika koji bi obezbijedili bezbjedno funkcionisanje grada.</span>
</p>
<p>
<span class="span1">Svjedok B. M. je u svom iskazu u predhodnom postupku naveo da je radio uviđaj predmetne nezgode, da kada je došao na lice mjesta vozača tu nije bilo, niti pješaka, dok vozilo nije pomjerano dok su vršili uviđaj. Naveo je da su sve odlučne činjenice konstatovane u zapisniku o uvidjaju, ne zna je li vozilo pomjerano prije nego što su oni došli, odnosno policajac V. J., dok je tačno da je u zapisniku o uviđaju očiglednom greškom unijeta izjava optuženog  u dijelu smjera kretanja, a što se može utvrditi uvidom u original zapisnik. Pojasnio je da je vozilo zatečeno na onom mjestu koje je konstatovano u skici lica mjesta, da su na osnovu toga markirali tragove kočenja, da je prošlo dosta vremena pa se ne sjeća detalja oko izrade zapisnika, ali je sve tačno što je konstatovano na zapisniku. </span><span class="span1">Na glavnom pretresu od </span><span class="span1">06. 04. 2016. godine je, ponavljajući svoj iskaz, dodao da s</span><span class="span1">e ne sjeća ko je obezbjeđivao lice mjesta kritičnom prilikom, to bi trebalo da stoji u zapisniku o uviđaju a sjeća se da je u ovoj nezgodi učestvovalo vozilo "Lada samara", koliko mu se čini. Sjeća se da je lice mjesta bilo od Ul. Vasa Raičkovića posmatrano prema Kliničkom centru. Sjeća se da  je na licu mjesta ostao trag kočenja i da je bio prilične dužine, a koliko se sada sjeća na licu mjesta je bio komad plastike, ali nije siguran. Sjeća se da je bio neki koncert u Budvi, pa nije bilo gužve po gradu a ne sjeća se da li je bilo grešaka u zapisniku o uviđaju, obično ako se desi greška stranke prigovore pa se greška ispravi. Pojasnio je da ukoliko postoji skica lica mjesta, onda je lice mjesta skicirano a ukoliko u zapisniku stoji da lice mjesta nije fotografisano onda isto nije fotografisano, a toga se ne sjeća. Obilježen je trag kočenja u odnosu na pješački prelaz a lice mjesta nije obilježeno sa brojevima, niti je bilo fotografisanje, jer je smatrao da nije bilo potrebe da se obilježava na taj način. Moguće da se desila greška u zapisniku u pogledu tipa vozila, dešavalo mu se u praksi da upiše tačnu registraciju, zašto tvrdi da je bilo u konkretnom slučaju, a da prilikom popunjavanja od strane službenika koji rade na registraciji, dođe do greške. Kritičnom prilikom je obavljen Uviđaj, svi podaci su unijeti u zapisnik. Ne sjeća se koliko je lica bilo i da li je bilo lica prisutnih prilikom vršenja uviđaja, u holu suda je vidio svjedoka, možda se preziva P., koga poznaje od ranije i sjeća se da je on stajao kod kioska sa lijeve strane kolovoza, posmatrano u pravcu kretanja vozila, ali ne zna u kom trenutku je on došao na lice mjesta, pri čemu ostavlja mogućnost da je on došao nakon što su izvršili uviđaj, pa su pošli do Urgentnog bloka, a nakon toga se opet vratili na lice mjesta, što zaista ne može da tvrdi. Mjerenje je obavljeno za dva-tri minuta, uzete su tri ili četiri mjere, nije bilo vozila, tako da su mogli brzo i efikasno da obave uviđaj.</span>
</p>
<p>
<span class="span1">Svjedok M. Đ. je u svom iskazu u predhodnom postupku navela da je nakon udesa nazvao optuženi, a pošto su oni bili u blizini nezgode došli su da vide o čemu se radi. Kada su došli ona i njena kćerka optuženi nije bio tu, već njegov zet i jedan policajac, a vozilo je bilo zaustavljeno jedno 10 do 15 metara od pješačkog prelaza ka bolnici. Tu su stajali sigurno 40 minuta i nikava se radnja nije preduzimala, poslije čega su pošli kući.</span><span class="span1"> Na glavnom pretresu od </span><span class="span1">06. 04. 2016. godine je, ponavljajući iskaz, dodala </span><span class="span1">da kada su oni pošli sa lica mjesta vozilo je ostalo onako kako je stajalo, a kasnije je čula od P. da je on po nalogu policajca pomjerio kola na parkingu. D. je bio poveden u CB kada su oni došli, a došli su deset minuta nakon što ih je D. zvao, jer su se brzo spremile, a žive u blizini u Ul. 13. Jula. Pojasnila je da se odlično sjeća gdje je bilo zaustavljeno vozilo </span><span class="span1">nakon nezgode, to je bilo nekih 8-10 m od pješačkog prelaza prema Kliničkom centru. Nije obratila pažnju na trag kočenja, ali je P. pogledao gdje je trag kočenja i sjeća se da je on bio možda jedno metar prije prelaza i to će pamtiti cijelog života. Sjeća se da su započinjali jedno metar prije prelaza, a ne zna da li su se prostirali preko pješačkog prelaza, niti koliko su bili dugi, niti dokle su se pružali. Ne zna te detalje, ali zna da su se vidjeli tragovi i P. je ukazao da započinju metar prije pješačkog, što je i vidjela. Ne može opisati policajca koji je bio na licu mjesta, zna da je bio u uniformi i da se šetkao, a nije obratila pažnju na to kako on izgleda.</span>
</p>
<p>
<span class="span1">Svjedok V. P. je u svom iskazu u predhodnom postupku naveo  da se sjeća predmetnog dogadjaja  kada ga je njegov tast D. M. nazvao u trenutku kada je imao udes, zbog čega je on odmah došao u Moskovsku ulicu, gdje je zatekao policajca na motociklu i vozilo koje je bilo 10 do 15 metara daleko od pješačkog prelaza ka bolnici. Naveo je da je pričao sa policajcem koji je čekao da mu jave kada će doći ekipa za uvidjaj, da bi poslije jedno sat vremena  policajac njemu  rekao da pomjeri auto, što je on i uradio, a onda je pošao da traži svog tasta,  tako da u tom periodu uopšte nije vršen uvidjaj. </span><span class="span1">Na glavnom pretresu od </span><span class="span1">06. 04. 2016. godine je, ponavljajući iskaz, dodao </span><span class="span1">da je na licu mjesta bio sigurno sat, sat i po vremena, i za to vrijeme nije vršen uviđaj, a trebalo mu je možda 5-10 minuta da dođe do lica mjesta od kada ga je tast pozvao. Na licu mjesta je vidio tragove kočenja i isti su počinjali možda jedno pola metra ispred pješačkog prelaza i bili su dugački nekih pola metra do metra, a završavali su se prije pješačkog prelaza. Oni su bili u sklopu centralne raskrsnice i bilo je još tragova dugih možda 20 cm prije mjesta zaustavljanja vozila, odnosno gdje je bilo vozilo. </span><span class="span1">Misli da je pitao policajca koji je bio na licu mjesta da li je vršen uviđaj, u što nije siguran, ali mora da jeste čim mu je on odgovorio da treba da čekaju da se vrši uviđaj ili pomjeri vozilo.</span>
</p>
<p>
<span class="span1">Pojasnio je da je došao prvi na lice mjesta i tu zatekao policajca koji je obezbjeđivao lice mjesta, poznavao ga je od ranije i zna da je to policajac J.. Nakon par minuta, možda do pet minuta kad je stigao na lice mjesta, došle su M. Đ. i njena kćerka A., koje su bile prisutne na licu mjesta dok je on razgovarao sa policajcem, ali se one nisu uključivale u razgovor. Joksimović mu je rekao da pomjeri vozilo. Siguran je da kritičnom prilikom nije razgovarao o tragovima koji su ostali na licu mjesta. Sto posto je siguran da ni sa kim nije razgovarao, i ne bi rekao da je nekome kazivao "vidi tragova".</span>
</p>
<p>
<span class="span1">Dodao je da je na licu mjesta bio i policajac M., koga takođe poznaje od ranije. On je bio čini mu se bio pored vozila i sa M. se pozdravio, a čini mu se da je bio na licu mjesta kad je on došao. Sjeća se da je sa motorom bio J., sa M. je razgovarao i rekao mu da je vozilo pored kojeg je stajao vozilo njegovog tasta. Ne može se sjetiti da li je M. nakon njihovog razgovora otišao u Urgentni ili u CB, ali zna da je napustio lice mjesta. Naveo je da je prethodno upoznat na dužnost kazivanja istine i da sudu kaže sve što zna o predmetnom a ne poznaje osobu koja će se nakon deset godina sjetiti svakog detalja. </span>
</p>
<li>
<span class="span1">Svjedok</span><span class="span4"> </span><span class="span1">A. Đ., je u svom iskazu n</span><span class="span1">a glavnom pretresu od </span><span class="span1">06. 04. 2016. godine navela da se sj</span><span class="span1">eća da je bilo ljeto, bio je jul mjesec i bilo je vrlo toplo. D. M., koji je njihov porodični prijatelj, je pozvao njenu majku M. putem telefona i obavijestio je da imao saobraćajnu nezgodu i zamolio je da dođe na lice mjesta. Odmah su se spremile i stigle na lice mjesta možda nekih 10-tak minuta od kad ih je D. pozvao. Na licu mjesta su zatekli D. vozilo, možda na nekih 7-8 m udaljeno od pješačkog prelaza prema KBC-u, i P., D. zeta, i tu je bio jedan policajac. Na licu mjesta su bili nekih sat vremena, pa kako se ništa nije dešavalo, pošle su kući.</span>
</li>
<li>
<span class="span1">Pojasnila je da su ona i majka pošle kuće a misli da je P. ostao na licu mjesta. Na licu mjesta su razgovarale samo sa P., pitale su ga šta se desilo, je li ko povrijeđen i misli da im P. nije ukazivao ni na kakve tragove na licu mjesta.  Na licu mjesta nisu zatekli D. a kada su došle na lice mjesta policajac je stajao odmah tu u blizini vozila. P. im nije ukazivao da pogledaju ništa na licu mjesta, pogledali su auto i vidjeli da nije mnogo oštećeno. </span>
</li>
<p>
<span class="span1">Svjedok D. F. je u svom iskazu u predhodnom postupku naveo da se nezgoda desila jako davno a imaju puno  posla, tako da se samo kroz maglu sjeća ponečega a to je da je došlo do nezgode kod Alpe bara i da je došlo do obaranja pješaka, a zaista se ne sjeća detalja nezgode. Nakon što mu je predočen zapisnik o uvidjaju isti je naveo da stoji iza svega što je konstatovano na zapisniku, da je vozilo zatečeno na mjestu koje je označeno na skici lica mjesta i da su zatečeni tragovi kočenja koje su oni fiksirali. Po njegovom mišljenju, vozilo ne bi trebalo da je pomjerano, jer bi u suprotnom došlo do prekida u tragu kočenja. Sjeća se da je vozilo sigurno bilo na mjestu gdje je označeno na skici lica mjesta. Pojasnio je i to ako bi vozilo bilo pomjereno naprijed prekid bi nastao od kraja traga kočenja pa do prednjih točkova, a da je pomjereno unazad onda bi trag kočenja bio ispred prednjih točkova. Kada su došli na lice mjesta tu se nalazio policajac V. J., a pretpostavlja da su na lice mjesta došli poslije pet do osam minuta od kada ih je dežurna služba obavijestila. Ne sjeća se da li su fotografisali lice mjesta, a ukoliko su fotografisali postojao bi fotoelaborat. Prilikom uvidjaja on je držao pantljiku a M. drugi  kraj, a vozilo je nakon skiciranja pomjereno, radi normalnog odvijanja saobraćaja. Na glavnom pretresu od 28. 04. 2016. godine je naveo da se zaista ne sjeća predmetne saobraćajne nezgode. Čini mu se da je saslušan povodom ove nezgode u toku 2014. godine i tada je rekao ono čega se sjetio. Zna samo da je bilo u pitanju obaranje pješaka i da su na licu mjesta bili kolege B. M., V. J. i on. Sto posto je siguran da je lice mjesta mjereno i u to se može zakleti a ne može da se izjasni da li je lice mjesta obilježavano brojevima, odnosno da li su obilježavani tragovi, a misli da je lice mjesta fotografisano, obzirom da je bila u pitanju nezgoda sa povrijeđenim licem. </span>
</p>
<p>
<span class="span1">Iz zapisnika o uvidjaju UP PJ Podgorica br. 2014 od 12. 07. 2007. godine, skice lica mjesta i original zapisnika o uvidjaju br. 2014 proizilazi da se saobraćajna nezgoda desila dana 09. 07. 2007. godine u Bulevaru Svetog Petra Cetinjskog na raskrsnici sa Ulicom Moskovskom u kojoj je oboren pješak. Konstatovano je da je riječ o naselju, putu sa trotoarom sa obje strane, raskrsnica pregledna, postoje semafori. Vozilo  PG xxx-xx zatečeno je u lijevoj saobraćajnoj traci desne kolovozne trake prednjim dijelo okrenuto u pravcu Bulevara Revolucije, a gledano iz pravca Ul. Vasa Raičkovića. Pješak O. P. je prebačen u KBC, a od materijalnih tragova zatečen je trag kočenja vozila PG xxx-xx. Na vozilu "Lada" su oštećeni prednji branik, poklopac motora, prednje vjetrobransko staklo i moguća druga oštećenja.  </span>
</p>
<p>
<span class="span1">Iz nalaza i mišljenja vještaka medicinske struke dr D. Č. od 30. 11. 2007. godine sud je utvrdio da je u predmetnom dogadjaju oštećeni P. O. zadobio </span><span class="span1">tešku tjelesnu povredu u vidu potresa mozga, nagnječenja glave i tijela, oguljotine u lijevom čeonom predjelu, velike oguljotine u desnom sljepoočnom predjelu i oguljotine u predjelu lijeve butine i lijeve potkoljenice, a koje povrede se nastale djelovanjem tupine zamahnutog mehaničkog orudja, vjerovatno dok se isti nalazio u svojstvu pješaka kada je došlo do udara vozilom a potom i do pada na tvrdu i neravnu podlogu.</span>
</p>
<p>
<span class="span1">Iz zapisnika o djelimičnoj rekonstrukciji od 02. 03. 2012. godine sud je utvrdio da je širina kolovoza ulice na mjestu obilježenog pješačkog prelaza 17,05 metara, širina obilježenog pješačkog prelaza 4,80 metara, udaljenost vozila optuženog od pješačkog prelaza 2,80 metara, dužina tragova kočenja od pješačkog prelaza do zadnjih točkova iznosi 2,80 metara. Udaljenost vozila, od mjesta gdje je po kazivanju optuženog vozilo bilo zaustavljeno, do mjesta gdje je pješak otpočeo kretanje iznosi 12,40 metara, a do ivice kolovoza 8,30 metara. </span>
</p>
<p>
<span class="span1">Iz</span><span class="span1"> dopisa UP PJ od 05. 12. 2013. godine proizilazi da je vozilo reg oznaka PG xxx-xx vlasništvo D. M. iz Podgorice tipa "Lada 2102" na dan nezgode 09. 07. 2007. godine bilo osigurano od strane Lovćen osiguranja do 24. 06. 2008. godine.</span>
</p>
<p>
<span class="span1">Iz dopisa MUP-a CB Podgorica od 02. 04. 2014. godine i 07. 04. 2014. godine, sa prilozima proizilazi da je putničko motorno vozilo marke "Zastava", tip "Lada 2102" na osnovu kasnijih tehničkih pregleda registrovano  kao tip 21120 Lada 112.</span>
</p>
<p>
<span class="span1">Iz dopisa Mašinskog Fakulteta od 17. 06. 2014. godine proizilazi da je Z. M. diplomirani inžinjer saobraćaja, sudski vještak saobraćajne struke i dr S. S. dipolomirani inžinjer mašinstva, sudski vještak mašinske i saobraćajne struke i isti su članovi Stručnog odbora Centra za saobraćajno mašinska vještačenja. Dr S. S. je u radnom odnosu na Mašinskom fakultetu i angažovan je u nastavi na studijskom programu Drumski saobraćaj, dok je Z. M. angažovan u radu po ugovoru o autorskom djelu. </span>
</p>
<p>
<span class="span1">Iz ugovora o autorskom djelu br. 2432 od 26. 11. 2013. godine proizilazi da je  Zoran Miljanić  angažovan  na Univerzitetu Crne Gore - Mašinskom fakultetu Podgorica na poslovima izrade ekspertskih nalaza za saobraćajno-mašinska vještačenja. </span>
</p>
<p>
<span class="span1">Iz rješenja Su.r br. 796-88/2010 od 10. 03. 2011. godine, proizilazi da je mr M. D. postavljen  za sudskog vještaka saobraćajne i mašinske struke.</span>
</p>
<p>
<span class="span1">Iz rješenja Su.r.br. 796-87 /2010 od 04. 04. 2011. godine, proizilazi da je mr S. S. postavljen za sudskog vještaka mašinsko-saobraćajne struke.</span>
</p>
<p>
<span class="span1">Iz legitimacije br. 640, na ime S. S., proizilazi da je isti sudski vještak mašinsko saobraćajne struke.</span>
</p>
<p>
<span class="span1">Iz rješenja Su.r.br. 793-78/2011 od 16. 11. 2011. godine, proizilazi da je M. Z. postavljen za sudskog vještaka saobraćajne struke.</span>
</p>
<p>
<span class="span1">Iz legitimacije br. 693, na ime M. Z., proizilazi da je vještak  saobraćajne struke.</span>
</p>
<p>
<span class="span1">Vještak saobraćajne struke M. Š. je u nalazu i mišljenju od 15. 01. 2008. godine našao da je vozilo optuženog u trenutku reakcije vozača voženo brzinom od 59 km/h, a u trenutku fizičkog konktakta posjedovalo je brzinu od oko 40 km/h. Kontakt je ostvaren na oko 7 metara prije konačnog zaustavljanja vozila, što znači na prostoru obilježenog pješačkog prelaza  i to na lijevoj saobraćajnoj traci desne kolovozne trake. Zaustavni put vozila pri dozvoljenoj brzini od 50 km/h, iznosio bi 28 metara, što znači da se vozilom kretao u granicama ove brzine mogao je da izbjegne nezgodu i da zaustavi vozilo prije kontakta. Vještak je mišljenja da je do nezgode došlo usled propusta optuženog, jer isti nije prilagodio brzinu vozila uslovima saobraćaja, nije obratio adekvatnu pažnju na pješaka koji je prelazio kolovoz od lijeve prema desnoj ivici puta, na obilježenom pješačkom prelazu usled čega je došlo do kontakta u predjelu donjih ekstremiteta pješaka  i  njegovog nabacivanja na glavno vjertrobransko staklo, a zatim i do njegovog pada na kolovoz. Iz dopune nalaza i mišljenja vještaka Š. proizilazi da bi u pravcu preciznog utvrđenja prostorne distance na kojoj je pješak stupio na kolovoz do tačke fizičkog kontakta sa vozilom neophodno bilo izvršiti mjerenje ove distance rekonstrukcijim saobraćajne nezgode. Iz dopune nalaza i mišljenja vještaka Š., koju je on uradio i na osnovu djelimične rekonstrukcije, proizilazi da je prema materijalnim tragovima iz skice lica mjesta vozilo voženo brzinom od 59 km/h, da je zaostavni put iznosio 35 metara, a kako se vozač nalazio na udaljenosti od 73 metra od pješaka znači da je isti mogao da izbjegne nezgodu da je blagovremeno reagovao kada je mogao da vidi i predvidi potencijalnu opasnost koja je rezultirala iz načina i smjera kretajna pješaka. Međutim, vozač je reagovao kada se sa vozilom nalazio na opasnoj prostorno vremenskoj distanci od pješaka, te zbog toga nije mogao izbjeći nezgodu i zaustaviti vozilo. Ako se imaju u vidu iskazi svjedoka V. P. i M. Đ. u pogledu zaustavne pozicije vozila, onda bi značilo da se vozač nalazio na udaljenosti od 55 metara od pješaka, da je vozilo voženo brzinom od 44 km/h i da je pri ovoj brzini zaostavni put iznosio 22 metra, što znači da je vozač blagovremenim reagovanjem imao uslova da izbjegne nezgodu. Ukoliko je pješak prelazio kolovoz u trenutku kada je okrivljenom bilo upaljeno zeleno svijetlo za njegov smjer kretanja, onda na njegovoj strani postoji propust u kretanju. Saslušan na glavnom pretresu, a nakon što je upoznat sa nalazom i mišljenjem vještaka Č., vještak Š. je naveo da su razlike između dva nalaza u granicama tolerancije, ali da ne može u potpunosti prihvatiti nalaz kolege Č., jer se on zasniva, između ostalog, i na neposrednom pregledu vozila optuženog koje je urađeno poslije 5 godina od nezgode, što ne može biti relevantno. </span>
</p>
<p>
<span class="span1">Iz nalaza i mišljenja vještaka M. Č. od 05. 05. 2012. godine proizilazi da je brzina optuženog neposredno pred preduzeto kočenje bila 54 km/h, da je do kontakta sa pješakom došlo u širini obilježenog pješačkog prelaza na udaljenosti od oko 1,14 metara ispred početka obilježenog pješačkog prelaza, pa bi brzina izbjegavanja nezgode, prije naleta na pješaka, za optuženog iznosila manje od 45,70 km/h, dok bi brzina izbjegavanja nezgode za vozača, da je reagovao u momentu stupanja pješaka na kolovoz, iznosila manje od 63,70 km/h. Prema podacima iz dokumentacije rekonstrukcije nezgode po kazivanju vozača kontakt sa pješakom je ostvaren na oko 6,21 metar ispred završetka pješačkog prelaza. Vještak je mišljenja da ako je u vrijeme nezgode za optuženog bilo upaljeno zeleno svijetlo, kao znak za slobodan prolaz, to bi značilo da je pješak kretanjem preko saobraćajnice stvorio prepreku na putanji kretanja putničkog vozila, što je propust pješaka koji je vezan za stvaranje opasne situacije i nastanak nezgode, dok kašnjenjem u preduzimanju intezivnog kočenja postoji propust na strani vozača. Ako je u vrijeme nezgode crvenim svijetlom na semaforu prolaz kroz raskrsnicu bio zabranjen za putničko vozilo ili ako saobraćaj nije bio regulisan svjetlosnim saobraćajnim znakovima, tada je vozač ne zaustavljanjem vozila učinio propust koji je vezan za stvaranje opasne situacije i nastanak nezgode, dok je tada pješak učinio propust neodustajanjem od prelaska preko kolovoza. Ako je putničko vozilo zauzelo položaj koji su pokazali svjedoci na rekonstrukciji i sam okrivljeni, onda bi to značilo da je kontakt ostvaren van širine pješačkog prelaza i to za oko 6,21 metar ispred završetka i ova okolnost je bez uticaja za nastanak nezgode u situacijama postojanja semafora kako je to naprijed navedeno. </span>
</p>
<li>
<span class="span1">Nakon što je vještak neposredno pregledao vozilo optuženog dana 06. 06. 2012. godine konstatovao je postojanje blagog udubljenja ka unutrašnjosti na prednjem lijevom poklopcu motora i vozilo nije rađeno u smislu da nije popravljano, jer je na njemu i dalje fabrička boja, pa je na osnovu toga izradio dopunski nalaz i mišljenje od 15. 06. 2012. godine iz koga proizilazi da je brzina vozila optuženog, koja je omogućavala zaustavljanje prije naleta pješaka za slučaj reagovanja vozača na stupanje pješaka sa trotoara na lijevu kolovoznu traku, iznosila manje od 65 km/h, tako da je vještak u potpunosti ostao pri svom osnovnom nalazu i mišljenju. Saslušan na glavnom pretresu vještak Č. je pojasnio da utvrđena brzina od 54 km/h u odnosu na dozvoljenu brzinu od 50 km/h znači neznatno povećanje koje je u granicama mogućeg oscilovanja pokazivača brzine na brzinomjeru. Dalje je naveo da je dodatnim pregledom vozila optuženog ustanovljeno da dati proračun brzine kretanja vozila ostaje nepromijenjen, da je primarni kontakt ostvaren sa prednjim branikom, koji je rezultirao naknadnim nabacivanjem pješaka na prednji dio poklopca motora, gdje je vidljivo ulubljenje. Prilikom usaglašavanja je pojasnio da su oba vještaka u svojim osnovim nalazima pošla od činjenice da se brzina kretanja i svi ostali parametri utvrđuju polazeći od podatka da je branik oštećen, dok se u dopunskim nalazima ta činjenica ne tretira na isti način, pa i zbog toga postoji u mišljenju i u pogledu brzine kretanja vozila izvjesne razlike, zbog čega nisu usaglasili svoje nalaze. </span><span class="span1">Na glavnom pretresu od 28.04.2016. godine je ostao kod nalaza, dopune nalaza i izjašnjenja, s tim što je vezano sa stanjem u spisima u vrijeme kada je davao nalaz ili se izjašnjavao, te dodao da ukoliko je utrdjena visina pješaka u mjeri 1,78 cm i s obzirom na okolnost da je za utvrdjivanje brzine kretanja vozila koristio polje rasipanja oštećenja na vozilu i visinu pješaka kako je to grafički prikazao u nalazu, to sada može ocijeniti da je procijenjena sudarna brzina putničkog vozila mogla biti manja od tada nađene od 40 km/h, iz razloga što je dinamičnost sudarnog procesa putničkog vozila i pješaka opredijeljena pozicijom primarnog udara vozila u potkoljenicu pješaka i njenom udaljenošću u težište pješaka, pa kad je ta razlika veća, a ona mora biti veća ako je visina pješaka veća od visine eksperimentale pješaka, što rezultira većom visinom kontaktne tačke pješaka sa vjetrobranskim staklom putničkog vozila. Dalje je naveo da obzirom na iskaz svjedoka oštećenog na glavnom pretresu da je od pješačkog prelaza </span><span class="span1">bio udaljen 10-15 m da bi to  bila jedna nova okolnost njemu nepoznata u vrijeme sačinjavanja nalaza i mišljenja, koja bi u bitnom promijenila obilježja nastanka nezgode, jer bi mogla imati izvedeno značenje da je tako prelazeći pješak mogao biti u zaklonu vozila koja su kroz raskrsnicu prolazila suprotnim smjerom  jer ako je bilo zeleno svjetlo ono je važilo za cijelu ulicu za oba smjera pa su se vozila mimoilazila a pješak na udaljenosti od 10-15 m na prilazu raskrsnice suprotnim smjerom nije mogao biti u izoštrenom vidnom polju vozača "Lade" i nije mogao shvatiti opasnost u momentu prvog iskoraka pješaka sa trotoara na kolovoz. Sve ovo ukazuje da bi trebalo provesti vremenskoprostornu analizu uzajamnog odnosa koje je vozač Lade i tako prelazeći pješak imao s obzirom da je u ovom slučaju elemenat prostora u bitnom promijenjen u odnosu na onaj koji je analiziran. Konačno je naveo da se u spisima predmeta nalazio zapisnik o rekonstrukciji kada je dao nalaz a kasnije i dopune nalaza a izvršio je pregled vozila lično van mjesta nezgode ispred suda, pa je njegov nalaz koenzistentan od početka pa i danas na glavnom pretresu.</span>
</li>
<p>
<span class="span1">Iz ekspertize saobraćajne nezgode Mašinskog fakulteta Centra za saobraćajno mašinska vještačenja od 10. 04. 2013. godine, proizilazi da se neposredno prije nezgode vozilo "Lada" kretalo Ulicom Moskovskom u smjeru kretanja ka Bulevaru Revolucije i prije započetog kočenja se kretalo brzinom od 56/57 km/h, dok se pješak kretao od lijeve ka desnoj ivici kolovoza ulice Moskovske, posmatrano u smjeru kretanja vozila "Lada". Usljed nedostataka materijalnih elemenata brzina pješaka se mogla odrediti jedino na osnovu izjava, pa bi tako brzina za normalan hod bila 5,5 km/h, za brzi hod 7 km/h i za trčanje 10,9 km/h, dok je vozilo "Lada" u momentu kontakta sa pješakom imalo brzinu kretanja od 40 do 50 km/h i pri prilazu raskrsnici sigurno nije bilo zaustavljeno, ali kako vještaci nisu imali podatke o visini pješaka dali su dvije varijante. Ukoliko je pješak bio visok oko 162 cm, onda je brzina vozila "Lada" u momentu kontakta sa pješakom bila između 49 do 51 km/h, prednji branik vozila se nalazio u momentu kontakta na 5,30 do 5,45 metara ispred pješačkog prelaza, a vozilo se u momentu uočavanja opasne situacije od mjesta kontakta nalazilo na udaljenosti od 19,20 do 19,50 metara, što odgovara vremenu od 1,2 do 1,22 sekunde, dok se u tom momentu pješak nalazio na udaljenosti od 1,85 do 3,67 metara. U zavisnosti od brzine kretanja pješaka po kolovozu, udaljenost vozila "Lada" od mjesta kontakta je bila od 86,38 do 43,09 metara, brzina pri kojoj bi vozač vozila "Lada" mogao da izbjegne nezgodu iznosila bi od 97,16 km/h do 63,86 km/h, a zaostavni put bi bio 34 do 36 metara, što bi značilo da je zaostavni put sigurno kraći od udaljenosti vozila "Lada" od mjesta kontakta. Ukoliko je pješak bio visok oko 175 cm, onda je brzina vozila "Lada" u momentu kontakta sa pješakom bila između 39 do 41 km/h, prednji branik vozila se nalazio u momentu kontakta na 0,30 do 0,50 metara od početka pješačkog prelaza, a vozilo se u momentu uočavanja opasne situacije od mjesta kontakta nalazilo na udaljenosti od 25,00 do 25,30 metara, što odgovara vremenu od 1,65 do 1,70 sekundi, dok se u tom momentu pješak nalazio na udaljenosti od 2,56 do 5,06 metara. U zavisnosti od brzine kretanja pješaka po kolovozu, udaljenost vozila "Lada" od mjesta kontakta je bila od 86,38 do 43,09 metara. Brzina pri kojoj bi vozač vozila "Lada" mogao da izbjegne nezgodu iznosila bi od 97,16 km/h do 63,86 km/h, a zaostavni put bi bio 34 do 36 metara, što bi značilo da je zaostavni put sigurno kraći od udaljenosti vozila "Lada" od mjesta kontakta u momentu kada je pješak stupio na kolovoz. Saslušani na glavnom pretresu predstavnici Centra vještaci S. S. i Z. M.su naveli da je ekspertiza rađena prema podacima iz uviđajne dokumentacije, podacima iz spisa predmeta i podacima koje je vještak Č. konstatovao u svom nalazu. U odnosu na brzinu kretanja vozila korišćen je samo onaj metod koji je poznat struci, a to je dužina pomjeranja glave pješaka u odnosu na poklopac motora i prednji branik vozila, pa čim je ostvaren kontakt glave ili ramena pješaka sa prednjim vjetrobranskim staklom vozila, što je nesporno jer je isto zamijenjeno, a imajući u vidu karakteristike vozila - klasičnom primjeru vozila sa pontonskim oblikom karoserije, onda je sigurno brzina u momentu </span><span class="span1">kontakta bila između 40 do 50 km/h. Pregled oštećenja na drugim dijelovima vozila bi bio besmislen, a sa druge strane za obradu predmeta su koristili parametre koji su označeni na skici lica mjesta, a obzirom da se nezgoda dogodila 09. 07. 2007. godine, a rekonstrukcija je izvršena 02. 03. 2012. godine, to svaka izmjena u horizontalnoj signalizaciji ne predstavlja ulazni parametar koji se samostalno može utvrdjivati, jer su isti u medjuvremenu mogli biti izmijenjeni. </span>
</p>
<p>
<span class="span1">U dodatnoj ekspertizi saobraćajne nezgode od 14. 05. 2014. godine, a koja je urađena na osnovu dodatne dokumentacije i podataka o tačnom tipu vozila optuženog-"Lada 112" i utvrđene činjenice da je visina pješaka u obući iznosila 1,78 metara,  vještaci  su ostali u potpunosti pri drugoj varijanti  opisanoj u osnovnoj ekspertizi od 10. 04. 2013. godine, s tim što analizu uticaja semafora na dogadjaj nisu vršili, jer u spisima predmeta ne postoje podaci da li je semaforski sistem funkcionisao u vrijeme nastaka nezgode. U odgovoru na dodatna pitanja povodom saobraćajne nezgode od 17. 06. 2014. godine vještaci su u dodatnoj ekspertizi  izvršili korekciju tipa vozila  i prvi put naveli ispravan tip vozila koje je učestvovalo u saobraćajnoj nezgode "Lada" tip-112, pa su i na osnovu pozicija oštećenja na vozila i visine pješaka utvrdili brzinu kretanja vozila koja nije pretpostavljena, već je utvrdjena na osnovu uporedne skice etalon vozila i pješaka i ni u čemu nije u suprotnosti sa grafičkim prikazom ekspertize. Što se tiče navoda optuženog da ne postoje oštećenja prednjeg branika niti poklopca motora, isti su osporeni od strane vještaka Č., jer je njegovim pregledom vozila  konstatovano oštećenje poklopca, dok se branik zbog svoje elastičnosti u kontaktu sa preprekom deformiše, a nakon prestanka djelovanja sile vraća se u prvobitni oblik, pri čemu trajno oštećenje i deformacija nastaju tek nakon djelovanja sile većeg inteziteta, što u analiziranoj situaciji nije bio slučaj. Na skici lica mjesta je jasno označeno da se vozilo optuženog nalazilo u lijevoj saobraćajnoj traci desne kolovozne trake, pa su vještaci ovu činjenicu uzeli kao relevantnu, na skici lica mjesta je pozicija vozila jasno prikazana, dok nepostojanje fotografija lica mjesta nema uticaja na analizu predmeta. Saslušan na glavnom pretresu dana 28.04.2016. godine predstavnik Centra dr S. S. je</span><span class="span1"> ostao pri osnovnoj ekspertizi, dopuni ekspertize i odgovorima na dodatna pitanja te izjašnjenjima na glavnim pretresima, a nakon što je upoznat sa spisima predmeta je naveo da što se tiče navoda koji se odnose na tragove kočenja koje su pojedini učesnici u postupku-svjedoci navodili kao konstatovani trag kočenja, isti je u direktnoj koliziji sa sadržajem skice lica mjesta na kojoj je trag br. 2 označen trag pozicije vozila "Lada" a imajući u vidu potrebu da prilikom konstatovanja tragova na licu mjesta te tragove pronađu i unesu u skicu nadležna službena lica, smatra suvišnim da komentariše izjavu prema kome svjedok P. navodi tragove kako ih je on doživio. Imajući u vidu da skica lica mjesta sadrži podatak o tragu br. 3 (zatečeni položaj vozila "Lada") koji se svojom zadnjom osovinom nalazi na odstojanju od 2,8 m od izlazne ivice pješačkog prelaza, zaključuju da je prednji kraj vozila "Lada" u ovoj poziciji na maksimalnoj udaljenosti od oko 6 m od ivice pješačkog prelaza. Ako je ova pozicija zaustavna pozicija predmetnog vozila, nije moguće utvrditi smislenu zavisnost između kontakta ovog vozila i pješaka koji je prelazio kolovoz po sopstvenom navodu na udaljenosti od pješačkog prelaza od 10-15 m, kao i 15-20 m, pa čak ni ako je prelaženje vršio na udaljenosti od 10 m od ivice pješačkog prelaza. Dakle fizički nije moguće da se situacija mogla desiti na navedeni način. Takođe, imajući u vidu činjenicu da je kontakt vozila i pješaka ostvaren pri brzini kretanja od oko 40 km/h tu brzinu je vozilo u fazi zaustavljanja imalo u svom kretanju svakako prije te zaustavne pozicije, pri čemu su brzinu kontakta opredijelili nakon utvrdjivanja visine pješaka.</span><span class="span2"> </span>
</p>
<p>
<span class="span1">Iz dopisa MUP-a UP CB Podgorica br. 09-231/10-11950/2 od 03. 06. 2016. godine sud je utvrdio da Uprava policije ne posjeduje fotografije predmetne saobraćajne nezgode. </span>
</p>
<p>
<span class="span1">Cijeneći provedene dokaze, kako pojedinačno, tako i u njihovoj međusobnoj vezi, i dovodeći ih u vezu sa odbranom optuženog, sud je utvrdio da je optuženi </span><span class="span1">dana 09. jula </span><span class="span1">2007.godine oko 17:00 časova u Podgorici, na raskrsnici Moskovske ulice i Bulevara Svetog Petra Cetinjskog, ne pridržavajući se saobraćajnih propisa iz čl. 119 st.1 ZOBS-a na putevima, ugrozio saobraćaj i doveo u opasnost život i tijelo ljudi na način što, upravljajući putničkim vozilom marke „Lada“ registarskih oznaka PG xxx-xx, lijevom saobraćajnom trakom desne kolovozne trake Moskovske ulice u pravcu Bulevara Revolucije, na obilježenom pješačkom prelazu, regulisanom svjetlosnim saobraćajnim znakom, u trenutku kada mu je saobraćajnim znakom bio dozvoljen prelaz, vozilo nije zaustavio ispred obilježenog pješačkog prelaza, tako da ne bi ugrozio pješaka-oštećenog O. P., koji je već stupio na pješački prelaz i prelazio sa lijeve na desnu stranu, smjera kretanja vozila optuženog, usljed čega je došlo do kontakta prednjeg dijela vozila i oštećenog O. P., koji je tom prilikom zadobio tešku tjelesnu povredu u vidu potresa mozga, nagnječenja glave i tijela, oguljotine u lijevom čeonom predjelu, velike oguljotine u desnom sljepoočnom predjelu i oguljotine u predjelu lijeve butine i lijeve potkoljenice, kojim radnjama je ostvario sve bitne elemente krivičnog djela </span><span class="span1">teška djela protiv bezbjednosti javnog saobraćaja čl. 348 st. 3 u vezi čl. 339 st. 3 u vezi st. 1 Krivičnog zakonika.</span>
</p>
<p>
<span class="span1">Činjenično stanje sud je utvrdio</span><span class="span1"> iz iskaza </span><span class="span1">svjedoka oštećenog P. O. datog na glavnom pretresu od 14. 05. 2008. godine, iskaza svjedoka V. J., B. M. i D. F., </span><span class="span3">zapisnika o uviđaju i orginal zapisnik o uviđaju br. 2014 od 12. 07. 2007. godine, skice lica mjesta, zapisnika o djelimičnoj rekonstrukciji od 02. 03. 2012. godine, zapisnika o djelimičnoj rekonstrukciji - uviđaju vozila od 06. 06. 2012. godine, dopisa Uprave policije PJ Podgorica od 05. 12. 2013. godine, dopisa MUP-a CB Podgorica od 02. 04. 2014. godine i 07. 04. 2014. godine sa prilozima,</span><span class="span1"> </span><span class="span1">nalaza i mišljenja vještaka medicinske struke, </span><span class="span1">nalaza i mišljenja</span><span class="span1">-ekspertize saobraćajne nezgode od 10. 04. 2013. godine, br. 698 Mašinskog fakulteta u Podgorici, dodatne ekspertize saobraćajne nezgode br. 853 od 14. 05. 2014. godine i  izjašnjenja predstavnika Centra za </span><span class="span3">saobraćajno i mašinsko vještačenje.</span>
</p>
<p>
<span class="span1">Naime, iz </span><span class="span1">zapisnika o </span><span class="span1">uvidjaju UP PJ Podgorica br. 2014 od 12. 07. 2007. godine, orginal zapisnika o uviđaju i skice lica mjesta sud je utvrdio da se saobraćajna nezgoda desila dana 09. 07. 2007. godine u Bulevaru Svetog Petra Cetinjskog na raskrsnici sa Ulicom Moskovskom u kojoj je oboren pješak, a konstatovano je da je riječ o naselju, da je raskrsnica pregledna, da postoje semafori i da je vozilo PG xxx-xx zatečeno u lijevoj saobraćajnoj traci desne kolovozne trake. Konstatacije iz zapisnika o uviđaju na glavnom pretresu potvrdili su svjedoci B. M., navodeći u svom iskazu da su sve odlučne činjenice konstatovane u zapisniku o uviđaju, i D. F., koji navodi da stoji iza svega što je konstatovano na zapisniku, da je vozilo zatečeno na mjestu koje je označeno na skici lica mjesta i da su zatečeni tragovi kočenja koje su oni fiksirali. Iz iskaza oštećenog P. O. datog na glavnom pretresu od 14. 05. 2008. godine proizilazi da je predmetnom prilikom kao pješak prolazio Moskovskom ulicom, misli na pješačkom prelazu gledano iz pravca KBC-a i u trenutku prelaska ni sa lijeve ni sa desne strane nije primijetio ni jedno vozilo a kada je prešao u drugu traku odjednom je osjetio udar u predjelu nogu i tada je pao na haubu vozila, a zatim na asfalt. I</span><span class="span1">z nalaza i mišljenja vještaka medicinske struke dr D. Č. od 30. 11. 2007. godine sud je utvrdio da je oštećeni kritičnom prilikom</span><span class="span1"> zadobio tešku tjelesnu povredu u vidu </span><span class="span1">potresa mozga, nagnječenja glave i tijela, oguljotine u lijevom čeonom predjelu, velike oguljotine u desnom sljepoočnom predjelu i oguljotine u predjelu lijeve butine i lijeve potkoljenice. Iz ekspertize saobraćajne nezgode Mašinskog fakulteta od 10. 04. 2013. godine, sud je utvrdio da se neposredno prije nezgode vozilo "Lada" kretalo ulicom Moskovskom u smjeru kretanja ka Bulevaru Revolucije i prije započetog kočenja se kretalo brzinom od 56/57 km/h, dok se pješak kretao od lijeve ka desnoj ivici kolovoza ulice Moskovske, posmatrano u smjeru kretanja vozila "Lada". Kako je na glavnom pretresu utvrđeno da je visina oštećenog oko 178 cm, a koja činjenica je bitna za utvrđivanje brzine njegovog kretanja po kolovozu, onda na osnovu druge varijante date u ekspertizi proizilazi da je brzina vozila "Lada" u momentu kontakta sa pješakom </span><span class="span1">bila između 39 do 41 km/h, prednji branik vozila se nalazio u momentu kontakta na 0,30 do 0,50 metara od početka pješačkog prelaza, a vozilo se u momentu uočavanja opasne situacije od mjesta kontakta nalazilo na udaljenosti od 25,00 do 25,30 metara, što odgovara vremenu od 1,65 do 1,70 sekundi, dok se u tom momentu pješak nalazio na udaljenosti od 2,56 do 5,06 metara. U zavisnosti od brzine kretanja pješaka po kolovozu, udaljenost vozila "Lada"  od mjesta kontakta je bila od 86,38 do 43,09 metara, što znači da je brzina pri kojoj bi vozač vozila "Lada" mogao da izbjegne nezgodu iznosila od 97,16 km/h do 63,86 km/h, a zaostavni put bi bio 34 do 36 metara. Dakle, na osnovu ovih parametara nesumnjivo je da je od momenta kada je oštećeni stupio na kolovoz, optuženi imao prostorno vremenskih uslova da blagovremenim kočenjem izbjegne nezgodu, jer u svakoj varijanti kretanja oštećenog po kolovozu (normalan hod, brzi hod, tračanje) njegov zaostavni put bi bio sigurno kraći od udaljenosti vozila "Lada" od mjesta kontakta, a ovo nasuprot stavu branioca optuženog da </span><span class="span1">u radnjama optuženog nema elemenata krivičnog djela jer nedostaje uzročna veza izmedju radnje i posljedice.</span>
</p>
<p>
<span class="span1">Postupajući na navedeni način, optuženi je prekršio odredbu člana 119 st. 1 ZOBS-a na putevima obzirom da </span><span class="span1">na obilježenom pješačkom prelazu, regulisanom svjetlosnim saobraćajnim znakom, u trenutku kada mu je saobraćajnim znakom bio dozvoljen prelaz, vozilo nije zaustavio ispred obilježenog pješačkog prelaza, tako da ne bi ugrozio pješaka koji je već stupio na pješački prelaz i prelazio sa lijeve na desnu stranu, smjera kretanja vozila optuženog, pri čemu je </span><span class="span1">postupao sa svjesnim nehatom, jer je bio svjestan svog djela, svjestan da ovako nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, ili da će isto moći izbjeći, čime su se pored objektivnih stekla i sva subjektivna obilježja bića krivičnog djela </span><span class="span1">teška djela protiv bezbjednosti javnog saobraćaja čl. 348 st. 3 u vezi čl. 339 st. 3 u vezi st. 1 Krivičnog zakonika. </span>
</p>
<p>
<span class="span1">Sud je cijenio navode odbrane optuženog i s tim u vezi ukazivanje njegovog  branioca da su </span><span class="span1">zapisnik o uviđaju i skica lica mjesta prepuni neistinitih podataka, što ukazuje na jasan zaključak da je uviđaj vršen nakon uklanjanja vozila sa lica mjesta </span><span class="span1">pa sud iste nije prihvatio, a ovo imajući u vidu da je iz iskaz svjedoka B. M. sud nesumnjivo utvrdio da je vršen uviđaj predmetne nezgode, pri čemu svjedok navodi da kada je došao na lice mjesta vozača tu nije bilo, niti pješaka, dok vozilo nije pomjerano dok su vršili uviđaj a sve odlučne činjenice konstatovane su u zapisniku o uvidjaju, da je vozilo zatečeno na onom mjestu koje je konstatovano u skici lica mjesta, da su na osnovu toga markirali tragove kočenja. Ovaj svjedok dalje navodi da se ne sjeća</span><span class="span1"> koliko je lica bilo i da li je bilo lica prisutnih prilikom vršenja uviđaja, ali i da je u holu suda vidio svjedoka, možda se preziva P., koga poznaje od ranije i sjeća se da je on stajao kod kioska sa lijeve strane kolovoza, posmatrano u pravcu kretanja vozila, ali ne zna u kom trenutku je on došao na lice mjesta, pri čemu ostavlja mogućnost da je on došao nakon što su izvršili uviđaj, pa su pošli do Urgentnog bloka, a nakon toga se opet vratili na lice mjesta. Mjerenje je obavljeno za dva-tri minuta, uzete su tri ili četiri mjere, nije bilo vozila, tako da su mogli brzo i efikasno da obave uviđaj. Činjenicu da je na licu mjesta bio svjedok M. </span><span class="span1">potvrdio je svjedoka P. V., pa </span><span class="span1">na glavnom pretresu od </span><span class="span1">06. 04. 2016. godine </span><span class="span1">navodi da je na licu mjesta bio i policajac M., koga poznaje od ranije, bio je čini mu se pored vozila i sa M. se pozdravio, a čini mu se da je bio na licu mjesta kad je on došao, pri čemu se sjeća i da je sa motorom bio J.. S</span><span class="span1">vjedok V. J., policajac koji je prvi došao na mjesto nezgode, je naveo da se ne sjeća detalja događaja, ali da je uvijek praksa u njihovom radu da se lice mjesta odmah obezbijedi i da se tu ništa ne smije dirati niti pomjerati, što je sigurno urađeno i u ovom slučaju, dok svjedok D. F. navodi da se sjeća da je došlo do nezgode kod Alpe bara i da je došlo do obaranja pješaka, da je vozilo zatečeno na mjestu koje je označeno na skici lica mjesta i da su zatečeni tragovi kočenja koje su oni fiksirali. Kada su došli na lice mjesta tu se nalazio policajac V. J., a prilikom uvidjaja on je držao pantljiku a M. drugi  kraj, a vozilo je nakon skiciranja pomjereno, radi normalnog </span><span class="span1">odvijanja saobraćaja. Imajući u vidu navedeno, sud nije prihvatio navode svjedoka V. P., date tokom cijelog trajanja postupka, dakle do glavnog pretresa od 06. 04. 2016. godine, kada je saslušan u prisustvu svjedoka B. M., te iskaze svjedoka M. Đ. i A. Đ., koje je optuženi pozvao na lice mjesta poslije nezgode, a koji su tvrdili da uviđaj nije ni vršen i da je auto ubrzo poslije nezgode pomjereno sa lica mjesta.</span>
</p>
<p>
<span class="span1">Imaju</span><span class="span1">ći u vidu utvrđeno činjenično stanje, koje je predhodno objašnjano, a koje odgovara </span><span class="span1">iskazu oštećenog sa glavnog pretresa od 14. 05. 2008. godine kada je naveo da je prelazio ulicu na pješačkom prelazu, sud nije prihvatio kasnije iskaze svjedoka oštećenog, u kojim je na drugačiji način predstavljao događaj, tvrdeći da je prelazio ulicu i na udaljenosti od 50-60 metara od pješačkog prelaza, </span><span class="span1">odnosno 10-15 </span><span class="span1">metara, te </span><span class="span1">15-20 metara, pri čemu nije mogao da pojasni razlike u kazivanju, a sve tvrdnje oštećenog nemaju</span><span class="span1"> utemeljenje u materijalnim dokazima, pri čemu je predstavnik Centra za saobraćajno mašinska vještačenja dr S. S. na glavnom pretresu objasnio da </span><span class="span1">ni fizički nije moguće da se situacija mogla desiti na navedeni način, zbog čega sud nije prihvatio ni predlog odbrane da se izvrši novi uviđaj odnosno rekonstrukcija saobraćajne nezgode u prisustvu oba učesnika saobraćajne nezgode, jer kod nedoslednog iskaza svjedoka oštećenog, koji se kako je to predhodno navedeno, tokom postupka potpuno suprotno izjašnjavao o načinu svog kretanja, a kod činjenice da je na glavnom pretresu naveo da </span><span class="span1">se sve ovo davno desilo i da se uopšte ne može izjasniti i ne zna šta je tačno, te konačno naveo da mu se zbog ranije operacije i upotrebe lijekova z</span><span class="span1">na desiti da se nečega ne sjeti, sud nalazi da kod utvrđenog činjeničnog stanja, vršenje ponovne rekonstrukcije u prisustvu oštećenog ne bi uticalo na drugačije presuđenje.</span><span class="span2"> </span><span class="span1"> </span><span class="span1"> </span><span class="span1"> </span>
</p>
<p>
<span class="span1">Izradi ekspertize Mašinskog fakulteta prethodila je izrada nalaza od strane vještaka M. Š. i vještaka M. Č., ali po ocjeni suda, takvi nalazi nisu od uticaja na drugačiji zaključak suda u pogledu krivice optuženog. Iz nalaza vještaka Š. i to onog urađenog poslije djelimične rekonstrukcije od 02. 03. 2012. godine, proizilazi da je brzina vozila optuženog bila oko 59 km/h (dakle, nešto veća u odnosu na brzinu utvrđenu nalazom komisije vještaka), da je do sudara došlo na pješačkom prelazu i da je zaostavni put vozila iznosio 73 metra, pa kako se isti, u momentu kada je mogao da predvidi opasnost </span><span class="span1">-</span><span class="span1"> stupanje pješaka na kolovoz, nalazio na udaljenosti od 73 metra, isti je imao prostorno vremenskih uslova da blagovremenim kočenjem izbjegne nezgodu, a što je i suština nalaza komisije vještaka Mašinskog fakulteta. S druge strane, vještak Č. je kao ključni kriterijum za utvrđivanje uzroka nezgode istakao režim svjetlosne signalizacije, pa ako je za </span><span class="span1">vrijeme nezgode za optuženog bilo upaljeno zeleno svijetlo kao znak za slobodan prolaz to bi značilo da je pješak kretanjem preko saobraćajnice stvorio prepreku na putanji kretanja putničkog vozila, što je suprotno ekspertizi Mašinskog fakulteta, koju je sud prihvatio, a u kojoj je pojašnjeno da uticaj semafora na događaj nijesu vršili, jer u spisima predmeta ne postoje ti podaci, pa je logično da se u toj varijanti uzme varijanta koja je najpovoljnija za optuženog, dakle da je isti prošao kroz zeleno svijetlo, ali ta činjenica ne isključuje njegovu obavezu da svoje vozilo zaustavi ispred pješačkog prelaza na koji je već stupio oštećeni. </span>
</p>
<p>
<span class="span1">Sud nije prihvatio predlog branioca optuženog da se iz spisa predmeta izdvoji nalaz i mišljenje vještaka mašinskog fakulteta te da se izvrši novo vještačenje saobraćajne struke, obzirom da vještaci S., M. i D. nisu mogli da učestvuju u izradi nalaza, jer su isti vještaci samo mašinske struke i isti nisu u radnom odnosu na Fakultetu, a ovo iz razloga što iz rješenja Su.r.br. 796-87/2010 od 04. 04. 2011. godine proizilazi da je dr S. S. postavljen za sudskog vještaka mašinsko-saobraćajne struke, iz rješenja Su.r.br. 793-78/2011 od 16. 11. 2011. godine proizilazi da je Z. M. postavljen za sudskog vještaka saobraćajne struke, a iz rješenja Su.r.br. 796-88/2010 od 10. 03. 2011. godine proizilazi da je mr M. D. postavljen za sudskog vještaka saobraćajne i mašinske struke, dok iz dopisa Mašinskog fakulteta od 17. 06. 2014. godine proizilazi da je vještak S. S. u radnom odnosu na fakultetu i da je angažovan u nastavi na studijskom programu </span><span class="span1">Drumski saobraćaj, dok je Z. M. angažovan po ugovoru o autorskom djelu broj 2432 od 26. 11. 2013. godine, tako da  su isti prema ocjeni ovog suda mogli da budu članovi komisije, koja je postavljena shodno zakonu, nalazeći pri tome da je nepotrebno novo vještačenje, jer su iz ekpertize, dopune i pojašnjenja predstavnika Centra za saobraćajno mašinska vještaćenja utvrđene odlučne činjenice od značaja za predmetnu saobraćajnu nezgodu.</span>
</p>
<p>
<span class="span1">Sud je odbio predlog obrane da od Uprave policije pribavi podatak da li je fotoelaborat predmetne nezgode izgubljen ili lice mjesta nije ni fotografisano</span><span class="span1"> imajući u vidu da je iz dopisa MUP-a UP CB Podgorica br. 09-231/10-11950/2 od 03. 06. 2016. godine sud utvrdio da Uprava policije ne posjeduje fotografije predmetne saobraćajne nezgode, pa je za razjašnjenje konkretne krivične stvari potpuno nebitno da li je fotoelaborat izgubljen ili lice mjesta nije fotografisano, posebno imajući u vidu činjenicu da se predmetna nezgoda desila u toku 2007. godine, pri čemu je za ukazati da svjedok D. F. nije tvrdio da je lice mjesta fotografisano već u svom iskazu navodi da se ne</span><span class="span1"> sjeća da li su fotografisali lice mjesta, a ukoliko su fotografisali postojao bi fotoelaborat, a na glavnom pretresu od 28. 04. 2016. godine, ukazujući da se zaista ne sjeća predmetne saobraćajne nezgode, navodi da je saslušan povodom ove nezgode u toku 2014. godine i tada je rekao ono čega se sjetio a zna samo da je bilo u pitanju obaranje pješaka i da su na licu mjesta bili kolege B. M., V. J. i on, sto posto je siguran da je lice mjesta mjereno i u to se može zakleti a ne može da se izjasni da li je lice mjesta obilježavano brojevima, odnosno da li su obilježavani tragovi, a misli da je lice mjesta fotografisano, obzirom da je bila u pitanju nezgoda sa povrijeđenim licem. </span>
</p>
<p>
<span class="span1">Prilikom odlučivanja o vrsti i visine krivične sankcije sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je od olakšavajućih okolnosti na strani optuženog cijenio njegovo ranije dobro ponašanje i s tim u vezi činjenicu da ranije nije osuđivan, što je sud utvrdio uvidom u izvod iz kaznene evicencije na ime optuženog, zrelu životnu dob, činjenicu da se oštećeni nije pridružio krivičnom gonjenju, protek vremena od izvršenja krivičnog djela kome optuženi svojim ponašanjem nije doprinio, dok otežavajućih okolnosti nije bilo, pa je imajući uz navedeno u vidu i stepen krivice optuženog, sud mišljenja da radi krivično pravne zaštite prema optuženom nije nužno primijeniti kaznu, pa je optuženom primjenom čl. 53 i 54 Krivičnog zakona izrekao uslovnu osudu, vjerujući da će se i upozorenjem uz prijetnju izvršenja utvrđene kazne zatvora u trajanju od 4 (četiri) mjeseca, sa rokom provjere od 1 (jedne) godine, na okrivljenog u dovoljnoj mjeri uticati da u buduće ne vrši nova krivična djela i da će se, u konkretnom slučaju, ostvariti svrha izricanja uslovne osude iz čl. 52 st. 2 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. </span>
</p>
<p>
<span class="span1">Kako je optuženi oglašen krivim, sud je shodno čl. 226 i čl. 229 Zakonika o krivičnom postupku odlučio o troškovima krivičnog postupka, pa optuženog obavezao da na ime troškova krivičnog postupka plati iznos od 1.941,00 €, koji se odnose na ime izrade nalaza i mišljenja vještaka medicinske struke iznos od 137,50 €, na ime izrade osnovnog nalaza vještaka Š., dopunskog nalaza i odbrane nalaza na glavnom pretresu iznos od 242,00 eura, na ime izrade nalaza i mišljenja vještaka M. Č. i njegove odbrane na glavnom pretresu u iznosu od 253,00 eura, na ime izrade nalaza komisije vještaka, dopune nalaza i njihove odbrane na glavnom pretresu u iznosu od 1.309,00 eura, kao i na ime sudskog paušala iznos 70,00 €, koji je određen shodno složenosti predmeta, trajanja postupka i imovinskim prilikama optuženog.</span>
</p>
<p>
<span class="span1">Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana, 23. 06. 2016. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">SUTKINJA:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">SUTKINJA:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom,  braniocu,</span>
</p>
<p>
<span class="span1">- Oštećenom po pravosnažnosti,</span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-weight:800}
.span3{;font-family:'Arial';font-weight:800}
.span4{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl.br.K. 218/13</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U   I M E   C R N E   G O R E</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenih B. V.  iz Cetinja, zbog krivičnog djela napad na službeno lice u vršenju službene dužnosti iz člana 376. stav 3. u vezi stava 1. Krivičnog zakonika Crne Gore i Ć. P. iz Cetinja zbog krivičnog djela sprječavanje službenog lica u vršenju službene radnje u pokušaju iz člana 375. stav 3. u vezi stava 1.</span><span class="span1"> a u vezi člana 20. stav 1. Krivičnog zakonika Crne Gore,  a po Optužnom predlogu Osnovnog državnog tužilaštva u Cetinju Kt.br. 212/13  od 05.12.2013. godine, nakon održanog glavnog i javnog pretresa dana 06.03.2015. godine, u prisustvu savjetnika ODT-a u Cetinju, Đ. M. okr. Ć. P. i oštećenog K. Z. a u odsustvu uredno pozvanog okr. B. V. donio je dana 10.03.2015. godine i javno objavio ovu</span>
</p>
<p>&nbsp;</p>
<p style="text-align:center;">
<span class="span1">P   R   E   S   U   D   U</span>
</p>
<p>&nbsp;</p>
<p>
<span class="span1">1. Okrivljeni B. V. JMBG .... od oca D. i majke A. rođene J. rođen 17.04.19... godine, u Cetinju, gdje i prebiva ,  državljanin Crne Gore, student, neosuđivan,</span>
</p>
<p>&nbsp;</p>
<p>
<span class="span1">2. Okrivljeni Ć. P. JMBG ..... od oca V. i majke Lj. rođene V. rođen,  08.07.19... godine, u Cetinju, gdje i prebiva,  državljanin Crne Gore student, neosuđivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v i    su:</span>
</p>
<p>&nbsp;</p>
<p>
<span class="span1">Što su:</span>
</p>
<p>&nbsp;</p>
<p>
<span class="span1">Dana 15. novembra 2013. godine, oko 02,20 časova, u ulici "Baja Pivljanina" u Cetinju, u blizini zgrade "Prve banke Crne Gore", iako svjesni da se oštećeni M. I. i K. Z. ovlašćeni policijski službenici Uprave policije-Odjeljenja bezbjednosti Cetinje, nalaze u vršenju službene dužnosti iz poslova javne bezbjednosti - sprječavanja remećenja javnog reda i mira, okrivljeni B. V. je voljno fizički napao oštećenog M. I. na način što, kada mu je oštećeni M. I. saopštio da će biti priveden, ukoliko ne posluša direktno naređenje ovlašćenog policijskog službenika, i udalji se, istog rukom odgurnuo, govoreći mu: "nećete me privoditi, ti ne znaš s kim imaš posla, bježi tamo, </span><span class="span1">nema toga ko će me privesti", a kada je oštećeni M. I. pokušao da ga smjesti u službeno vozilo, i da mu zajedno sa oštećenim K. Z. stavi sredstva za vezivanje na ruke, okrivljeni B. V. je počeo povlačiti za uniformu oštećenog M. I. pri čemu je istu pocijepao, za koje vrijeme je okrivljeni Ć. P. zajedno sa maloljetnima K. S. i L. B. oba iz Cetinja, silom pokušao da spriječi oštećene  M. I. i K. Z. u vršenju službene radnje - privođenja okrivljenog B. V. na način što je voljno, iste rukama povlačio za ruke i uniformu, ali u daljim radnjama biva spriječen od strane J. O. i Lj. V. ovlašćenih policijskih službenika Odjeljenja bezbjednosti Cetinje, da bi zatim, u službenim prostorijama Uprave policije - Odjeljenja bezbjednosti Cetinje, okrivljeni B. V. prijetio da će napasti oštećenog  M. I. na način što mu je voljno uputio prijetnju sadržine: "Ja i ti ćemo se viđeti, ja ću tebe da kaznim, kunem ti se u dvije sestre. Baš me boli kurac, što pišeš, viđet ćeš kad skineš uniformu, jebat ću te u usta", </span>
</p>
<p>&nbsp;</p>
<p>
<span class="span1">- čime je okrivljeni B. V. izvršio krivično djelo napad na službeno lice u vršenju službene dužnosti iz člana 376. stav 3. u vezi stava 1. Krivičnog zakonika Crne Gore, a okrivljeni  Ć. P. krivično djelo </span><span class="span1">sprječavanje službenog lica u vršenju službene radnje u pokušaju iz člana 375. stav 3. u vezi stava 1., a u vezi člana 20. stav 1. Krivičnog zakonika Crne Gore</span><span class="span1">, </span>
</p>
<li>
<span class="span1">- pa sud okrivljenim  primjenom citiranog zakonskog propisa, te primjenom čl. 4 , 5 , 13 , 15 , 42 , 52 , 53 , 54  KZ -a Crne Gore, i članova 226 - 229,  i čl. 374. ZKP -a, izriče</span>
</li>
<li style="text-align:center;">
<span class="span1">U S L O V N U O S U D U</span>
</li>
<li>
<span class="span1">Kojom okrivljenom B. V. utvrđuje kaznu zatvora u trajanju od 7 ( sedam)  mjeseci,a okrivljenom Ć. P. u trajanju od 6 (šest) mjeseci i istovremeno određuje da se navedena kazna neće izvršiti ukoliko okrivljeni u vremenskom periodu od 1 ( jedne ) godine, od dana pravosnažnosti presude ne počine novo krivično djelo.</span>
</li>
<li>
<span class="span1">Obavezuju se okrivljeni da u korist Budžeta Crne Gore, na ime paušala uplate iznos od po 30,00 eura, u roku od 15 dana po pravosnažnosti presude, pod prijetnjom prinudnog izvršenja.</span><span class="span1"> </span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">O   b   r   a   z   l   o   ž   e   n  j   e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo u Cetinju, podnijelo je sudu Optužni predlog  Kt. br. 212/13 od 05.12.2013. godine protiv okrivljenih B. V.  iz Cetinja, zbog krivičnog djela napad na službeno lice u vršenju službene dužnosti iz člana 376. stav 3. u vezi stava 1. Krivičnog zakonika Crne Gore i Ć. P. iz Cetinja zbog krivičnog djela sprječavanje službenog lica u vršenju službene radnje u pokušaju iz člana 375. stav 3. u vezi stava 1., a u vezi člana 20. stav 1. Krivičnog zakonika Crne Gore.  </span>
</p>
<p>
<span class="span1">Zastupnik optužbe je u završnoj riječi na glavnom pretresu istakao da u cjelosti ostaje pri podnijetom optužnom predlogu i predložio da se okrivljeni B. V. i Ć. P. oglase krivim i osude po zakonu. </span>
</p>
<p>&nbsp;</p>
<p>
<span class="span1">Okrivljeni B. V. je u svojoj odbrani istakao da je dana 15.11.2013. godine oko 01,30 časova sa drugovima Ć. P. L. B. i K. S. otišao u pekaru "G." koja se nalazi u Bajovoj ulici kako bi kupili nešto za jelo. U jednom trenutku nepoznati čovjek mu se obratio riječima da li mu je on izbušio gumu na vozilu nakon čega mu je rekao da to nije bio on i da slobodno pozove policiju, što je ovaj i uradio. Došla je policija i vođen je miran razgovor i kada su trebali da se raziđu ovaj čovjek mu se ponovo obratio da će sjutra ponovo pričati sa njegovim ocem. On se u to okrenuo, prišao mu kako bi mu isti objasnio razlog zbog kojeg će pričati sa njegovim ocem i u tom trenutku prišao mu je policajac i oborio ga na zemlju bez bilo kakvkog prethodnog upozorenja. Tražio je svoja prava i nije pružao bilo kakav otpor, već jedini otpor je bio u smislu toga da mu se ne stavljaju lisice. Nakon ovoga je priveden u stanicu policije. Nezna ko je bio policajac koji ga je oborio na pod jer je bio okrenut  leđima. Njegovi drugovi nijesu dozvolili da ga samo tako odvedu već su govorili "nemojte, nemojte", ali tom prilikom nijesu povlačili policajce, niti im je on prijetio. Zna samo da su se kasnije sporečkali u stanicu policije , nezna na koji način, a nezna koji je bio razlog da upućuje prijeteće riječi. </span>
</p>
<p>&nbsp;</p>
<p>
<span class="span1">Okrivljeni Ć. P. je u svojoj odbranio istakao da je dana 15.11.2013. godine oko 02,00 časova bio u društvu sa  B. V. L. B. i K. S. kada su četiri policajca oborila na tlo B. V. On je zamolio policajce da se maknu sa istog jer nema potrebe da primjenjuju silu obzirom da im je B. rekao da će se sam javiti u stanicu policije. Nije tačno da je tom prilikom povlačio bilo koga od policajaca za ruke i uniformu, već je samo popričao sa istima. Dakle, toga dana nije bilo bilo kakvog sprječavanja sa njegove strane prema policajcijskim službenicima. Naveo je i to da B. V. nije prijetio policijskim službenicima. </span>
</p>
<p>&nbsp;</p>
<p>
<span class="span1">Radi razjašnjenja ove krivičnopravne stvari, Sud je u dokaznom postupku na glavnom pretresu proveo dokaze: saslušao oštećene M. I. i  K. Z. svjedoke L. B.  V. M. J. O. Lj. V. K. S. i pročitao izvještaje UP OB Cetinje broj 67/SL oba od 20.11.2013. godine iz kaznene evidencije za okrivljene B. V. i Ć. P. </span>
</p>
<p>&nbsp;</p>
<p>
<span class="span1">Oštećeni M. I. u svom iskazu je naveo  da je dana 15.11.2013. godine nešto poslije 02,00 časova sa kolegom Lj. V. od strane dežurne službe upućen u ul "Baja Pivljanina" jer je V. M. prijavio da su mu neka mlađa lica izbušila gume na vozilu. Kada su došli do zgrade Prve banke, vidjeli su parkirano jedno vozilo, na kojem je bila probušena prednja desna guma, koliko mu se čini, a u blizini su stajali B. V. K. Ć. P. i L. B. i nešto su jeli. Tu je bio i V. M. koji je pokazao na K. S. i rekao mu da mu je upravo on izbušio gumu, ali da ne želi ništa da pokreće, jer poznaje porodice tih momaka, već samo želi da mu više ne uništavaju imovinu. Pošao je da popriča sa njima i da im objasni da treba da idu kući, a da ne prave građanima probleme, i tada je B. V. otišao do V. M. i počeo nešto da se glasno raspravlja sa njim, pa im je prišao i rekao B. V. da nema potrebe da se raspravlja, da nema nikakvih problema i da su slobodni da idu kući. Ovaj mu je drsko odgovorio da se makne i da ga nije ništa pitao, i opet je krenuo prema V. drsko se ponašajući i nešto vičući. Ponovo mu je rekao da je potrebno da posluša direktno naređenje policijskog službenika i da se udalji, jer će u suprotnom biti priveden, a on ga je tada blaže rukom odgurnuo i počeo da govori "nećete me privoditi, ne znaš sa kim imaš posla". Još jednom mu je ponovio da je potrebno da posluša direktno naređenje i udalji se, a isti je nastavio da se drsko ponaša, pa je pokušao da mu stavi polugu na rukama kako bi ga mogao privesti. B. se otimao, a njegovi drugovi K. S. L. B. i Ć. P. su im tada počeli prilaziti i povlačili su </span><span class="span1">ga rukama za uniformu i ruke, i svi u glas su govorili "ajde makni se, evo idemo, pušti ga", dok su Lj. V. kao i J. O. i K. Z. koji su u međuvremenu pristigli njih pokušavali da odmaknu od njega i B. U jednom trenutku B. V. se odgurnuo od službenog vozila policije, tako da su se obojica spotakli i pali na kolovoznu površinu, i ponovo su K. S. L. B. i Ć. P. počeli da prilaze i V. ga za uniformu, tako da su mu jedan dio uniforme uništili i pocijepali, a J. O. i Lj. V. su pokušavali da ih odmaknu od njega, dok im je K. Z. pomogao da stave sredstva za vezivanje B. V. Kako je bio na asfaltu i pokušavao da stavi sredstva za vezivanje B. svaki put kada ga je neko povukao za uniformu ili ruke, okrenuo se da vidi ko je to bio, tako da je vidio i K. i L. i Ć. da su to radili, a oni su takođe povlačili za ruke i uniformu i K. Z. koji je njemu pomogao da stavi sredstva za vezivanje B. V. Vidio je da je Lj. V. uspio da K. S. stavi sredstva za vezivanje na ruke, a tada su Ć. P. i L. B. govorili da ne privode te momke i da ih pušte. B. i K. je odvezao u prostorije OB Cetinje i tamo se K. S. drsko ponašao, najviše od svih, psovao ih je, i govorio je J. O. da je već rekao da su pičke policijske i slično. Nije primijetio da je kritične prilike K. S. bio u alkoholisanom stanju, ali je bio neuobičajeno nervozan, ali nezna iz kojeg razloga. napomenuo je da je tačno da ga je B. V. povlačio za uniformu i pocijepao je, kao i što je tačno da mu je uputio prijetnje sadržine "ja i ti ćemo se viđeti ,ja ću tebe da kaznim,kunem ti se u dvije sestre ,baš me  boli kurac što pišeš,viđećeš kad skineš uniformu jebaću te usta ",a to je bilo dok je pisao i bilježio na papiru i istom saopštio da će sve to što kaže biti prilog prijavi.</span>
</p>
<p>
<span class="span1">Pridružio se krivičnom gonjenju protiv okrivljenih ,ali nije postavio  odštetni zahtjev. </span>
</p>
<p>&nbsp;</p>
<p>
<span class="span1">Oštećeni K. Z. u svom iskazu je naveo da je dok je obavljao svoje redovne dužnosti od strane dežurne službe u OB Cetinje dana 15.11.2013. godine, oko 02,00 časova, upoznat da V. M. u ul. "Baja Pivljanina" u Cetinju neka lica buše gume na vozilu, pa se uputio u tom pravcu da vidi o čemu se radi. Kada je tamo došao zatekao je M. I. i Lj. V. kao i četiri momka i to B. V. K. S. Ć. P. i L. B. Pitali su ih da li su oni bušili gume V. a oni su rekli da nijesu, pa su ih opomenuli da idu kući, a tada je B. V. počeo da prilazi V. M. da se drsko ponaša i nešto se prepire sa njim, pa je M. I. rekao B. da se odmakne i ide kući, jer je sve riješeno, a B. mu se obratio riječima "makni se ti, tebe nijesam ništa pitao", i opet je krenuo prema V. M. Tada je M. I. stao ispred B. V. ponovio mu da se odmakne i upoznao ga da će ukoliko ne posluša direktno naređenje ovlašćenog policijskog službenika biti priveden u prostorije OB Cetinje, na što je B. reagovao tako što je M. I. rukom odgurnuo u predjelu desnog ramena, govoreći mu: "Nećeš me privodit, ne znaš ti sa kim imaš posla", a zatim mu je M. I. rekao da uđe u službeno vozilo, na što je B. rekao: "Bježi tamo, nema toga ko će me privesti". M. I. je tada uhvatio za desnu ruku B. V. i pokušao da napravi polugu na desnom laktu, ali kako se B. otimao i odgurnuo od vozila, obojica su pali na kolovoz. Prišao je da ih razdvoji i pomogne M. I. da izvrši službenu radnju, i tada su im prišli K. S. i Ć. P. koji su ih hvatali rukama za ruke i uniformu, kako bi ih spriječili da privedu B. V. a govorili su "nemojte ga privoditi i puštite ga". Prišli su Lj. V. i J. O. i uspjeli da ova lica odmaknu, pa su uspjeli da izvrše službenu radnju privođenja ovih lica. On i J. O. su B. V. odvezli u prostorije OB Cetinje, dok su ostali momci K. S. L. B. i Ć. P. ostali zajedno sa Lj. V. i M. I. a vidio je da su ih kasnije doveli u OB Cetinje. Nije se pridružio krivičnom gonjenju protiv okrivljenih B. V. i Ć. P. i nije postavio imovinskopravni zahtjev. </span>
</p>
<p>&nbsp;</p>
<p>&nbsp;</p>
<p>
<span class="span1">Svjedok L. B. u svom iskazu je naveo da je dana 15.11.2013. godine, oko 01,30 časova sa drugovima Ć. P. B. V. i K. S. bio u pekari "G." koja se nalazi u Bajovoj </span><span class="span1">ulici, da bi u tom trenutku im se obratio nepoznati čovjek riječima da su mu izbušili gumu na vozilu što su oni negirali i isti je pozvao policiju. Kada je došla policija vodio se miran razgovor da bi se u jednom trenutku B. okrenuo ka tom nepoznatom čovjeku i tada su ga policajci oborili na tlo ,a njih trojica su sprečavali da se tako ponašaju prema B. odnosno oni su policajce odmicali od B. Za to vrijeme B. nije pružao otpor. </span>
</p>
<p>&nbsp;</p>
<p>
<span class="span1">Svjedok V. M. u svom iskazu je naveo da je dana 15.11.2013. godine oko 00,02 časova pozvao policiju jer je vidio da su nepoznata lica u pripitom stanju ispod njegovog prozora, a pri tom mu je bila izbušena guma na vozilu, a nije siguran da su mu je isti izbušili. Kada se spustio tad je vidio da poznaje ta lica, a policiju je pozvao radi njihove sigurnosti, te kada su isti došli sa jednim vozilom, nezna dakle kolika policajca su bila u vozilu on je pošao kući da se obuče. Za to vrijeme policajci su razgovarali sa okrivljenima, a što je kasnije bilo nezna, dakle kada se vratio oni su već ulazili u policijsko vozilo tako da njemu ništa nije poznato što se dešavalo između okrivljenih i policajaca. </span>
</p>
<p>&nbsp;</p>
<p>
<span class="span1">Svjedok J. O. u svom iskazu je naveo da se ne sjeća tačnog datuma, ali zna da je to bilo poslije ponoći kada su zatvoreni svi lokali, i dok se kao dežurni starješina nalazio u prostorijama OB Cetinje, čuo je da je patrola M. I. i Lj. V. otišla u Bajovu ulicu po prijavi nekog građanina da mu neka lica buše gumu na vozilu. Nešto kasnije putem radio veze M. I. je tražio pomoć jer je imao problema sa nekim licima, pa se uputio u "Bajovu ulicu". Kada je stigao u blizini zgrade "Prve banke" vidio je da se tamo nalaze četiri mlađa lica, od kojih je prepoznao B. V. kojeg je M. I. pokušavao da smjesti u službeno vozilo policije, a ovaj se opirao, tako da su u jednom trenutku obojica pali na asfvalt. Tada im je prišao K. S. koji se kretao prema M. I. i čupao ga i gurao da ga odvoji od B. V., moguće je da je i nešto psovao, ali se ne može tačno sjetiti što je govorio. Čini mu se da je K. Z. odvajao K. od M. i B. Takođe i L. B. se kretao u pravcu M. I. i B. V. ali nije vidio da li je uspio da ostvari kontakt sa njima, a Lj. V. ga je sprečavao da priđe M. i B. I četvrti momak za kojeg tada nije znao ko je, a bio je u društvu sa B. L. i K. ali je kasnije saznao da se radi o Ć. P. je takođe pokušavao da dođe do M. i B. ali ga je Lj. V. sprečavao da im priđe. Kako je prišao K. i počeo da razgovara sa njim, nije bio u mogućnosti da vidi da li su L. i Ć. ostvarili bilo kakav kontakt sa prisutnim policijskim službenicima, jer je bio okrenut leđima u odnosu na njih. Tačno je da je naknadno došao na lice mjesta. </span>
</p>
<p>&nbsp;</p>
<p>
<span class="span1">Svjedok Lj. V. u svom iskazu je naveo da je dana 15.11.2013. godine, nešto poslije 02,00 časova sa kolegom M. I. od strane dežurne službe upućen u ul. "Baja Pivljanina", jer je jedan čovjek prijavio da su mu neka lica izbušila gume na vozilu. Kada su došli do pekare "Centar" tamo ih je sačekao taj čovjek po prezimenu V. i stvarno su vidjeli da je na jednom vozilu izbušena, čini mu se zadnja desna guma, a u blizini su bila četiri momka, B. V. K. S. Ć. P. L. B. koji su nešto jeli. Prišli su im da porazgovaraju sa njima, a taj čovjek V. je rekao da ne želi da podnosi prijavu protiv njih ili nešto slično, obzirom da im poznaje roditelje, pa će se čuti sa njima, tako da je kolega M. I. rekao ovim momcima da idu kući i da ne prave više probleme. B. V. je tada počeo agresivno da se ponaša prema Vujoviću, govoreći mu da nema on što da zove njegove roditelje i unoseći mu se u facu, a kolega M. I. je prišao da spriječi eventualni konflikt, pa je više puta ponovio B. da nema nikakvih problema i da treba da ide kući, a kako je B. to odbijao govorio mu je da se makne i slično. Kolega M. I. mu je u jednom trenutku rekao da je potrebno da posluša direktno naređenje </span><span class="span1">policijskog službenika i da se udalji, jer će u suprotnom biti priveden. B. je bio agresivan, govorio je "nećete me privoditi, ne znaš s kim imaš posla" pa ga je M. I. upozorio da se udalji, a kada B. nije poslušao direktno naređenje policijskog službenika, M. I. je pokušao da mu napravi polugu na desnu ruku, kako bi mu stavio sredstva za vezivanje. B. je počeo da se otima, a njegovi drugovi, Ć. P. K. S. i L. B. su počeli da im prilaze, da ih hvataju rukama za ruke i uniformu M. I. govoreći "nemoj ga privoditi, pušti ga", a on je pokušavao da ih odmakne. Međutim, dok bi odmakao jednoga, ostala dvojica bi prišla i pokušavala da spriječe M. I. u obavljanju službene dužnosti. U tom trenutku su došli J. O. i K. Z. pa je K. prišao da pomogne M. I. da B. stave sredstva za vezivanje na ruke, ali kako se B. V. odgurnuo nekako od policijskog vozila, on i M. su pali na kolovoznu površinu, i ponovo su K. S. L. B. i  Ć. P. počeli da im prilaze, da ih povlače obojicu za ruke i uniformu i govore da pušte B. On i J. O. su svo vrijeme pokušavali da ih pomjere od K. i M. i u toj situaciji je K. S. bio najglasniji i najagresivniji, pa je bio prinuđen da mu stavi sredstva za vezivanje na rukama. Konačno su uspjeli da izvrše službene dužnosti i zajedno sa M. I. su K. i B. odvezli do prostorije OB Cetinje i tamo se K. ponašao agresivno i psovao ih je. Naveo je i to da nezna da li je kritične prilike  K. S. bio u alkohilisanom stanju, ali je do sada više puta u toku obavljanja svojih radnih zadataka dolazio u kontakt sa K. S. koji se uvijek ponašao agresivno, nekorektno i neprimjereno u odnosu prema policijskim službenicima. Dodao je i to da je B. V. povlačio za uniformu i pocijepao istu oštećenom  M. I. a takođe mu je upućivao prijetnje sadržine "ja i ti ćemo se viđeti, ja ću tebe da kaznim, kunem ti se u dvije sestre, baš me boli kurac što pišeš, viđećeš kad skineš uniformu jebaću te usta". </span>
</p>
<p>&nbsp;</p>
<p>
<span class="span1">Svjedok K. S. u svom iskazu je naveo da je dana 15.11.2013. godine sa svojim drugovima L. B. Ć. P. i B. V. bio u jednom lokalu gdje su slušali muziku, a pili su i alkohola, a kako inače ne pije alkohol utiče na njega, tako da se ne sjeća što se dešavalo oko njega. Jedino se sjeća da su krenuli nešto da pojedu, i ne sjeća se uopšte što je dalje bilo, niti se sjeća da li su jeli, niti da su se susreli sa policijom, niti bilo čega drugog.</span>
</p>
<p>&nbsp;</p>
<p>
<span class="span1">Iz izvještaja UP OB Cetinje broj 67/SL, oba od 20.11.2013. godine iz kaznene evidencije za okrivljene B. V. i Ć. P. proizilazi da isti ranije nijesu osuđivani. </span>
</p>
<p>&nbsp;</p>
<p>
<span class="span1">Na osnovu rezultata cjelokupnog postupka i ocjene svih provedenih dokaza, kako pojedinačno, tako i dovođenjem istih u međusobnu vezu u ovom postupku je nedvosmisleno utvrđeno da je okrivljeni </span><span class="span1">B. V. izvršio krivično djelo napad na službeno lice u vršenju službene dužnosti iz člana 376. stav 3. u vezi stava 1. Krivičnog zakonika Crne Gore, a okrivljeni Ć. Petar krivično djelo </span><span class="span1">sprječavanje službenog lica u vršenju službene radnje u pokušaju iz člana 375. stav 3. u vezi stava 1. a u vezi člana 20. stav 1. Krivičnog zakonika Crne Gore</span><span class="span1">, </span><span class="span1">činjenično i pravno opisano u izreci  ove presude, </span><span class="span1"> a ovo iz sledećih razloga:   </span>
</p>
<p>&nbsp;</p>
<p>
<span class="span1">Utvrđujući činjenice radi pravilnog određenja materijalno pravnog odnosa u ovoj krivičnopravnoj stvari, Sud je nesumnjivo utvrdio da  je </span><span class="span1">okrivljeni B. V. dana 15. novembra 2013. godine, oko 02,20 časova u ul. "Baja Pivljanina" u Cetinju, u blizini zgrade "Prve banke Crne Gore" fizički napao ovlašćenog policijskog službenika Uprave policije - Odjeljenja bezbjednosti Cetinje M. I. u vršenju poslova javne bezbjednosti - sprječavanja remećenja javnog reda i mira, na način što, kada mu je oštećeni M. I. saopštio da će biti priveden, ukoliko ne posluša direktno naređenje </span><span class="span1">ovlašćenog policijskog službenika, i udalji se, istog rukom odgurnuo, govoreći mu: "Nećete me privoditi, ti ne znaš s kim imaš posla, bježi tamo, nema toga ko će me privesti", te kada je oštećeni M. I. pokušao da ga smjesti u službeno vozilo, i da mu zajedno sa oštećenim K. Z. stavi sredstva za vezivanje na ruke, okrivljeni B. V.  je počeo oštećenog M. I. povlačiti za uniformu, pri čemu je istu pocijepao, da bi zatim, u službenim prostorijama Uprave policije - Odjeljenja bezbjednosti Cetinje, okrivljeni B. V. prijetio da će napasti oštećenog M. I. na način što mu je voljno uputio prijetnju sadržine: "Ja i ti ćemo se viđeti,  ja ću tebe da kaznim, kunem ti se u dvije sestre. Baš me boli kurac, što pišeš, viđet ćeš kad skineš uniformu, jebat ću te u usta" dok  je okrivljeni Ć. P. zajedno sa maloljetnima K. S. i L. B. silom pokušao da spriječi oštećene M. I. i K. Z. u vršenju službene radnje - privođenja okrivljenog B. V. na način što je voljno, iste rukama povlačio za ruke i uniformu, ali u daljim radnjama biva spriječen od strane J. O. i Lj. V. ovlašćenih policijskih službenika Odjeljenja bezbjednosti Cetinje, , kojim radnjama je okrivljeni B. V. počinio </span><span class="span1">krivično djelo napad na službeno lice u vršenju službene dužnosti iz člana 376. stav 3. u vezi stava 1. Krivičnog zakonika Crne Gore, a okrivljeni Ć. P. krivično djelo </span><span class="span1">sprječavanje službenog lica u vršenju službene radnje u pokušaju iz člana 375. stav 3. u vezi stava 1., a u vezi člana 20. stav 1. Krivičnog zakonika Crne Gore</span><span class="span1">. </span>
</p>
<p>&nbsp;</p>
<p>&nbsp;</p>
<p>
<span class="span1">Naprijed navedene pravnorelevantne činjenice sud je utvrdio prvenstveno na osnovu iskaza</span><span> </span><span class="span1">oštećenih K. Z. i M. I. koji su veoma jasno, ubjedljivo i međusobno saglasno u bitnom, opisali cijeli tok događaja, pa je njihovim iskazima poklonio punu vjeru. Njihovi iskazi su i potkrijepljeni iskazima svjedoka Lj. V. i J. O. a čije iskaze je sud takođe prihvatio kao objektivne, uvjerljive, a koji su kritične večeri bili prisutni prezentujući sudu kako i na koji način su okrivljeni preduzeli radnje, odn.u čemu se sastoji napad okrivljenog  B. na ovlašćenog policijskog službenika , kao i prijetnja napadom na istog,te pokušaj sprječavanja okrivljenog Ć. sa maloljetnim K. S. i L. B. oštećenih u vršenju službene radnje - privođenja okrivljenog B. V. Naime, iz iskaza svjedoka - oštećenih K. Z. i  M. I. utvrđeno je da su  obavljali svoju redovnu dužnost u Upravi policije- Odjeljenja bezbjednosti Cetinje, kada su od strane dežurne službe dana 15.11.2013. godine oko 02,00 časova, upoznati   da V. M.  ul. "Baja Pivljanina" u Cetinju neka lica buše gume na vozilu, pa su se  uputili  u tom pravcu da vide o čemu se radi. Dolaskom na lice mjesta zatekli su četiri momka i to B. V. K. S. Ć. P. i L. B. koje su upitali da li su oni bušili gume na vozilu V. Nakon obavljenog razgovora sa njima i saopštenja da idu kući B. je počeo da se drsko ponaša pa se M. I. obratio riječima "makni se ti tebe nijesam ništa pitao", i krenuo prema V. M. I  pored više upozorenja ukoliko na posluša da će biti priveden u prostorije OB Cetinje isti je M. I. rukom odgurnuo, a zatim kako je  M. I. uhvatio B. V. i pokušao da mu napravi polugu na desnom laktu, B. se otimao tako da su obojica pali na kolovoz.Oštećeni je jasan da su mu nakon toga prišli  K. S. L. B. i Ć. P. koji su ga V. za uniformu čiji su jedan dio i uništili i pocijepali.</span>
</p>
<p>
<span class="span1">Kako i navodi svjedok oštećeni K. Z. prišao je da ih razdvoji i pomogne M. I. da izvrši službenu radnju, i tada su im prišli K. S. i Ć. P. koji su ih hvatali rukama za ruke i uniformu. Ovu činjenicu potvrđuje i svjedok  Lj. V. koji je pokušavao da odmakne K. S. L. B. i Ć. P. od njih, međutim dok bi odmakao jednoga, ostala dvojica bi prišla i pokušavala da spriječe M. I. u obavljanju službene dužnosti  kako bi ih spriječili da privedu B. V. </span>
</p>
<p>
<span class="span1">Svjedok Lj. V. je potvrdio  da su okr.  Ć. P. K. S. i L. B.  počeli da prilaze oštećenim, da hvataju rukama za ruke i uniformu  M. I. govoreći "nemoj ga privoditi, pušti ga", dok je on pokušavao da ih odmakne od njih. </span>
</p>
<li>
<span class="span1">Sud nije prihvatio iskaz svjedoka K. S. jer nema niti jednog relevantnog dokaza u prilog tvrdnji njegovog iskaza ,pa ni u  dijelu da je kritične večeri bio u alkoholisanom stanju ,tako da njegov pokušaj da sve prebaci na navodno alkoholisano stanje sud je cjenio kao smišljen i upravljen na pomaganje okrivljenim u izbjegavanju krivice i krivičnopravne odgovornosti za počinjeno krivično djelo.U istom pravcu sud je cijenio iskaz L. B. Takođe ni svjedok V. M. nije objektivno prenio Sudu dešavanja konkretnom prilikom , a ovo sa razloga što je isti išao očigledno za tim da olakša krivičnopravni položaj okrivljenih,pa ni njegov iskaz sud nije prihvatio. </span>
</li>
<p>
<span class="span1">Krivično djelo napad na službeno lice u v</span><span class="span1">ršenju službene dužnosti </span><span class="span1">, iz čl. 376 st. 1.KZ CG koje je stavljeno na teret okrivljenom  B. inkriminiše kao  zabranjeno -ko napadne  ili prijeti da će napasti na službeno lice u vršenju službene dužnosti. Stavom 3. pomenutog zakonskog propisa, propisan je teži oblik krivičnog djela iz st. 1.  a sastoji se u preduzimanju napada ili prijetnje   prema sudiji ili državnom tužiocu u vezi sa vršenjem  njihove sudijske, odnosno tužilačke  funkcije ili službenom licu u vršenju poslova javne ili državne bezbjednosti. </span>
</p>
<p>&nbsp;</p>
<p>
<span class="span1">Okrivljeni B. V. napadom i prijetnjom da će napasti  na  ovlašćenog policijskog službenog službenika u vršenju  poslova javne bezbjednosti - </span><span class="span1">sprječavanja remećenja javnog reda i mira</span><span class="span1">, a koje svojstvo mu je predviđeno odredbama čl.142 KZ CG  izvršio je krivično djelo  napad na službeno lice u vršenju službene dužnosti iz čl. 376. st. 3. u vezi st. 1. Krivičnog zakonika Crne Gore. </span>
</p>
<li>
<span class="span1">Cjeneći odbranu okrivljenih Sud je našao da su  iste nelogične , tim prije što su isti očigledno željeli  predstaviti predmetni dogadjaj kao pokušaj  nekog –policijskih službenika da im namjesti nešto za što nijesu odgovorni,  pa ih  sud kao takve nije prhvatio, već ih je cijenio kao usmjerene na izbjegavanje krivičnopravne odgovornosti tj. posve je nelogično da bi im neko bez povoda navodno  namjestio krivičnu odgovornost,a pogotovo da se radi o policijskim službenicima koji su vršili službenu dužnost iz poslova javne bezbjednosti</span><span class="span1"> -sprječavanja remećenja javnog reda i mira</span><span class="span1">.</span>
</li>
<p>
<span class="span1">Iz naprijed utvrđenog činjeničnog stanja ,okrivljeni B. V. iako svjestan da su oštećeni M. i K. ovlašćeni policijski službenici UP OB Cetinje i da se nalaze u vršenju službene dužnosti iz poslova javne bezbjednosti -</span><span class="span1">sprječavanja remećenja javnog reda i mira</span><span class="span1"> koje svojstvo im je predviđeno odredbama čl.142 KZ CG  voljno fizički napao ošt.  M. I. na predstavljeni način i istovremeno prijetio da će napasti istog, </span><span class="span1">pri čemu je bio svjestan svog djela i svih njegovih obilježja i htio njegovo izvršenje </span><span class="span1">zbog čega je sud stanovišta da je okrivljeni konkretnom prilikom postupao sa direktnim umišljajem, čime su se pored objektivnih stekli i subjektivni elementi bića krivičnog djela stavljenog mu na teret.</span>
</p>
<p>&nbsp;</p>
<p>
<span class="span1">Iz formulacije krivičnog djela je jasno da krivično djelo napad na službeno lice u vršenju službene dužnosti vrši onaj ko napadne ili prijeti da će napasti službeno lice u vršenju službene dužnosti.</span>
</p>
<p>&nbsp;</p>
<p>
<span class="span1">Dalje,krivično djelo sprječavanje službenog lica u vršenju službene radnje iz čl.375 KZ CG koje je stavljeno na teret okr. Ć. čini ko silom ili prijetnjom da će neposredno upotrijebiti silu spriječi službeno lice u vršenju službene radnje  koju preduzima u okviru svojih ovlašćenja ili ga na isti način prinudi na vršenje službene radnje,(st.1) dok teži oblik (st.3) postoji ko ovo djelo učini prema sudiji ili državnom tužiocu pri vršenju njihove sudijske, odnosno tužilačke dužnosti ili službenom licu u vršenju poslova javne ili državne bezbjednosti ili dužnosti čuvanja javnog reda i mira sprječavanja ili otkrivanja krivičnog djela , hvatanja učinioca krivičnog djela ili čuvanja lica lišenog slobode. </span>
</p>
<p>&nbsp;</p>
<p>
<span class="span1"> Kako je iz naprijed utvrđenog činjeničnog stanja okrivljeni Ć. P.  iako svjestan da su oštećeni  M. i K. ovlašćeni policijski službenici UP OB Cetinje i da se nalaze u vršenju službene dužnosti iz poslova javne bezbjednosti-</span><span class="span1"> sprječavanja remećenja javnog reda i mira</span><span class="span1"> koje svojstvo im je predviđeno odredbama čl.142 KZ CG  silom sa mldb. K. S. i L. B.  pokušao da spriječi oštećene policijske službenike  M. I. i K. Z. u vršenju službene radnje - privođenje okrivljenog B. V. da se zaključiti da je isti postupao sa umišljajem, tj. bio je svjesan da sprječava službena lica, te da radnju,odn.pokušaj sprječavanja vrši upotrebom sile, odnosno bio je svjesan svog djela i htjeo njegovo izvršenje. S toga su se u njegovim radnjama stekli svi bitni elementi bića krivičnog djela stavljenog mu na teret. </span>
</p>
<p>&nbsp;</p>
<p>
<span class="span1">Ovlašćeni policijski službenici Uprave policije - Odjeljenja bezbjednosti Cetinje su radnju preduzimali u okviru svojih ovlašćenja, odnosno u vršenju poslova javne bezbjednosti, konkretno </span><span class="span1">sprječavanja remećenja javnog reda i mira</span><span class="span1"> ,te su ipak upotrebom odgovarajuće prinude priveli okrivljenog B. V. tako da je djelo koje je okrivljeni Ć.  preduzeo ostalo u pokušaju. Ovo sa razloga što ukoliko je preduzeta radnja izvršenja,tj.primjenjena sila ili prijetnja koje nijesu za posljedicu imale sprječavanje ,odnosno prinuđavanje službenog lica ,a bile su na to upravljene ,postojaće pokušaj predmetnog krivičnog djela koji je kažnjiv. </span>
</p>
<p>&nbsp;</p>
<p>&nbsp;</p>
<p>
<span class="span1">Iz svega navedenog da se zaključiti da je okrivljeni B. V. </span><span class="span1">izvršio krivično djelo napad na službeno lice u vršenju službene dužnosti iz člana 376. stav 3. u vezi stava 1. Krivičnog zakonika Crne Gore, a okrivljeni Ć. P. krivično djelo </span><span class="span1">sprječavanje službenog lica u vršenju službene radnje u pokušaju iz člana 375. stav 3. u vezi stava 1. a u vezi člana 20. stav 1. Krivičnog zakonika Crne Gore</span><span class="span1">.  </span>
</p>
<p>&nbsp;</p>
<p>
<span class="span1">Sud je imao u vidu i činjenicu koja je potencirana tokom pretresa da su okrivljeni konzumirali alkohol prije kritičnog dogadjaja ,za što nema dokaza u spisima predmeta, medjutim ,za napomenuti je da i sve da je dokazano d a su isti konzumirali alkohol </span><span class="span1">po stanovištu suda ta okolnost  je bez uticaja na njihovu krivicu, jer sud smatra da je njihova svijest obuhvatala saznanje o mogućnosti da dovođenjem sebe u takvo stanje mogu izvršiti krivično djelo, odnosno po mišljenju suda bili su svejsni  da pod uticajem istog mogu učiniti krivično djelo,pa samim tim što dovode sebe u takvo stanje, pa nakon toga čine krivično djelo, ne može se koristiti za pravdanje njihovih postupaka.</span>
</p>
<p>&nbsp;</p>
<p>
<span class="span1">Prilikom odmjeravanja vrste i visine krivične sankcije koju će Sud izreći okrivljenima cijenjene su okolnosti iz čl. 42. KZCG, pa je Sud od olakšavajućih okolnosti na strani okrivljenog  B. V. našao da se radi o studentu, raniju neosuđivanost, što je sud </span><span class="span1">utvrdio iz izvoda iz kaznene evidencije, a na strani okr. Ć. P.  sud je od olakšavajućih okolnosti takođe utvrdio da se radi o studentu, ranije neporočnog načina života - neosuđivan, </span><span class="span1">što proizilazi iz izvoda iz kaznene evidencije za istog, dok otežavajućih okolnosti na njihovoj strani van bitnih obilježja krivičnog djela u pitanju nije bilo, pa je sud cijeneći tako utvrđene okolnosti i imajući u vidu svrhu kažnjavanja okrivljenim </span><span class="span1">primjenom čl. 53 i 54 Krivičnog zakonika CG, prethodno utvrdio kazne zatvora  kao u izreci i istovremeno odredio da se iste neće izvršiti ukoliko okrivljeni u roku od jedne godine od dana pravosnažnosti presude ne počine novo krivično djelo, nalazeći da će se u konkretnom slučaju i uslovnom osudom, kao mjerom upozorenja, uz prijetnju kaznom zatvora, na uspješan način uticati na okrivljene, da ubuduće ne vrše ni ovo ni druga krivična djela, pri čemu će se u svemu ostvariti svrha izricanja uslovne osude,  propisane čl. 52 Krivičnog zakonika Crne Gore, u okviru opšte svrhe izricanja krivičnih sankcija propisane čl. 4 KZ CG.</span>
</p>
<p>
<span class="span1">Sud je okrivljene, shodno članu 226- 229 Zakonika o krivičnom postupku, obavezao da na ime paušala u korist Budžeta Crne Gore uplate iznos od po 30,00 eura, koji iznos je srazmjeran trajanju i složenosti postupka, te imovnim prilikama okrivljenih, u roku od 15 dana po pravosnažnosti presude pod prijetnjom prinudnog izvršenja</span><span>. </span>
</p>
<p>
<span class="span1">Sa svega izloženog a na osnovu čl. 374. ZKP-a, odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 10.03.2015. godine,</span>
</p>
<p>&nbsp;</p>
<p>&nbsp;</p>
<p>
<span class="span1">     Zapisničar,</span><span class="span3"> </span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">                          </span><span class="span1">Sudija    </span><span class="span3">                        </span>
</p>
<p>
<span class="span1">Aleksandra Martinović,</span><span class="span4"></span><span class="span4"></span><span class="span4"></span><span class="span4"></span><span class="span4"></span><span class="span4">          </span><span class="span1">Marija Ćupić,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba Višem sudu</span>
</p>
<p>
<span class="span1"> u Podgorici, a preko ovog Suda u roku od 8 dana, od </span>
</p>
<p>
<span class="span1">dana prijema.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
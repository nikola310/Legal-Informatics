<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.375in;margin-right:-0.25in;text-align:center;hyphenate:auto;font-family:Arial;font-size:12pt;}
.p2{margin-left:-0.375in;margin-right:-0.25in;text-align:end;hyphenate:auto;font-family:Arial;font-size:12pt;}
.p3{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p4{margin-right:-0.25in;text-align:justify;hyphenate:auto;font-family:Arial;font-size:12pt;}
.p5{margin-left:-0.375in;margin-right:-0.25in;text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p1"></p>
<p class="p2">
<span>K.br.493/12</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković Stamatović, uz učešće Valentine Vukašinović, kao zapisničara, u krivičnom predmetu protiv okrivljene A.N. iz P., zbog krivičog djela krađa iz čl.239 st.1 Krivičnog zakonika, po optužnom predlogu ODT-a Podgorica Kt.br.496/12 od 17.04.2012. godine, nakon glavnog i javnog pretresa održanog u prisustvu zastupnika optužbe Protić Jelene, savjetnika na radu kod ODT-a Podgorica, i okrivljene, dana 21.02.2013. godine donio je i istog dana javno objavio  </span>
</p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Okrivljena :</span>
</p>
<p class="p3"></p>
<p class="p3">
<span>A.N., od oca F. i majke H., rođene S., rođena ... godine u P., sa prebivalištem u mjestu rođenja, ..., državljanin Crne Gore, razvedena, majka jednog djeteta, nepismena, neškolovana, lošeg imovnog stanja, ranije osuđivana presudom suda AG Hamburg Wandsbek, Njemačka, od 28.01.1988. godine, zbog krivičnog djela zajednička krađa, na kaznu zatvora od 6 mjeseci uslovno 3 godine, </span>
</p>
<p class="p3"></p>
<p class="p1">
<span>Kriva  je</span>
</p>
<p class="p3">
<span>Zato što je :</span>
</p>
<p class="p3"></p>
<p class="p3">
<span>Dana 19.03.2012. godine, oko 17,30 časova, u Podgorici, na Starom aerodromu, u prodavnici “K”, tuđu pokretnu stvar oduzela drugom u namjeri da njenim prisvajanjem sebi pribavi protivpravnu imovinsku korist, na način što je iz torbe, koju je oštećena V.V. dražala na ramenu, oduzela novčanik u kojem su se nalazila lična dokumenta oštećene i novac u iznosu od 140 eura i 120 dolara, pri čemu je bila svjesna svog djela čije izvršenje je htjela, znajući da je njeno djelo zabranjeno. </span>
</p>
<p class="p3"></p>
<p class="p3">
<span>- čime je izvršila krivično djelo krađa iz čl.239 st.1 Krivičnog zakonika.</span>
</p>
<p class="p3"></p>
<p class="p3">
<span>Pa joj Sud primjenom citirane zakonske odredbe, zatim čl.3,4,5,13,15,32,36,42,52,53 i 54 Krivičnog zakonika, te čl.226,227,229, 239 i 374 Zakonika o krivičnom postupku, i z r i č e</span>
</p>
<p class="p3"></p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom joj prethodno utvrđuje kaznu zatvora u trajanju od 2 (dva) mjeseca i istovremeno određuje da se ista neće izvršiti ukoliko okrivljena u roku od 1 (jedne) godine od dana pravosnažnosti presude ne izvrši novo krivično djelo.</span>
</p>
<p class="p4"></p>
<p class="p3">
<span>Obavezuje se okrivljena da na ime troškova krivičnog postupka – sudskog paušala, plati Budžetu Crne Gore iznos od 30,00 eura, u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>Obavezuje se okrivljena da oštećenoj V.V. iz P., na ime dijela dosuđenog imovinskopravnog zahtjeva, naknadi iznos od 140,00 eura i iznos od 120,00 US dolara, u roku od 3 (tri) mjeseca po pravosnažnosti presude, te ukoliko ne postupi po navedenom, opozvaće se naprijed izrečena uslovna osuda, a u pogledu ostvarivanja ostatka nedosuđenog imovinskopravnog zahtjeva oštećena se upućuje na redovan parnični postupak. </span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p3">
<span>Optužnim predlogom ODT-a Podgorica Kt.br.496/12 od 17.04.2012. godine, kojeg je na glavnom pretresu zastupala Jelena Protić, savjetnik na radu kod ODT-a Podgorica, okrivljenoj A.N. stavljeno je na teret izvršenje krivičnog djela krađa iz čl.239 st.1 Krivičnog zakonika.</span>
</p>
<p class="p3"></p>
<p class="p3">
<span>Zastupnik optužbe je, prije davanja završne riječi, precizirla dispozitiv optužnog predloga na način opisan izrekom ove presude, ostajući pri tako preciziranom optužnom predlogu te navodeći da iz svih provedenih dokaza proizilazi da je okrivljena izvršila krivično djelo stavljeno joj na teret i predložila je Sudu da okrivljenu oglasi krivom i izrekne joj sankciju u granicama predviđenim Krivičnim zakonikom.</span>
</p>
<p class="p3"></p>
<p class="p3">
<span>Svjedok-oštećena V.V. je u završnoj riječi izjavila da se pridružuje krivičnom gonjenju i postavila je imovinskopravni zahtjev.</span>
</p>
<p class="p3"></p>
<p class="p3">
<span>Okrivljena A.N. je izjavila da je u P., na Starom aerodromu, u jednoj prodavnici, gdje je bila sa svojom sestričnom A.E. u podrumskom dijelu te prodavnice, vidjela da jedna žena preko ramena drži otvorenu torbu, kojoj ženi je prišla i primijetila u toj torbi novčanik braon boje, nakon čega je polako zavukla ruku u njenu torbu i uzela taj novčanik i držeći isti u ruci, ne skrivajući ga, izašla iz prodavnice i tek tada rekla A.E. da je ukrala novčanik. Dalje je navela da je taj novčanik otvorila kada je stigla kući, pojašnjavajući da se u istom nalazilo oko 140 eura, koje pare je uzela, a 40 eura je dala A.E. dok je novčanik i papire, koji su bili u novčaniku, zapalila u šporet. Izjavila je da se ona nalazi na video snimku od 19.03.2012. u 17,30 časova, video nadzora prodavnice  “K.”, dodajući da je ukradenim novcem kupila hranu, te da se kaje zbog toga što je uradila i da se isto više nikada neće ponoviti.</span>
</p>
<p class="p3"></p>
<p class="p3">
<span>U završnoj riječi okrivljena  nije imala šta dodati i zamolila je sud da je što blaže kazni.</span>
</p>
<p class="p3"></p>
<p class="p3">
<span>U dokaznom postupku Sud je : saslušao svjedoka-oštećenu V.V., svjedoka A.E., pročitao službenu zabilješku UP PJ Podgorica Ku.br.245/2012 od 23.03.2012. godine, pročitao izvod iz KE za okrivljenu izdat od UP PJ Podgorica br.29-245/12-11251/2-2030 od 07.05.2012. godine i izvršio uvid u video snimak video nadzora prodavnice “K." od 19.03.2012. godine.</span>
</p>
<p class="p3"></p>
<p class="p3">
<span>Nakon provedenog dokaznog postupka, ocjenom navoda optužbe, odbrane, te svih provedenih dokaza kako pojedinačno, tako i u njihovoj međusobnoj povezanosti, ovaj Sud je nesumnjivo utvrdio da je okrivljena izvršila krivično djelo krađa iz čl.239 st.1 Krivičnog zakonika na način, mjesto i vrijeme kako je to bliže opisano dispozitivom ove presude, pa je sa tih razloga oglasio krivom i izrekao joj krivičnu sankciju kao u izreci ove presude.</span>
</p>
<p class="p3"></p>
<p class="p3">
<span>Svjedok-oštećena V.V. je u svom iskazu navela da je dana 19.03.2012. godine, negdje između 16,30 i 17,00 časova, pošla u prodavnicu “K.” na Starom Aerodromu, kako bi svojoj djeci kupila obuću, kojom prilikom je sišla u suteren te prodavnice, gdje se nalazi obuća. Navela je da je sa sobom imala jedan ranac braon boje, u kojem je držala svoj novčanik sa novcem, i da su tom prilikom sa njom u suterenu bile još dvije ženske osobe koje su razgledale obuću i druge stvari, od kojih je jedna bila krupnije građe a druga srednje građe i da je sa njima bilo i jedno malo dijete, te da je ta ženska osoba srednje građe stalno bila pored nje i pratila je i da joj se ta osoba, kada se svjedok-oštećena sagnula da pogleda cipele, primakla veoma blizu ali da u tom trenutku ništa nije osjetila. Istakla je da je ranac držala stalno na ramenu i to na način što je patent bio okrenut od nje, a kako je bila trudna, isti bi zabacija na leđa kada bi se sagla da joj ne bi smetao. Dodala je da se izvjesno vrijeme razgledala obuću, pa kada je krenula da plati stvari koje je odabrala, na kasi je primijetila da joj nema novčanika u rancu, a provjerom kod prodavačica i pregledom video snimka vidjela je da joj je žena srednje građe izvukla novčanik iz ranca a potom ga sakrila i izašla iz prodavnice zajedno sa pomenutom ženom krupnije građe. Pojasnila je da je novčanik bio braon boje, da se u njemu nalazilo između 140 i 150 eura i 120 dolara, a koji dolari su bili smješteni u odvojenom dijelu novčanika,  kao i njena lična dokumenta tj lična karta, vozačka dozvola, njena zdravstvena knjižica i zdravstvene knjižice njeno troje djece. Takođe je zatražila je da joj se nadonkadi šteta za novac, kao i za izradu svih ličnih dokumenata jer je iste morala ponovo da vadi.  </span>
</p>
<p class="p3"></p>
<p class="p3">
<span>Cijeneći iskaz svjedoka-oštećene V.V., Sud je našao da je isti jasan, precizan, istinit i saglasan sa ostalim provedenim dokazima, pa mu je kao takvom poklonio svoju punu vjeru.</span>
</p>
<p class="p3"></p>
<p class="p3">
<span>Svjedok  A.E. je u svom iskazu navela da stanuje sa A.N. i da je sa istom bila u prodavnici “Kovači” kako bi kupila nešto za svoje dijete, od novca koji je par dana ranije primila na ime socijalne pomoći, pojašnjavajući da je ona u toj prodavnici razgledala igračke dok je N. otišla da vidi neke čizme, te da su pored njih stajali jedna prodavačica i jedna trudna žena. Nakon što je neko vrijeme razgledala cipele, N. joj je rekla da izađu iz prodavnice, a šta su i učinile, da bi joj N. na pola puta od prodavnice do kuće rekla da je u prodavnici “K.” uzela novčanik, koji novčanik je N., kada su došli kući, otvorila i vidjela je da su novčaniku, koji je bio svijetle braon boje, nalaze i euri i dolari, kao i neka dokumenta i papiri. Navela je da je N. iz tog novčanika izvadila pare, a novčanik sa dokumentima i papirima je bacila u vatru u šporet. Izjavila je da joj je N., od novca koji se nalazio u novčaniku, dala 40 eura koji novac je ona uzela is a njim kupila neke stvari za svoje dijete.</span>
</p>
<p class="p4"></p>
<p class="p3">
<span>Sud je poklonio svoju punu vjeru iskazu svjedoka A.E., cijeneći njen iskaz kao jasan, precizan, istinit i saglasan ostalim provedenim dokazima.</span>
</p>
<p class="p3"></p>
<p class="p3">
<span>Iz službene zabilješke UP PJ Podgorica Ku.br.245/2012 od 23.03.2012. godine utvrđeno je da je  ovlašćeni policijski službenik B.M., postupajući po operativnoj informaciji a nakon pregledanog video zapisa, uspio da, kao lice koje je izvršilo krađu novčanika od oštećene V.V. dok se nalazila u prodavnici “K.” na Starom Aerodromu dana 19.03.2012. godine, identifikuje okrivljenu A.N. te da je tom prilikom na adresi ... br... pronašao okrivljenu A.N., od oca F. i majke H., rođene S., rođena ... godine u P., nastanjenu na pomenutoj adresi, i istu doveo istog dana u službene prostorije PJ Podgorica i lišio slobode u 11,30 časova.</span>
</p>
<p class="p3"></p>
<p class="p3">
<span>Uvidom u video snimak video nadzora prodavnice “K.” od 19.03.2012. godine, konstatovano je da je okrivljena A.N. dana 19.03.2012. godine u 19,45 časova u suterenskom dijelu prodavnice “K.”, dijelu gdje se prodaju cipele, sa leđa prišla oštećenoj V.V. i rukom iz njene torbe, koja je bila zabačena na leđima oštećene, izvadila novčanik braon boje, nakon čega je izašla iz prodavnice, na šta je okrivljena nakon odgledanog snimka izjavila da je to ona.</span>
</p>
<p class="p3"></p>
<p class="p3">
<span>Iz izvoda iz KE za okrivljenu A.N., izdat od UP PJ Podgorica br.29-245/12-11251/2-2030 od 07.05.2012. godine, utvrđeno je da je ista ranije osuđivana i to presudom suda AG Hamburg Wandsbeck od 28.01.1988. godine, zbog krivičnog djela zajedničke krađe u dva slučaja, na kaznu zatvora u trajanju od 6 mjeseci uslovno 3 godine.</span>
</p>
<p class="p3"></p>
<p class="p3">
<span>Na osnovu naprijed izloženog, Sud je na nesumnjiv način utvrdio da je okrivljena dana 19.03.2012. godine, oko 17,30 časova, u Podgorici, na Starom aerodromu, u prodavnici “K.”, tuđu pokretnu stvar oduzela drugom u namjeri da njenim prisvajanjem sebi pribavi protivpravnu imovinsku korist, na način što je iz torbe, koju je oštećena V.V. dražala na ramenu, oduzela novčanik u kojem su se nalazila lična dokumenta oštećene i novac u iznosu od 140,00 eura i 120,00 dolara. </span>
</p>
<p class="p3"></p>
<p class="p3">
<span>Prednje navedeno je utvrđeno iz odbrane okrivljene koja u suštini priznaje izvršenje krivičnog djela stavljenog joj na teret obzirom da je navela da je dana 19.03.2012. godinje, u prodavnici “K.”  na Starom aerodromu u Podgorici, iz torbe oštećene oduzela braon novčanik, te iz navoda svjedoka-oštećene koja je navela da joj je dana 19.03.2012. godine u prodavnici “K.” na Starom aerodromu iz torbe ukraden braon novčanik u kojem je bilo 140,00 €, 120,00 dolara i lična dokumenta, navodeći da je okrivljena, svo vrijeme dok je ona bila u prodavnici, bila uz nju i pratila je i da joj novčanika nije bilo u torbi kada je htjela da plati račun na kasi, kao i iz iskaza svjedoka A.E. koja je navela da joj je okrivljena rekla da je u prodavnici “K.” ukrala novčanik, i koja je vidjela da je taj novčanik bio braon boje i da je u njemu bilo novca tj i eura i dolara, a kojim svjedočkim iskazima je Sud poklonio svoju punu vjeru i koji iskazi su međusobno saglasni, te saglasni sa ostalim provedenim dokazima. Konačno, naprijed navedeno je utvrđeno i iz video snimka video nadzora prodavnice “K.”, obzirom da se na tom snimku vidi da je okrivljena dana 19.03.2012. godine oko 17,30 časova , u suterenskom dijelu prodavnice “K.”, zavukla ruku u torbu oštećene i izvukla novčanik nakon čega je sa novčanikom izašla iz te prodavnice.</span>
</p>
<p class="p3"></p>
<p class="p3">
<span>U takvim naprijed navedenim radnjama okrivljene su se, po nalaženju ovog Suda, stekla sva bitna obilježja bića krivičnog djela krađa iz čl.239 st.1 Krivičnog zakonika, u odnosu na koje je okrivljena postupala sa direktnim umišljajem, tj ista je bila svjesna svog djela i htjela je njegovo izvršenje. </span>
</p>
<p class="p3"></p>
<p class="p3">
<span>Odbranu okrivljene, u dijelu u kojem je navela da se u novčaniku nalazilo samo 140,00 €, Sud nije prihvatio i cijenio je kao sračunatu sa ciljem ublažavanja krivice i samim tim i irelevantnu u konkretnoj krivično-pravnoj stvari, obzirom da je ista opovrgnuta iskazom svjedoka-oštećene koja je navela da se u njenom novčaniku nalazilo 140,00 € i 120,00 dolara, kao i iskazom svjedoka A.E. koja je izjavila da je u novčaniku bilo i eura i dolara, a kojim iskazima je Sud poklonio svoju punu vjeru.</span>
</p>
<p class="p3"></p>
<p class="p3">
<span>Prilikom odmjeravana krivične sankcije, Sud je ciienio sve okolnosti iz čl.42 Krivičnog zakonika koje utiču da kazna bude manja ili veća (olakšavajuće i otežavajuće okolnsti), pa je od olakšavajućih okolnosti na strani okrivljene cijenio njeno loše imovno stanje, zatim lične i porodične prilike, tj da je ista neškolovana, razvedena i majka jedog djeteta,  dok otežavajućih okolnosti nije bilo (činjenicu da je okrivljena ranije osuđivana za istovrsno krivično djelo, Sud nije cijenio kao otežavajuću obzirom da je od izvršenja krivičnog djela za koje je osuđena proteklo više od 25 godina), pa je okrivljenoj najprije utvrdio kaznu zatvora u trajanju od 2 mjeseca, a zatim je, nalazeći da nije neophodno da tu kaznu i efektivno izdržava, istu uslovio sa rokom provjere u trajanju od 1 godine, čime će se, po nalaženju ovog Suda, u dovoljnoj mjeri uticati na okrivljenu da ubuduće ne vrši krivična djela i čime će u potpunosti biti ostvarena svrha izricanja uslovne osude iz čl.52 Krivičnog zakonika, a u okviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p class="p4"></p>
<p class="p3">
<span>Odluku o troškovima krivičnog postupka Sud je donio shodno čl.226, 227 i 229 Zakonika o krivičnom postupku, a isti se odnose na sudski paušal u iznosu od 30,00 € koji je odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p class="p4"></p>
<p class="p3">
<span>Sud je, a shodno čl. 239 Zakonika o krivičnom postupku, oštećenoj V.V. djelimično dosudio imovinskopravni zahtjev u iznosu od 140,00 € i 120,00 US dolara, a za ostatak, tj troškove zbog vađenja novih ličnih dokumenata - lična karta, vozačka dozvola, njena zdravstvena knjižica i zdravstvene knjižice njeno troje djece, oštećenu uputio na redovan parnični postupak, sa razloga što činjenice utvrdjene u krivičnom postupku ne pružaju pouzdan osnov za potpuno ili djelimično dosudjenje imovinsko-pravnog zahtjeva u tom dijelu, a pribavljanje novih dokaza bi vodilo odugovlačenju postupka. </span>
</p>
<p class="p3"></p>
<p class="p3">
<span>Na osnovu svega izloženog, a shodno čl.374 Zakonika o krivičnom postupku, odlučeno je kao u izreci presude.</span>
</p>
<p class="p3"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana 21.02.2013. godine</span>
</p>
<p class="p1"></p>
<p class="p5">
<span>         ZAPISNIČAR                                                                              SUDIJA</span>
</p>
<p class="p5">
<span>Valentina Vukašinović,s.r.                                                Larisa Mijušković-Stamatović,s.r. </span>
</p>
<p class="p5"></p>
<p class="p5">
<span>PRAVNA POUKA : </span>
</p>
<p class="p5">
<span>Protiv ove presude može se izjaviti</span>
</p>
<p class="p5">
<span>žalba u roku od 8 (osam) dana od</span>
</p>
<p class="p5">
<span>dana prijema pismenog otpravka iste </span>
</p>
<p class="p5">
<span>Višem sudu u Podgorici,a preko ovog suda.</span>
</p>
<p class="p6"></p>
<p class="p7">
<span>                                                   ZTO: Radetić Lidija</span>
</p>
<p class="p7"></p>
<p class="p8"></p>
<p class="p8"></p>
<p class="p8"></p>


</body>
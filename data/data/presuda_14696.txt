<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">    K.br. 2/2013</span>
</p>
<p class="p4">
<span class="s1">OSNOVNI SUD U BIJELOM POLJU,</span><span> kao prvostepeni krivični, i to sudija Rahmo Banda, kao sudija pojedinac, uz učešće namještenika suda Ljiljane Popović kao zapisničara, u krivičnom predmetu protiv okrivljenog Č.M. iz Podgorice, zbog krivičnog djela teška djela protiv bezbjednosti javnog saobraćaja iz čl. 348. st. 3. Krivičnog Zakonika, u vezi čl. 339. st. 3. u vezi st. 1. Krivičnog Zakonika, po Optužnom predlogu ODT iz B.Polja Kt.br.149/12 od 28.12.2012.godine, nakon održanog, usmenog, glavnog i javnog pretresa u prisustvu Zamjenika ODT iz Bijelog Polja Š. V., okrivljenog Č. M., oštećenih V.N. i H. S., donio je i javno objavio dana  18.02.2013.godine:</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p7"></p>
<p class="p4">
<span class="s1">Okrivljeni Č.M.zv. Č.,</span><span> od oca U. i majke S. rodjene P., rodjen 02.11.1989.godine u Baru, živi u Podgorici – Golubovci, bb, državljanin Crne Gore, pismen, završio srednju Medicinsku školu – medicinski tehničar, neoženjen, srednjeg imovnog stanja, ne osudjivan. </span>
</p>
<p class="p4"></p>
<p class="p1">
<span class="s1">K r i v   j e</span>
</p>
<p class="p4">
<span class="s1">Što  je :</span>
</p>
<p class="p4"></p>
<p class="p4">
<span>- dana 14.03.2012.godine oko 19,20 h, ne pridržavajući se saobraćajnih propisa, upravljao svojim putničkim vozilom marke '' Golf 2'' reg.ozn. PG AN .., magistralnim putem – gradskom obilaznom saobraćajnicom iz pravca Rasova u pravcu Rakonja, te je dolaskom na raskrsnicu sa magistralnim putem Bijelo Polje – Ribarevine u mjestu Rakonje, Opština Bijelo Polje, ugrozio saobraćaj i time doveo u opasnost život i tijelo ljudi, na način što je protivno odredbi čl. 244. ZOBS-a na putevima upravljao vozilom sa neispravnim pneumaticima i protivno odredbi čl. 36. st. 4. istog Zakona, ušao vozilom na magistralni put koji je saobraćajnim znakom označen kao put sa prvenstvom prolaza i nije propustio putničko vozilo marke '' Opel Kalibra'' reg. ozn.BP AT ..., kojim je magistralnim putem iz pravca Ribarevina u pravcu Bijelog Polja, svojom kolovoznom trakom, upravljao oštećeni H. S., pa je presjekao kolovoznu traku i tako stvorio pokretnu prepreku na putanji kretanja vozila '' Opel'' zbog čega je došlo do čeonog sudara vozila '' Golf'' i '' Opel'', kojom prilikom  je oštećeni H. S. zadobio tešku tjelesnu povredu u vidu nagnječenja nosa sa prelomom nosne kosti i pomjeranjem prelomljenih nosnih fragmenata i nagnječenja mekih tkiva desne natkoljenice a saputnica u vozilu okrivljenog, oštećena V. N., zadobila laku tjelesnu povredu u vidu: - nagnječenja gornje usne, praćene otokom, izbijanja gornjeg desnog centralnog sekutića, nagnječenja nosa sa otokom i nagnječenja lijevog koljena sa blagim otokom, dok je na vozilu '' Opel Kalibra'' prouzrokovana imovinska šteta, </span>
</p>
<p class="p4"></p>
<p class="p4">
<span>-čime je  izvršio krivično djelo - teška djela protiv bezbjednosti javnog saobraćaja iz čl. 348. st. 3. Krivičnog Zakonika u vezi čl. 339. st. 3. u vezi st. 1. Krivičnog Zakonika. </span>
</p>
<p class="p4"></p>
<p class="p4">
<span>-pa mu sud primjenom citiranih zakonskih propisa i čl. 2, 4,5,13,16,32,36,42,52,53, i 54 KZ, te čl. 226, 229, 239 i 374. ZKP-a. </span><span class="s1">i z r i č e :</span>
</p>
<p class="p4"></p>
<p class="p4"></p>
<p class="p6">
<span class="s1">USLOVNU OSUDU</span>
</p>
<p class="p7"></p>
<p class="p8"></p>
<p class="p4">
<span>Kojom mu utvrdjuje kaznu zatvora u trajanju od  2. /dva/ mjeseca  i istovremeno odredjuje da se kazna neće izvršiti ukoliko okrivljeni u roku od 2./ dvije / godine, po pravosnažnosti presude,  ne izvrši neko  novo  krivično djelo.</span>
</p>
<p class="p4"></p>
<p class="p4">
<span>Obavezuje se okrivljeni da na ime paušala plati iznos od 30,00 € ( trideset eura/,  kao i na ime troškova krivičnog postupka  iznos od 280,50 € / dvije stotine osamdeset eura i pedeset centi /, u Budžet CG – na depozit novčanih kazni, troškova postupka i paušala, sve u roku od 15. dana po pravosnažnosti presude.</span>
</p>
<p class="p4"></p>
<p class="p9">
<span> 	Oštećeni H.S., radi ostvarivanja imovinsko pravnog zahtjeva, upućuje se na parnicu. </span>
</p>
<p class="p9"></p>
<p class="p6">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>Optužnim predlogom ODT iz Bijelog Polja Kt.br.149/12 od 28.12.2012. godine, okrivljenom Č. M. iz Podgorice, stavljeno je na teret izvršenje krivičnog djela - teška djela protiv bezbjednosti javnog saobraćaja iz čl. 348. st. 3. Krivičnog Zakonika u vezi čl. 339. st. 3. u vezi st. 1. Krivičnog Zakonika. </span>
</p>
<p class="p4"></p>
<p class="p4">
<span>Zamjenik ODT-a Š. V. u završnoj riječi je izjavila, da ostaje u svemu pri podnijetom optužnom predlogu jer iz dokaza izvedenih na glavnom pretresu a posebno iz nalaza i mišljenja vještaka saobraćajne struke proizilazi, da je okrivljeni počinio krivično djelo stavljeno mu na teret, i predložila sudu da ga oglasi krivim i osudi na kaznu po Zakonu.  </span>
</p>
<p class="p8"></p>
<p class="p9">
<span>	Oštećeni H.ć S. u završnoj riječi je izjavio, da se ne pridružuje krivičnom gonjenju protiv okrivljenog, a postavlja imovinsko pravni zahtjev koji će ostvarivati u parnici. </span>
</p>
<p class="p8"></p>
<p class="p4">
<span>Oštećena V. N. u završnoj riječi je izjavila, da se ne pridružuje krivičnom gonjenju protiv okrivljenog i ne postavlja imovinsko pravni zahtjev. </span>
</p>
<p class="p4"></p>
<p class="p4">
<span>Okrivljeni Č.M. u svojoj odbrani datoj na zapisniku kod ODT u Podgorici je naveo, da se kritičnog dana vraćao iz Beograda sa svojom djevojkom N. V., upravljajući PMV marke Golf, reg.ozn. PG AN ..., koje je inače formalno vlasništvo njegove majke P.S. a i saobraćajna dozvola glasi na njeno ime. Istakao je da osim njega i njegove djevojke koja je sjedjela na prednjem desnom sjedištu nikog više nije bilo u vozilu. On se kretao zaobilaznicom jer je glavni magistralni put bio zatvoren, pa zbog toga što nije poznavao tu dionicu puta oprezno je vozio a ne brže od 30 km/h. Takodje je istakao da je nailazio na jednu dosta veliku uzbrdicu od koje nije mogao vidjeti završetak puta misleći da se ide pravo. Na samom vrhu uzbrdice ugledao je uključena jaka duga svjetla iz pravca njegove lijeve kolovozne trake i radilo se o djeliću sekunde zbog čega je odmah pritisnuo kočnicu i zaustavio vozilo, bukvalno čekajući da ga vozilo iz suprotnog smjera udari. Još je istakao da je zapamtio da se radi o vozilu Opel Kalibri, crne boje i da je čovjek koji je istim upravljao dugo kočio a on je cijelom snagom svoje desne noge pritisnuo kočnicu kako je objasnio a činjenica je da je možda 10-tak cm,gabaritom svog vozila bio prešao u suprotnu stranu. A kako je vozač Opela naglo kočio zanio se i svojim desnim prednjim dijelom udario u prednji lijevi blatobran njegovog vozila. </span>
</p>
<p class="p4"></p>
<p class="p4">
<span>Što se tiče vremenskih prilika zna da je bio pao mrak a rasvjeta na tom dijelu puta iako je postojala nije bila uključena i bilo je suvo i nije padala kiša. On nije pio nikakav alkohol prije nezgode a siguran je da je Opel iz suprotnog smjera išao velikom brzinom a policajac mu je na uvidjaju kazao da mu je ograničenje bilo 30 km/h. U bolnici poslije nezgode sreo se sa čovjekom koji je vozio Opela, kojimu je lično kazao da je malo brže vozio, da se umoran vraćao sa posla i i da nezna ko je kriv. Na glavnom pretresu je ponovio svoju odbranu. </span>
</p>
<p class="p4"></p>
<p class="p4">
<span>U završnoj riječi je izjavio, da smatra da je napravio grešku u saobraćaju, ali isto tako smatra da nije vozio brzinom kako je napisano u nalazu vještaka od oko 45 km/h, i smatra da je oštećeni H. S. vozio sporije nebi došlo do saobraćajne nezgode, ili bi došlo do manjih posledica na obje strane, a takodje smatra da je on ( oštećeni ) vozio brže nego što je našao vještak u svom nalazu, i da nijesu bila upaljena duga svijetla on bi mogao da ima bolju orijentaciju i po njegovom ubjedjenju nebi došlo do saobraćajne nezgode. Navodi da je njega zaslijepilo dugo svijetlo i da nije bio u mogućnosti da vidi put ispred sebe, s toga je odlučio da se zaustavi i da koči. Naglasio je da put nije dobro poznavao i da je bila velika uzbrdica i put je bio nepregledan, te da nije bilo postavljenih saobraćajnih znakova na putu koji bi ukazao na brzinu ili na put sa pravom prvenstva. Ukoliko je moguće traži da ga sud oslobodi, a ukoliko sud nadje da je kriv, moli da ga što blaže kazni. </span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i krivice okrivljenog sud je u dokaznom postupku u svojstvu svjedoka saslušao oštećene H. S. i V. N., na saglasni predlog stranaka pročitao zapisnik o uvidjaju saobraćajne nezgode ODT iz Bijelog Polja Kt.Sl.br. 149/12 od 14.03.2012.godine, pročitao zapisnike o ispitivanju vozača da li ima alkohola u organizmu od 14.03.2012.godine za Č. M. i H. S., pročitao zapisnike o tehničkom pregledu ‘’ Lovćen auto’’ za vozilo marke ‘’ VW Golf’’ reg.br. PG AN .., i za vozilo marke ‘’ Opel’’ reg.br. BP AT … od 15.03.2012.godine, izvršio uvid u izvještaje Kliničkog centra CG o analizi krvi na alkohol za Č.M. br. 297 i za H. S. br. 296 od 20.03.2012.godine, izvršio uvid u izvještaje ljekara specijaliste Opšte bolnice u B.Polju br. 2235 od 14.03.2012.godine za H.S. i br. 2233 od 14.03.2012.godine za V. N., pročitao nalaz i mišljenje vještaka medicinske struke dr. S. M. dat na zapisniku od 27.12.2012.godine, pročitao nalaz i mišljenje vještaka medicinske struke dr. B.B. spec.oralne hirurgije dat na zapisniku od 27.12.2012.godine, pročitao nalaz i mišljenje vještaka saobraćajne struke dipl.ing.saobraćaja Č.M. od 04.06.2012.godine, izvršio uvid u foto – tehničku dokumentaciju sa skicom lica mjesta saobraćajne nezgode Uprave Policije – PJ B.Polje br. 81/12 od 14.03.2012.godine i izvršio uvid u izvod iz KE na ime okrivljenog Č. M., izdat od strane Uprave Policije - PJ Bar od 23.01.2013.godine, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog, shodno čl. 370. st. 3. ZKP-a, utvrdio činjenično stanje kao u izreci presude.</span>
</p>
<p class="p4"></p>
<p class="p4">
<span>Naime, odbranu okrivljenog u kojoj je istakao, da je kritičnog dana upravljao PMV marke Gollf reg.ozn. PG AN .., vozilom koje se vodi na njegovu majku P. S.. Da se tog dana vraćao iz Beograda za Podgoricu sa svojom djevojkom N. V.. Da se kretao vozilom zaobilaznicom i oprezno vozio, da nije dobro poznavao tu dionicu puta, da je nailazio na jednu dosta veliku uzbrdicu od koje nije mogao vidjeti završetak puta, misleći da ide pravo. Da je na samom vrhu uzbrdice ugledao uključena duga svjetla.da se sjeća da je vozač koji je upravljao vozilom Opel, dugo kočio. A da je on cijelom svojom snagom desne noge pritisnuo kočnicu pri čemu je možda 10-tak cm, gabarita svog vozila bio prešao na suprotnu stranu i da je vozač Opela naglo kočio, zanio se i svojim desnim prednjim dijelom udario u njegov lijevi blatobran, ističući da smatra da je napravio grešku, ali i da smatra da je vozač Opela vozio sporije nebi došlo do saobraćajne nezgode, ili bi došlo do manjih posledica na obje strane. Pa je sud za odbranu na način kako je iznešena cijenio da ista nije usmjerena u cilju izbjegavanja sopstvene krivice, jer je okrivljeni opisao saobraćajnu situaciju i nezgodu kako je to on vidio, naglašavajući u završnoj riječi da smatra da je napravio grešku.  </span>
</p>
<p class="p4"></p>
<p class="p4">
<span>Pored toga iz iskaza svjedoka – oštećenog H. S.se utvrdjuje, da je kritičnog dana kretao se svojim vozilom Opel Kalibra reg.ozn.BP AT ..., iz pravca Ribarevina u pravcu B.Polja. U momentu kada je stigao do raskrsnice u Rakonjama sa zaobilaznice koja se u toj raskrsnici uključuje na magistralni put kojim se on kretao, sa njegove desne strane pojavilo se vozilo i prešlo na njegovu kolovoznu traku i svojim prednjim dijelom udarilo u njegovo vozilo. On je pokušao da koči i da izbjegne to vozilo ali nije uspio i usled siline udara tog vozila u njegovo vozilo on je izašao ( izletio) sa svoje trake i tako auto udarilo u ogradu kuće koja se nalazila na lijevoj strani od magistralanog puta. Tom prilikom je imao povredu nosa kao i oguljotine i otok na desnoj nadkoljenici.</span>
</p>
<p class="p4"></p>
<p class="p4">
<span>A iz iskaza svjedokinje – oštećene V. N.se utvrdjuje, da je bila saputnik u vozilu Golf kojim je upravljao Č.M. i sjedjela na prednjem desnom sjedištu. Kretali su se obilaznicom i na tom dijelu puta bila je povelika uzbrdica a preglednost dosta smanjena a zna da je na vrhu te uzbrdice naišlo vozilo iz suprotnog smjera, na kojem su svjetla bila izuzetno jaka, pa je to vjerovatno zaslijepilo M. u vožnji, te je došlo do direktnog sudara vozila. Budući da nije vezala pojas od jačine udara ona je dijelom lica udarila u tablu ispred sebe od čega joj je izbijen jedan zub i to jedinica sa desne strane u gornjoj vilici dok je zub pored njega dvojka bila rasklimana, a imala je i nagnječenje desnog koljena i desnog zgloba. </span>
</p>
<p class="p4"></p>
<p class="p4">
<span>Sud je iskaze predhodnih svjedoka – oštećenih u podpunosti prihvatio i istima nije prigovoreno i kao takvi su neusmjereni na otežavanje ili olakšavanje krivice okrivljenom.</span>
</p>
<p class="p4"></p>
<p class="p4">
<span>Pored izloženog zapisnikom o uvidjaju ODT u Bijelom Polju Kt. Sl.br.149/12 od 14.03.2012.godine, dati su podaci o učesnicima nezgode, zatečeno stanje lica mjesta, (položaj vozila i tragova), oštećenje na vozilima. </span>
</p>
<p class="p4"></p>
<p class="p4">
<span>A iz zapisnika o vršenju tehničkog pregleda ‘’ Lovćen auto’’ za vozilo marke ‘’ VW Golf’’ reg.br. PG AN …, se utvrdjuje, da je vizuelnim pregledom utvrdjeno da je sistem za kočenje i sistem za upravljanje bio u ispravnom stanju, </span><span class="s1">a da su pneumatici bili neispravni.</span><span> A za vozilo marke ‘’ Opel’’ reg.br. BP AT … od 15.03.2012.godine, se utvrdjuje da je sistem za kočenje i upravljanje bio u ispravnom stanju. </span>
</p>
<p class="p9"></p>
<p class="p4">
<span>Iz izvještaja o ispitivanju vozača da li ima alkohola u organizmu UP B.Polje i KC Podgorica od 14.03.2012.godine, odnosno 20.03.2012.godine za Č. M. i H. S., se utvrdjuje da isti nemaju prisustva alkohola u krvi  tj. 0,00 promile alkohola.</span>
</p>
<p class="p9"></p>
<p class="p4">
<span>Skicom lica mjesta sa fototehničkom dokumentacijom saobraćajne nezgode UP PJ B.Polje br. 81/12 od 23.03.2012.godine, bliže je prikazano lice mjesta saob.nezgode, koja se dogodila u mjestu Rakonje – B.Polje, dana 14.03.2012.godine. </span>
</p>
<p class="p4"></p>
<p class="p4">
<span>A iz medicinske dokumentacije, te nalaza i mišljenja vještaka med.struke dr. S. M., koji je dat kod ODT u B.Polju dana 27.12.2012.godine se vidi, da je od medicinske dokumentacije na ime H. S. priložen izvještaj ljekara specijaliste JZU Opšte Bolnice u B.Polju od 14.03.2012.godine, u kojem se navodi da je oštećeni pregledan zbog povreda koje je zadobio u saobraćajnoj nezgodi. Na pregledu je dao podatak da nije gubio svijest, da nije povraćao i da se sjeća dogadjaja u kojem je povrijedjen a od tegoba naveo je bolove u predjelu nosa i desne nadkoljenice. Klinički je bio vidljiv otečen nos i oguljotina kože sa blagim otokom na spoljašnjoj strani desne nadkoljenice. Nakon pregleda oštećenom su uradjeni RTG snimci glave i nosa. Na uradjenom RTG snimku nosa bio je vidljiv prelom nosa sa pomjeranjem koštanih fragmenata. Povrede u vidu nagnječenja mekih tkiva desne nadkoljenice je laka tjelesna povreda. Dok je povreda u vidu nagnječenja nosa sa prelomom nosne kosti i pomjeranje prelomljenih koštanih fragmenata teška tjelesna povreda i mogla je nastati od saobraćajnog udesa.</span>
</p>
<p class="p4"></p>
<p class="p4">
<span>Od medicinske dokumentacije na ime V. N. priložen je izvještaj ljekara specijaliste JZU OB Bolnice u B.Polju od 14.03.2012.godine u kojem se navodi da se oštećena javila na pregled zbog povreda zadobijenih u saobraćajnoj nezgodi. A od tegoba navodi bolove u predjelu nosa, gornje usne i lijevog koljena. Klinički bio je vidljiv otečen nos, otečena gornja usna i u gornjoj vilici je uočeno da nema prvog sekutića sa desne strane i bio je vidljiv blaži otok na spoljašnjoj strani lijevog koljena. Nakon pregleda oštećenoj je uradjen RTG snimak glave na kojem se vidjelo da nedostaje prvi sekutić u gornjoj vilici sa desne strane i RTG snimak nosa na kojem nije bila vidljiva povredakoštanih struktura nosa. Povrede u vidu nagnječenja gornje usne koja  je praćena otokom, povrede nagnječenja sa otokom nosa i povreda u vidu nagnječenja lijevog koljena sa blagim otokom spadaju kako pojedinačno tako i zbirno u laku tjelesnu povredu. </span>
</p>
<p class="p4"></p>
<p class="p4">
<span>A iz nalaza vještaka dr. B. B. spec.oralne hirurgije se vidi, da je na osnovu priložene ljekarske dokumentacije od JZU OB B.Polje od 14.03.2012.godine u kojoj se navodi da je oštećena zadobila povredu gornje usne u obliku otoka i povredu u vidu izbijanja gornjeg desnog centralnog sekutića. Navedena povreda spada u laku tjelesnu povredu a što se tiče mehanizma nastanka iste mogla je nastati u saobraćajnoj nezgodi na način kako je to opisala oštećena. </span>
</p>
<p class="p9"></p>
<p class="p4">
<span>Nalazom i mišljenjem vještaka saob.struke dipl.ing. Č.M. od 04.06.2012.godine, su dati, osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilima, mjesto i način nezgode, brzina kretanja vozila, vremensko prostorna analiza,  </span><span class="s1">te mišljenja</span><span>, - da noću u uslovima osvijetljenosti svjetlima ulične rasvjete do raskrsnice, a na raskrsnici bez rasvjete, kada je asfaltni kolovoz bio vlažan na tzv. Y raskrsnici, koju formiraju magistralni put na potezu kroz naselje i gradska obilazna saobraćajnica, kada je prvenstvo prolaza vozila kroz raskrsnicu regulisano postavljenim saobraćajnim znakom obavezno zaustavljanje – stop, na prilazu raskrsnici gradskom obilaznom saobraćajnicom, vozač putničkog vozila Golf preduzeo je ulazak vozilom u raskrsnicu gradskom obilaznom saobraćajnicom, brzinom od oko 45,3 km/h, kojim je putničko vozilo Golf presijecalo kolovoznu traku kojom se putem sa prvenstvom prolaza kretalo putničko vozilo Opel, putanjom pravo, svojom desnom kolovoznom trakom, stvarajući pokretnu prepreku na putanji kretanja putničkog vozila Opel, zbog čega je došlo do čeonog sudara putničkog vozila Golf i putničkog vozila Opel. </span>
</p>
<p class="p4"></p>
<p class="p4">
<span>Neustupanjem prvenstva prolaza putničkom vozilu Opel, vozač putničkog vozila Golf učinio je propust koji je vezan za izazivanje opasne situacije i nastanak ove nezgode. U datim uslovima i opisanoj saobraćajnoj situaciji vozač putničkog vozila Opel upravljao je vozilom putem sa prvenstvom prolaza, brzinom od oko 58 km/h. Vremensko prostornom analizom mogućnosti za izbjegavanje dogadjanja ove nezgode utvrdjeno je da nijesu postojale tehničke mogućnosti da vozač putničkog vozila Opel izbjegne dogadjanje ove nezgode. Utvrdjivanjem da brzina kretanja putničkog vozila Opel nije bila prilagodjena opisanim uslovima vidljivosti, stanju kolovoza i prilaza raskrsnici, tada bi to bio propust vozača putničkog vozila Opel, koji bi bio u vezi sa doprinosom posledicama ove nezgode. Tehnička neorganizovanost ulivanja kolovoza gradske obilazne saobraćajnice, namijenjenog za dvosmjerni saobraćaj vozila na prilazu raskrsnici, razlivenim ulivanjem širine 53 m, bez definisanja kolovoznih i saobraćajnih traka, sa nestandardnim ponavljanjem postavljanja saobraćajnog znaka obavezno zaustavljanuje – stop, na prilazu raskrsnici gradskom obilaznom saobraćajnicom i neosvijetljenost raskrsnice, su propusti u tehničkim elementima raskrsnice koji su u vezi sa doprinosom nastanku nezgode, koji je značajan. </span>
</p>
<p class="p4"></p>
<p class="p4">
<span>Inače, nalaze predhodnih vještaka sud je cijenio kao objektivno i stručno date. </span>
</p>
<p class="p4">
<span>Dakle, u konkretnom slučaju okrivljeni se nije pridržavao saobraćajnih propisa jer je upravljao PMV marke Golf reg.ozn.PG AN ... magistralnim putem – gradskom obilaznom saobraćajnicom iz pravca Rasova u pravcu Rakonja, te je dolaskom na raskrsnicu sa magistralnim putem B.Polje – Ribarevine u mjestu Rakonje, Opština Bijelo Polje, ugrozio saobraćaj i time doveo u opasnost život i tijelo ljudi, postupajući protivno odredbi čl. 244. ZOBS-a na putevima, kojim je propisano: - vozilo u saobraćaju na putu moraju da ispunjavaju propisane uslove u pogledu dimenzija, ukupne mase, osovinskog opterećenja i zaštite okoline, kao i da imaju ispravne propisane uredjaje i opremu koju utvrdjuje organ državne uprave nadležan za poslove saobraćaja. I protivno odredbi čl. 36. st. 4. istog Zakona kojim je propisano: - vozač koji ulazi vozilom na put koji je saobraćajnim znakom označen kao put sa prvenstvom prolaza dužan je da propusti sva vozila koja se kreću tim putem. Što jasno proizilazi iz svega izloženog da je okrivljeni počinio krivično djelo na način kako je to predstavljeno optužnim aktom tužioca, a što je za posledicu imalo nastupanje lakih tjelesnih povreda kod oštećene V. N., bliže opisanih u izreci presude, kao i posledicu nastupanja teških tjelesnih povreda kod oštećenog H. S. koje su bliže opisane u izreci presude, a na vozilima je nastupila materijalna šteta. Okrivljeni je djelo počinio iz nehata, jer je bio svjestan da ne pridržavajući se saobraćajnih propisa može ugroziti saobraćaj i time dovesti u opasnost život ili tijelo ljudi i imovinu, ali je olako držao da do toga neće doći ili da će to moći da spriječi. </span>
</p>
<p class="p9"></p>
<p class="p4">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom do 4. godine.</span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o veoma mladom licu, njegov korektan odnos tokom pretresa, kao i njegovu raniju neosudjivanost, te okolnosti nepridruživanja nikog od oštećenih krivičnom gonjenju, dok otežavajućih okolnosti nije našao. Imajući u vidu predhodno utvrdjene olakšavajuće okolnosti u odsustvu otežavajućih, Sud je okrivljenom za predmetno krivično djelo utvrdio kaznu zatvora u trajanju od 2.(dva) mjeseca i istovremeno odredio da se ista neće izvršiti pod uslovom da okrivljeni u roku od 2 / dvije / godine, po pravosnažnosti presude, ne izvrši neko novo krivično djelo. Sud je stanovišta da će se u konkretnom slučaju  i samim upozorenjem uz prijetnju kazne  ( uslovnom osudom ) dovoljno uticati na okrivljenog da ubuduće ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika.</span>
</p>
<p class="p4"></p>
<p class="p4">
<span>Kako je okrivljeni oglašen krivim, to ga je sud obavezao na plaćanje troškova krivičnog postupka u iznosu od 280,50 €, a koji troškovi se odnose na ime naknade vještacima medicinske i saobraćajne struke za izvršena vještačenja tokom postupka, shodno čl. 229. ZKP-a, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 226. ZKP-a.</span>
</p>
<p class="p4"></p>
<p class="p4">
<span>Ošećeni H. S., radi ostvarivanja imovinsko pravnog zahtjeva, upućuju se na parnicu, shodno čl. 239.ZKP-a.</span>
</p>
<p class="p4"></p>
<p class="p4">
<span> Sa iznijetog odlučeno je kao u izreci presude, shodno čl. 374. ZKP-a.</span>
</p>
<p class="p4"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 18.02.2013. godine</span>
</p>
<p class="p9">
<span class="s1">Zapisničar,							              S u d i j a,</span>
</p>
<p class="p9">
<span class="s1">Ljiljana Popović      	                                                    Rahmo Banda </span>
</p>
<p class="p9"></p>


</body>
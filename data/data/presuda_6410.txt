<div style="text-align: right">
	<strong>K.br. 10/254</strong><br>
	&nbsp;</div>
<div style="text-align: center">
	<strong>U IME NARODA</strong><br>
	&nbsp;</div>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U PODGORICI</strong><strong>,</strong> kao prvostepeni, krivični u vijeću sastavljenom od sudije Jovović Željke, kao predsjednika vijeća i sudija porotnika Radević Angeline i Lopičić Vasa, kao članova vijeća, uz učešće Rajković Danijele kao zapisničara, u krivičnom predmetu protiv optuženog<strong> R. M. </strong>iz Podgorice, zbog krivičnog djela omogućavanje uživanja opojnih droga iz čl. 301 st. 1 Krivičnog zakonika, rješavajući po optužnici ODT-a u Podgorici Kt. 476/09 od 23. 02. 2010. godine, nakon završenog glavnog, javnog pretresa održanog dana 23. 04. 2010. godine, u prisustvu zamjenika ODT-a D. I. Đ. i optuženog R.M. donio je i istog dana javno objavio<br>
	&nbsp;</div>
<div style="text-align: center">
	<strong>P R E S U D U</strong></div>
<div style="text-align: center">
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi:</strong><br>
&nbsp;
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; R. M. </strong>od oca L. i majke B. rođene M. rođen 1975. godine u Podgorici, sa prebivalištem u Podgorici Daljam bb, državljanin Crne Gore, po zanimanju vozač, pismen, završio Srednju školu, razveden, otac jednog djeteta, vojsku služio, srednjeg imovnog stanja, osuđivan presudama Višeg suda u Podgorici K.br. 120/00 od 26.09.2001. godine zbog krivičnog djela iz čl. 245 st. 1 KZ SRJ (2 (dvije) godine zatvora) i K.br. 216/05 od 08.05.2007. godine zbog krivičnog djela iz čl. 300/1 KZ RCG (2 godine i 6 mjeseci zatvora) – uslovno otpušten<br>
	&nbsp;</div>
<div style="text-align: center">
	<strong>Kriv je</strong><br>
	&nbsp;</div>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:</strong></div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 22. marta 2009. godine, oko 16,00 časova, u Podgorici, u Ulici Beogradskoj, stavio na raspolaganju svoje putničko vozilo marke „Golf IV“ registarske oznake PG AD xxx, radi uživanja opojne droge, te oštećenom J. D. dao opojnu drogu da je uživa, na način što je u svom vozilu, u kojem se kao saputnik nalazio J. D. a nakon što je predhodno pripremio jednu&nbsp; „liniju“ heroina, koja je za opojnu drogu proglašena Rješenjem o utvrđivanju spiska opojnih droga („Službeni list SRJ“ broj 44/2002), istu dao J. D. na uživanje, koju je ovaj i konzumirao,<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo omogućavanje uživanja opojnih droga&nbsp; iz čl. 301 st.1 Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa ga&nbsp; Sud na osnovu citirane zakonske odredbe te čl. 4 st. 2, 32, 36, 42, 51 Krivičnog zakonika te čl. 199, 202 i 364 Zakonika o krivičnom postupku</div>
<div style="text-align: center">
	&nbsp;</div>
<div style="text-align: center">
	<strong>O S U Đ U J E</strong></div>
<div style="text-align: justify">
	&nbsp;</div>
<div style="text-align: justify">
	Na kaznu zatvora u trajanju od 1 (jedne) godine, u koju kaznu mu se uračunava vrijeme lišenja slobode pred organom policije i to od 22. 03. 2009. godine od 18,30 časova do 24. 03. 2009. godine do 11,25 časova.<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se optuženi da ovom Sudu po osnovu troškova krivičnog postupka plati iznos od 460,00 €, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	<br>
	&nbsp;&nbsp;&nbsp;&nbsp;&nbsp; Na osnovu čl. 75 u vezi čl. 301 st. 3 Krivičnog zakonika prema optuženom se izriče<br>
	&nbsp;</div>
<div style="text-align: center">
	<strong>MJERA BEZBJEDNOSTI</strong></div>
<div style="text-align: justify">
	&nbsp;</div>
<div style="text-align: justify">
	&nbsp;&nbsp; Od optuženog se trajno oduzima količina od 1,93 grama heroina supstance proglašene za opojnu drogu, kao predmet izvršenja krivičnog djela i ista se ima uništiti.</div>
<div style="text-align: center">
	&nbsp;</div>
<div style="text-align: center">
	<strong>O b r a z l o ž e nj e</strong></div>
<div style="text-align: justify">
	&nbsp;</div>
<div style="text-align: justify">
	Optužnicom ODT Podgorica Kt. 476/09 od 23. 02. 2010. godine stavljeno je na teret optuženom R. M. izvršenje krivičnog djela iz čl. 301 st.1 KZ, pa je zamjenik ODT D. I. Đ.,&nbsp; zastupajući optužnicu na glavnom pretresu precizirala istu kao u izreci presude i ostajući kod tako precizirane optužnice konačno predložila da&nbsp; sud optuženog oglasi krivim i osudi po zakonu te da mu izrekne mjeru bezbjednosti oduzimanje predmetne droge - heroina. &nbsp;<br>
	Optuženi R. M. se na zapisniku o saslušanju osumnjičenog od 23. 03. 2009. godine pred ovlašćenim policijskim službenicima, gdje je saslušan u prisustvu branioca branio ćutanjem, a na zapisniku pred istražnim sudijom od&nbsp; 24. 03. 2009. godine je naveo da je dana 22. 03. 2009. godine svojim vozilom, a po prethodnom dogovoru, došao do kuće J. D. Pod Goricom. Tom&nbsp; prilikom J. je dao na uživanje jednu crtu heroina, koju je napravio na omotu CD-e diska a koju je on tom prilikom i konzumirao, a za ovaj heroin mu nije tražio novac, već je D. heroin ponudio zato što se poznaju od ranije i zna da je D. zavisnik od heroina. Navodi da je, dok su se nalazili u vozilu, u njih udario policijski “Defender” od pozadi a prilikom pretresa od strane policije u njegovom vozilu marke “Golf IV” bijele boje registarskih oznaka PG AD xxx, oduzete su neke stvari među kojima i droga koju je tom prilikom posjedovao. Navodi da nikada ranije J. nije prodavao heroin, niti bilo kome drugo. Ovakvu odbranu je u cjelosti ponovio i na zapisniku o saslušanju osumnjičenog od 13.04.2009. godine. Na glavnom pretresu&nbsp; je negirao da je izvršio krivično djelo navodeći da je tačno da je kritičnog dana došao ispred kuće J. D. &nbsp;ali tom prilikom nije došao da bi D. dao drogu već da mu pokaže novo auto. Navodi da su u vozilu sjedjeli nekih 4-5 minuta prije nego što je u isto udario policijsko auto, a nakon čega su izašli iz vozila pa su policajci izvršili pretres. Navodi, da D. nije dao da uživa drogu, niti mu stavio na raspolaganje svoje vozilo za to, a poznato mu je da se D. drogira. Na ukazane razlike u kazivanju pred istražnim sudijom navodi da je pred istražnim sudijom naveo da je J. dao drogu na uživanje jer je tako izjavio u policiji, pa nije htio da mijenja odbranu, jer su u policiji sa njim postupali ružno pri čemu ga nisu fizički maltletirali, ali je bilo psihičkog maltletiranja, pa je priznao da je izvršio djelo, jer bi tamo priznao ne zna šta. Nakon što mu je predočena odbrana pred ovlašćenim služenikom u policiji gdje se branio ćutanjem, je naveo da nije mađioničar i da ne može pojasniti svoje navode. Naveo je da je potpisao potvrdu o oduzetim predmetima kritične večeri, te da se sa D. ne druži, već se samo poznaju.<br>
	U dokaznom postupku sud je saslušao svjedoka oštećenog J. D.&nbsp; pročitao izvještaj o analizi dostavljenog uzorka odsjeka za kriminalističko-tehnička vještačenja br. 808/09, po saglasnom predlogu stranaka pročitao nalaz i mišljenje vještaka fizičko-hemijske struke D. R. pročitao potvrdu o oduzimanju predmeta Uprave policije PJ Podgorica Ku.br. 489/09 od 24.03.2009. godine, pročitao službenu zabilješku Uprave policije Ku.br. 489/09 od 24.03.2009. godine i pročitao izvještaj Uprave policije PJ Podgorica iz kaznene evidencije na ime optuženog&nbsp; R. M. br. 11-245/10-5184/2-917 od 09.03.2010.godine.<br>
	Svjedok oštećeni J. D. u svom iskazu u predhodnom postupku i na glavnom pretresu&nbsp; navodi da nije tačno da mu&nbsp; je dana 22.03.2009. godine R. M. u svom vozilu Golf IV pripremio i dao na uživanje jednu liniju heroina. Navodi da se odnosnog dana sa R. nalazio u vozilu Golf, ispred svoje kuće, gdje su zatečeni od strane policije, ali da tom prilikom nije konzumirao drogu, a tom prilikom R. M. službenici policije su prilikom pretresa pronašli drogu-heroin. Tvrdi da je u policiji bio natjeran da potpiše izjavu o tome kako mu je navodno R. omogućio da uživa jednu liniju heroina a da R. poznaje unazad godinu i po, jer su zajedno odslužili zatvorsku kaznu. Na glavnom pretresu je pojasnio da je R. kritičnog dana došao kod njega kući kako bi mu pokazao auto koje je kupio a bili su parkirani sa zadnje strane njegove kuće u ulici Beogradskoj. Navodi da je ranije konzumirao drogu a sada više ne uživa a sa R. je u dobrim odnosima, ali se ne druže a upoznali su se u zatvoru, pa je R. kritičnog dana došao kod njega da se pohvali da je kupio auto&nbsp; a ne zna zašto je R. pred istražnim sudijom izjavio da mu je dao na uživanje heroin.<br>
	&nbsp;<br>
	Iz izvještaja o analizi Sektora kriminalističke policije Odsjeka za kriminalističko tehnička vještačenja br. 808/09 sud je utvrdio da su ovom Odsijeku na analizu dostavljeni ručno pravljeni zamotuljak od papira sa sadržajem praškaste materije svijetlo braon do braon boje neto mase 1,93 g, isječak od papira sa sadržajem praškaste materije bijele boje mase 0,31 g, špric u kojem se nalazi tečnost, čep, cjevčica od papira, plastificirana kartica i omoti od kompakt diska. Nakon analize praškaste materije svijetlo braon do braon boje metodom tankoslojne hromatografije, infracrvene spektroskopije i preliminarnim hemijskim analizama u uzorku je dokazano prisustvo Diacetilmorfina-heroina.<br>
	Iz nalaza i mišljenje vještaka fizičko-hemijske struke D. R. sud je utvrdio da je u dostavljenom uzorku praškaste materije svijetlo braon boje dokazano prisustvo Diacetilmorfina-heroina te da je heroin polusintetski derivat morfina, koji se na ilegalnom tržištu najčešće nalazi u praškastom obliku i zloupotrebljava se intravenski, ušmrkavanjem i pušenjem, dok su ostali uzorci dio pribora za zloupotrebu opojne droge heroin.<br>
	Iz potvrde o oduzimanju predmeta Uprave policije PJ Podgorica Ku.br. 489/09 od 24.03.2009. godine, sud je utvrdio da su od R. M. oduzeti jedan zamotuljak od papira u obliku pisamceta u kojem se nalazi svijetla braon materija, jedan medicinski špric sa iglom u kome se nalazi nepoznata tečnost, jedan metalni čep, jedan isječak od papira u kome se nalazi materija bijele boje, jedna papirna cjevčica, jedna plastificirana kartica T-mobile sa pin i puk brojevima na kojoj se nalaze tragovi svijetlo braon supstance i jedan omot od CD diska na kome se nalaze tragovi svijetle braon supstance.<br>
	Službenom zabilješkom Uprave policije Ku.br. 489/09 od 24.03.2009. godine konstatovano je da je ista sačinjena dana 22.03.2009. godine od strane službenika interventnog voda Uprave policije M »485« koji su oko 16 časova upućeni od strane dežurne službe u&nbsp; ulicu Beogradsku sa prijavom da se u vozilu »Golf IV« PG AD xxx nalazi više muških lica, gdje su&nbsp; dolaskom na lice mjesta u navedenom vozilu, parkiranom na travnatoj površini, zaklonjenoj od ulice, pronašli R. M. i J. D. a prilikom pregleda lica i vozila kod R. M. su u stisnutoj šaci pronašli papirni paketić za koji je R. izjavio da je droga-heroin. Daljim pregledom pronalaze i druge stvari koje su konstatovane potvrdom o oduzimanju predmeta.<br>
	Nakon savjesne i brižljive ocjene svih provedenih dokaza, pojedinačno i u njihovoj medjusobnoj vezi, sud je na nesumnjiv način utvrdio da je optuženi počinio krivično dijelo stavljeno mu na teret i oglasio ga je&nbsp; krivim sa sledećih razloga:<br>
	Iz odbrane optuženog R. M. date pred istražnim sudijom na zapisnicima od 24.03.2009. godine&nbsp; i 13.04.2009. godine, u kojoj navodi da je ispred kuće J. D. pod Goricom, u svom vozilu Golf IV J. D. dao na uživanje jednu crtu heroina koju je napravio na omotu CD-e diska, a koju je D. tom prilikom i konzumirao, te na osnovu potvrde o privremeno oduzetim predmetima na ime optuženog, izvještaja o analizi, kao i nalaza i mišljenja vještaka fizičko hemijske struke iz koga je sud utvrdio da je u dostavljenom uzorku praškaste materije svijetlo braon boje dokazano prisustvo Diacetilmorfina-heroina te da je heroin polusintetski derivat morfina, u postupku je na nesumnjiv način utvrdjeno da je optuženi R. M. dana 22. marta 2009. godine, oko 16,00 časova, u Podgorici, u Ulici Beogradskoj, J. D. dao opojnu drogu da je uživa te stavio na raspolaganje svoje putničko vozilo marke »Golf IV« retistrarskih oznaka PG AD xxx, radi uživanja opojne droge, na način što je, u svom vozilu u kojem se nalazio J. D. a nakon što je predhodno pripremio jednu »liniju« heroina, koja je za opojnu drogu proglašena Rješenjem o utvrđivanju spiska opojnih droga (»Službeni list SRJ« broj 44/2002) istu dao na uživanje J. D. koju je on i konzumirao, čime je sa sa direktnim umišljajem izvršio krivično djelo omogućavanje uživanja opojnih droga iz čl. 301 st.1 Krivičnog zakonika.<br>
	Sud je u konkretnom slučaju cijenio psihički odnos optuženog prema izvršenom krivičnom djelu, pa je na nesumnjiv način utvrđeno da je optuženi krivično djelo izvršio sa direktnim umišljajem. Naime, optuženi je ranije osuđivan zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1. Krivičnog zakonika, dakle zbog izvršenja istorodnog krivičnog djela za koje mu je suđeno i u ovom postupku, pa sud nalazi da je optuženi bio svjestan da je riječ o heroinu, supstanci proglašenoj za opojnu drogu koja je opasna za život i zdravlje ljudi te svjestan da je kao takvu, daje na uživanje drugom licu J. D. stavljajući mu pri tome a radi uživanja na raspolaganje svoje vozilo, pri čemu je u svojoj svijesti imao saznanje da time čini krivično djelo. Dakle, kod optuženog je postojala svijest o svim obilježjima predmetnog krivičnog djela pa je optuženi postupajući na prednje opisani način i i htio njegovo izvršenje.<br>
	Sud je cijenio i navode odbrane optuženog date na glavnom pretresu u kojima negira da je J. D. u svom vozilu dao da uživa opojnu drogu, već da je kod D. došao da mu pokaže svoje vozilo a da je pred istražnim sudijom rekao da je D. dao na uživanje drogu iz razloga što je to izjavio u policiji gdje su ga psihički maltletirali. Sud je ovakve navode odbrane optuženog odbio kao nelogične, neosnovane i sračunato date radi izbjegavanja&nbsp; krivice, a ovo kod činjenice da je optuženi pred istražnim sudijom saslušan u dva navrata, kada je jasno i decidno naveo da je J. D. dao na uživanje heroin, pri čemu mu je stavio na raspolaganje svoje vozilo a koji navodi su potvrđeni službenom zabilješkom, te potvrdom o oduzetim stvarima od optuženog, kojom prilikom su oduzeti droga-heroin, što je utvrđeno iz nalaza i mišljenja vještaka, kao i druge stvari koje predstavljaju pribora za zloupotrebu opojne droge heroina. Navode optuženog da je pred istražnim sudijom izjavio jer nije želio da mijenja odbranu datu pred policijom, sud je&nbsp; takođe odbio kao neistinite i nelogične, jer optuženi pred službenicima policije nije iznosio svoju odbranu, već je u prisustvu advokata izjavio da neće iznositi odbranu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i iskaz svjedoka&nbsp; J. D.&nbsp; u kom iskazu je naveo&nbsp; da&nbsp; mu R. M. kritičnom prilikom nije dao na uživanje heroin, već da je pred njegovu kuću došao kako bi mu pokazao novo vozilo, pa sud nije prihvatio iskaz ovog svjedaoka ocijenivši ga kao nelogičan i sračunato dat sa namjerom da se optuženom, kao poznaniku, pomogne i olakša položaj u postupku. Naime, kod nesumnjivo utvrđenog činjeničnog stanja, za sud je bilo nelogično i neprihvatljivo da je optuženi pred kuću svjedoka došao da bi mu pokazao auto, kod činjenice da se ne druže, već su poznanici iz zatvora, što navode i optuženi i oštećeni&nbsp; a sam svjedok nije mogao pojasniti zbog čega je optuženi pred istražnim sudijom naveo da mu je dao na uživanje drogu.<br>
	Na osnovu čl. 75 u vezi čl. 301 st. 3 Krivičnog zakonika, optuženom je izrečena mjera bezbijednosti obavezno oduzimanje predmeta 1,93 grama heroina-supstance proglašene za opojnu drogu kao predmet izvršenja krivičnog djela i odlučeno je da se ista ima uništiti.<br>
	&nbsp;Prilikom odmjeravanja kazne za izvršeno krivično djelo sud je optuženom u smislu čl. 42 Krivičnog zakonika, cijenio sve okolnosti koje utiču da kazna bude manja ili veća, pa&nbsp; je optuženom kao otežavajuću okolnost cijenio činjenicu da je ranije osuđivan zbog istorodnog krivičnog djela, a što je sud utvrdio iz izvoda iz kaznene evidencije na ime optuženog, dakle da je specijalni&nbsp; povratnik, dok olakšavajućih okolnosti sud nije našao, pa je istog osudio na kaznu zatvora u trajanju od 1/jedne/ godine nalazeći da će se ovakvom kaznom u okviru&nbsp; opšte svrhe&nbsp; krivičnih sankcija iz čl. 4 st.2 Krivičnog zakonika postići posebna svrha kažnjavanja iz čl. 32 Krivičnog zakonika, da optuženi ubuduće ne vrši ovakva ili slična krivična djela, te da je ovakva kazna srazmjerna stepenu krivice optuženog i težini izvršenog krivičnog djela. U izrečenu kaznu sud je, shodno čl. 51 Krivičnog zakonika uračunao i vrijeme lišenja slobode, odnosno vrijeme zadržavanja pred organom policije, kao u izreci presude po rješenju o zadržavanju osumnjičenog br. 17-246-505/09 od 22.03.2009. godine.<br>
	Pošto je optuženi oglašen krivim, sud ga je obavezao da na ime troškova krivičnog postupka plati iznos od 460,00 € od čega se iznos od 55,00 € odnosi na nagradu za vještačenje po vještaku fizičko-hemijske struke, iznos od 375,00 € na ime nagrade braniocu postavljenom po službenoj dužnosti a iznos od 30,00 € na ime paušala kao dijela troškova krivičnog postupka, a koji iznos troškova krivičnog postupka je srazmjeran trajanju i složenosti krivičnog postupka i imovnim prilikama optuženog, a ovo shodno čl .202 u vezi čl.199&nbsp; Zakonika o krivičnom postupku.<br>
	Sa svega izloženog, a primjenom čl. 364 Zakonika o krivičnom postupku, odlučeno je kao u izreci presude.<br>
	&nbsp;</div>
<div style="text-align: center">
	<strong>OSNOVNI SUD U PODGORICI, </strong></div>
<div style="text-align: center">
	<strong>dana 23. 04. 2010. godine</strong><br>
	&nbsp;<br>
	<strong>PREDSJEDNIK VIJEĆA-SUDIJA</strong><br>
	<strong>Željka Jovović</strong><br>
	&nbsp;<br>
	&nbsp;</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';font-weight:800;text-decoration:underline}
.span4{color:#000000;font-family:'Arial'}
.span5{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p>
<span class="span1">                                                                                                                    K.84/16/16</span><span class="span1">                                                                                 </span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Tešić, uz učešće zapisničara </span><span class="span1">Ana-Marije Petković</span><span class="span1">, u krivičnom postupku protiv okrivljenog I P zbog krivičnog djela ugrožavanja javnog saobraćaja iz člana 339. stav 3. u vezi stava 1. Krivičnog zakonika CG, koji se vodi po optužnom predlogu ODT Kotor Kt. broj 698/15 od 03.03.2016 godine, nakon glavnog i javnog pretresa održanog dana 20.04.2016. godine, u prisustvu državnog tužioca u ODT Kotor Srđe Jovanovića i okrivljenog I P, istoga dana donio je i javno objavio </span>
</p>
<p>&nbsp;</p>
<p style="text-align:center;">
<span class="span1">R J E Š E N J E</span>
</p>
<p>&nbsp;</p>
<p>
<span class="span1">Prema okrivljenom I P, JMBG ...., od oca Š i majke M, rođene R, rođenom .... godine u B, stalno nastanjenom u B, P bb, državljaninu CG, penzioneru, oženjenom, ocu dvoje djece, sa završenom SSS, lošeg imovnog stanja, ranije neosuđivanom, protiv kojeg se ne vodi krivični postupak za neko drugo krivično djelo</span>
</p>
<p>&nbsp;</p>
<p>
<span class="span1">Na osnovu</span><span class="span1"> čl. 65. KZ-a i čl. 465. i 466. ZKP-a  izriče se </span>
</p>
<p>&nbsp;</p>
<p style="text-align:center;">
<span class="span1">SUDSKA OPOMENA</span>
</p>
<p>&nbsp;</p>
<p>
<span class="span1">Što je dana ... godine oko .. u B, na raskrsnici ulica M i ... jula upravljajući pmv marke "R Clio 1.2" reg. ozn. BD AG 122, suprotno odredbi čl. 40. st. 2. Zakona o bezbjednosti saobraćaja na putevima, nehatno, odnosno svjestan da svojom radnjom može učiniti krivično djelo, ali je olako držao da do toga neće doći, ugrozio saobraćaj i doveo u opasnost život oštećenog M S iz B na način što je krećući se ulicom M dolaskom na kritično mjesto - na raskrsnicu te ulice i ulice 13. jula otpočeo radnju skretanja ulijevo u ulici 13. jula a da nije propustio vozilo koje je dolazeći iz suprotnog smjera na raskrsnici zadržavalo pravac kretanja i to motocikl marke S model ... reg. oz. ... kojim je upravljao oštećeni S iako je to bio dužan, usljed koje radnje okrivljenog je došlo do kontakta među vozilima i pada motocikliste oštećenog Sekulića koji je te prilike zadobio lake tjelesne povrede u vidu razderinu palca lijevog stopala, oguljotine lijevog stopala, kao i simptome nagnječenje oba</span><span class="span2"> </span><span class="span1">ramena  i grudnog koša.</span>
</p>
<p>&nbsp;</p>
<p>
<span class="span1">- čime je učinio krivično djelo ugrožavanja javnog saobraćaja iz čl. 339.st. 3. u vezi st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret posebnog razdjela budžeta za rad sudova.</span>
</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor je aktom Kt. br. ..... godine stavilo na teret okrivljenom I P izvršenje krivičnog djela ugrožavanja javnog saobraćaja iz čl. 339. st. 3. u vezi st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni I P je u svojoj odbrani na zapisnik pred ODT K od ... godine izjavio da je kritičnog dana sa svojim vozilom marke "R" upravljao od Starog grada u B prema pošti i dolaskom do pijace, a prije pošte, je skrenuo ulijevo sa namjerom da ide na pijacu. Prije otpočinjanja radnje skretanja ulijevo na sporedni put, zaustavio je vozilo na putu kojim se kretao i vidio da iz suprotnog smjera nema vozila, pa je otpočeo ovu radnju skretanja ulijevo. Ubrzo je čuo zvuk motora koji je velikom brzinom nailazio od pošte ka Starom gradu i taj motor je ostvario kontakt sa njegovim vozilom. Motocikl je ostvario kontakt sa sredinom desne strane njegovog vozila, tj. udario je nekako u stub koji dijeli vrata njegovog vozila, ali u donjem dijelu vozila, jer je očigledno motocikl pao prije samog kontakta. Mladić koji je upravljao motociklom je bio povrijeđen i išao je ljekaru, nudio mu je da ne zovu policiju, već da će mu nadoknaditi štetu, ali on nije pristao i pozvali su policiju. Nakon nezgode je njemu drugi učesnik platio štetu na vozilu. U ovoj nezgodi nije povrijeđen, niti se obraćao ljekaru, ali je bio u šoku zbog nezgode.Kretao se brzinom 5-10 km/h prije samog kontakta. Vozilo nije pomjerao nakon predmetne nezgode, već je čekao policiju, a vozilo se usljed udara samo malo pomjerilo naprijed. Policajci su dosta kasnili na lice mjesta, pa je drugi učesnik morao da ode u bolnicu prije njihovog dolaska, a njegovi drugovi su pomjerili motocikl i odnijeli ga prije dolaska policije. </span>
</p>
<p>&nbsp;</p>
<p>
<span class="span1">Okrivljeni I P je u svojoj odbrani na glavnom pretresu održanom dana ... godine izjavio u svemu kao na zapisnik pred ODT Kotor od ... godine. Zamolio je sud da ga oslobodi od troškova krivičnog postupka, jer mu penzija iznosi 138,00 eura, a od te penzije žive njegova supruga i on " tako da jedva sastavljaju kraj sa krajem".</span>
</p>
<p>&nbsp;</p>
<p>
<span class="span1">U dokaznom postupku koji je proveden u cilju utvrđivanja činjeničnog stanja i krivice okrivljenog, sud je proveo sljedeće dokaze: na saglasnost stranaka pročitao izjavu svjedoka oštećenog M S sa zapisnika pred ODT Kotor od</span><span class="span2"> </span><span class="span1">... godine, izvršio uvid u zapisnik o uviđaju saobraćajne nezgode UP CB Budva br. ... od 28.08.2015. godine sa skicom lica mjesta, izvještaj o povredama - liječenju JZU Specijalne bolnice za ortopediju, neuropsihijatriju i neurologiju "V Ć" R na ime S M, na saglasnost stranaka pročitao nalaz i mišljenje vještaka medicinske struke Dr. N R od 21.02.2016 godine, nalaz i mišljenje sudskog vještaka saobraćajne struke mr LJ O od 29.02.2016 godine, i izvršio uvid u izvod iz KE br. ... godine na ime okrivljenog P I.</span>
</p>
<p>&nbsp;</p>
<p>
<span class="span1">Svjedok oštećeni M S je izjavio da se kritičnog dana, ali ne može precizno da opredijeli datum, koji se može utvrditi uvidom u zapisnik o uviđaju, kretao svojim motociklom marke "S H" i to kolovozom prema Starom gradu, a od TQ Plaze. U jednom trenutku je vidio da se jedno vozilo marke "Clio" zelene boje iz sporedne ulice uključuje na kolovoz sa namjerom da ide lijevo, međutim, vozač ovog vozila je preduzeo radnju okretanja na kolovozu i vratio se ponovo u ulicu iz koje je došao, jer je, kako je kasnije čuo, zaboravio kese u marketu "Mega" u kojem je prethodno bio. Reagovao je na kočioni sistem i pokušao da zaustavi vozilo kojim je upravljao prije kontakta sa vozilom, kada je vidio da se vozač ovog vozila sa kojim je kasnije ostvario kontakt okreće na kolovozu, ali u tome nije uspio. Pao je sa motocikla i te prilike zadobio povrede za koje je ljekarsku pomoć potražio u Specijalnoj bolnici "V Ć" u Risnu, s tim što bi naglasio da je prethodno išao kod svog kuma R, koji mu je "vratio rame", koje je bilo iščašeno. Prije same nezgode se kretao brzinom najviše do 35 km/h, jer bi da je brzina bila veća i posljedica bila jača. Misli da je jako kratko bilo rastojanje na kojem je reagovao na kočioni sistem, s tim što ne može da precizno opredijeli dužinu puta na kojoj je preduzeo radnju kočenja, a moguće je da je iznosila nekih pola metra, moguće i do dva metra. Sa udaljenosti od nekih 4-5 m je vidio da drugi učesnik u saobraćaju se polukružno okreće usred raskrsnice i nije mogao da vjeruje šta radi taj vozač, tako da mu je i to oduzelo momenat za reakciju. Izjavio je da se ne pridružuje krivičnom gonjenju i da ne postavlja imovinsko-pravni zahtjev. Pavićeviću je popravio vozilo, s obzirom na to da je isti lošeg materijalnog stanja i da nema novca za popravku auta.</span>
</p>
<p>&nbsp;</p>
<p>
<span class="span1">Uvidom u zapisnik o uviđaju saobraćajne nezgode UP CB Budva br. 243/2015 od 28.08.2015. godine sa skicom lica mjesta je utvrđeno da je isti sačinjen povodom saobraćajne nezgode koja se dogodila dana 24.08.2015. godine oko 15.50 časova u Budvi, na raskrsnici ulice M i 13. jula i da su u istoj učestvovali oštećeni M S koji je upravljao motociklom marke Suzuki model GSX R 1300, registarske oznake BD AK23 i okrivljeni I P koji je upravljao putničkim automobilom marke R tip Clio 1,2, registarske oznake BD AG122. Vozač S M nije zatečen na licu mjesta saobraćajne nezgode, jer je isti povezen u bolnicu R radi ukazivanja pomoći, dok je motocikl zatečen parkiran na trotoaru (pomjeren sa lica mjesta nastanka saobraćajne nezgode). U zapisniku o uviđaju je opisano lice mjesta, kao i</span><span class="span2"> </span><span class="span1">oštećenja na vozilu, dok su na skici lica mjesta prikazani tragovi paranja kolovoza, mjesto kontakta Renaulta i motocikla-zemlja i plastika, položaj pmv Renault clio BD AG122 i fiksna tačka-propust za vodu.</span>
</p>
<p>&nbsp;</p>
<p>
<span class="span1">Uvidom u izvještaj o povredama - liječenju JZU Specijalne bolnice za ortopediju, neuropsihijatriju i neurologiju "V Ć" R na ime S M je utvrđeno da se oštećeni javio u ovu zdravstvenu ustanovu zbog povreda zadobijenih u saobraćajnom udesu i da je pregledan od strane ljekara specijaliste, koji mu je utvrdio dijagnozu i propisao terapiju. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke Dr. N R od 21.02.2016. godine je utvrđeno da je oštećeni M S zadobio povrede u vidu razderine palca lijevog stopala i oguljotine lijevog stopala, koje su posljedica dejstva tupine mehaničke sile i mogle su da nastanu usljed pada i udara o tvrdu i neravnu podlogu, i u vrijeme nanošenja zbirno i pojedinačno predstavlju laku tjelesnu povredu. Vještak je naveo da su u medicinskoj dokumentaciji postavljene i dijagnoze koje u prevodu sa latinskog jezika znače nagnječenje oba ramena i grudnog koša, ali je vještak našao da su navedene dijagnoze postavljene nedovoljno kritički, samo na osnovu subjektivnog pokazatelja bolne osjetljivosti u tim predjelima tijela, bez spolja na koži opisanih tjelesnih povreda i iste se ne mogu prihvatiti i dalje sudsko-medicinski elaborirati. Vještak je naveo da je u medicinskoj dokumentaciji postavljena sumnja na prelom dvije kosti ručja lijeve šake. Vještak je objasnio da sumnja na neku povredu ne može biti dovoljan sudsko-medicinski osnov da se ta povreda prihvati kao nesumnjivo zadobijena, tako da se ove povrede samo na osnovu dostavljene medicinske dokumentacije ne mogu prihvatiti.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke mr LJ O od 29.02.2016 godine je utvrđeno da je vještak analizom položajnih pozicija vozila nakon nezgode, položaja motocikla u odnosu na automobil, lokaciju povreda motocikliste i dimenzije vozila, našao da je motocikl kontaktirao desnu bočnu stranu automobila koji je već bio u fazi skretanja ulijevo. Kontakt je ostvaren prednjim dijelom motocikla u regiju desnih vrata i desnog praga automobila, u trenutku kada je automobil bio svojim gabaritima na lijevoj kolovoznoj traci u pravcu kretanja automobila, zaokrenut skoro normalno na osu puta. Uzimajući u obzir dimenzije kolovoza i vozila, kao i evidentirane tragove, vještak je zaključio da je do kontakta između učesnika došlo na lijevoj kolovoznoj traci M ulice u zonu raskrsnice sa ulicom 13 jula, a gledano iz smjera od hotela "A". Neposredno prije kontakta, motocikl nije ostavio tragove kočenja. Evidentan je trag paranja na kolovozu, bez jednoznačno označene dužine istog, koji bi poslužio za proračune. Vještak je naveo da je nepoznata zaustavna pozicija motocikla nakon kontakta. Na osnovu položaja i pravca pružanja tragova, vještak je zaključio da se motocikl neposredno prije nezgode kretao sredinom svoje kolovozne trake. Brzina Renault clia prema obimu oštećenja i zatečene pozicije nije bila veća od 15  km/h. Na osnovu utvrđenog obima oštećenja automobila i zbira cifara deformacionog rada na mrežnom dijagramu energetskog rastera, veličina ekvivalenta deformacionog rada iznosi 18750 Nm. Automobil Renault clio ima koeficijent čvrstoće 1.2, a odnos sopstvene mase i mase referentnog vozila je 1,105. Prema ovim parametrima dobija se pokazatelj poništene brzine preko deformacionog rada od 26 km/h. Na putu grebanja po kolovozu, motocikl je poništio brzinu kretanja od 29 km/h. Integrisanjem ova dva pokazatelja, vještak je dobio pokazatelj brzine motocikla u trenutku sudara od 39 km/h (propračunata brzina se uzima sa tolerancijom +- 10 %). Uzimajući u obzir korektivne faktore, brzina motocikla u trenutku kontakta je bila u rasponu od 35-42 km/h. Analizirajući evidentne tragove, u trenutku reakcije i motocikliste i destabilizacije istog, vještak je našao da je motocikl bio udaljen ne više od 9,5 m od mjesta </span><span class="span1">kontakta. U zoni nastanka saobraćajne nezgode važi ograničenje brzine od 30 km/h. Potreban zaustavni put vozila u trenutku uočavanja prepreke važenog</span><span class="span3"> </span><span class="span1">maximalno ograničenom brzinom 30 km/h = 8.33 m/s bilo bi 12 metara, a vrijeme zaustavljanja bi trajalo 2,2 s. Analizom materijalnih podataka iz spisa predmeta, nakon sprovedenog vještačenja, pouzdano je utvrđeno da se ova saobraćajna nezgoda dogodila dana 24.08.2015. godine u B na raskrsnici ulica M i ulice 13 jula. Mjesto kontakta je na desnoj kolovoznoj traci Mediteranske ulice na udaljenosti 1,6-1,8 m od desne ivice kolovoza gledano iz pravca kretanja motocikla. U zoni nastanka saobraćajne negode, važi ograničenje brzine od 30 km/h, a zaustavni put pri toj brzini prema vrsti i profilu kolovoza iznosi cca 12 m. Vozač automobila Renault clio reg. oznake BD AG122, započeo je radnju skretanja ulijevo, pri čemu se nije uvjerio da tu radnju može bezbjedno obaviti ne ugrožavajući ostale učesnike u saobraćaju. Na osnovu proračuna, motociklista je u trenutku destabilizacije bio udaljen ne više od 9,5 m od mjesta kontakta, pa je vozač automobila morao imati vozača motocikla u vidnom polju, te je imao saobraćajno tehničkih mogućnosti da izbjegne nezgodu. Vozač motocikla se kretao kroz raskrsnicu nepravilnom putanjom, suprotno metodologiji upravljanja motociklom, međutim, ovaj propust nije bio od uticaja na nastanak nezgode. Na uočenu radnju vozača automobila, motociklista nije uspio reagovati kočenjem, već je došlo do destabilizacije motocikla, njegovog grebanja po kolovozu i do kontakta motocikla i automobila. Na osnovu naprijed navedenog, vještak je mišljenja da je predmetna saobraćajna nezgoda nastupila kao posljedica toga što je vozač automobila Renault svojm kretanjem u dijelu ulice namijenjen za dvosmjerni saobraćaj, skrećući na raskrsnici ulijevo, presjekao putanju kretanja motociklisti i svoje vozilo doveo u fazu fizičke prepreke na putanji kretanja motocikliste, koju motociklista nije mogao izbjeći. Vozač auomobila je, shodno pravilima saobraćaja na raskrsnici, gdje namjerava skrenuti ulijevo bio obavezan propustiti sva vozila koja mu dolaze iz suprotnog pravca zadržavajući pravac kretanja ili skreću udesno.  </span>
</p>
<p>&nbsp;</p>
<p>
<span class="span1"> </span><span class="span1">Uvidom u izvod iz KE br. 26/15 od 28.10.2015 godine na ime okrivljenog Pavićević Iva je utvrđeno da isti nije ranije osuđivan.</span>
</p>
<p>&nbsp;</p>
<p>
<span class="span1"></span><span class="span1">Cijeneći sve provedene dokaze pojedinačno i u uzajamnoj povezanosti shodno članu 370. stav 3. ZKP-a, sud je utvrdio činjenično stanje navedeno u izreci rješenja. Krivično-pravno ocjenjujući ovako utvrđeno činjenično stanje, sud je našao da je okrivljeni Ivo Pavićević učinio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Ovakvo činjenično stanje sud je utvrdio iz zapisnika o uviđaju saobraćajne nezgode</span><span class="span1"> UP CB Budva br. 243/2015 od 28.08.2015. godine sa skicom lica mjesta</span><span class="span1">, iskaza oštećenog </span><span class="span1">M S</span><span class="span1">, nalaza i mišljenja vještaka saobraćajne struke </span><span class="span1">mr LJ O od 29.02.2016 godine</span><span class="span1"> i nalaza i mišljenja vještaka medicinske struke Dr. N R </span><span class="span1">od 21.02.2016. godine, koje dokaze je sud i prihvatio.</span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode UP CB Budva br. 243/2015 od 28.08.2015. godine sa skicom lica mjesta je utvrđeno da se predmetna saobraćajna nezgoda dogodila dana 24.08.2015. godine oko 15.50 časova u B, na raskrsnici ulice M i 13. jula i da su u istoj učestvovali oštećeni M S koji je upravljao motociklom marke Suzuki model GSX R 1300, registarske oznake BD AK23 i okrivljeni Ivo Pavićević koji je upravljao putničkim automobilom marke "Renault tip Clio 1,2", registarske oznake BD AG122.</span>
</p>
<p>&nbsp;</p>
<p>
<span class="span1">Radi utvrđivanja uzroka nastanka predmetne saobraćajne nezgode provedeno je vještačenje po vještaku saobraćajne struke </span><span class="span1">mr LJ O </span><span class="span1">iz čijeg nalaza i mišljenja je sud utvrdio </span><span class="span1">da je do nezgode došlo jer je okrivljeni Ivo Pavićević, koji je upravljao pmv marke "Renault Clio 1.2", reg. ozn. BD AG122, svojim kretanjem u dijelu ulice namijenjenom za dvosmjerni saobraćaj, skrećući na raskrsnici ulijevo, presjekao putanju kretanja motociklisti, ovdje oštećenom Sekuliću, i svoje vozilo doveo u fazu fizičke prepreke na putanji kretanja motocikliste, ovdje oštećenog S, a koji je upravljao motociklom marke Suzuki model GSX R 1300, registarske oznake BD AK23, nije mogao izbjeći. Vještak je našao da je okrivljeni I P, shodno pravilima saobraćaja na raskrsnici na kojoj namjerava skrenuti ulijevo, bio obavezan propustiti sva vozila koja mu dolaze iz suprotnog pravca i koja zadržavaju pravac kretanja ili skreću udesno. Vještak je našao da se oštećeni M S, koji je upravljao motociklom marke Suzuki model GSX R 1300, registarske oznake BD AK23,</span><span class="span2"> </span><span class="span1">kretao kroz raskrsnicu nepravilnom putanjom, suprotno metodologiji upravljanja motociklom, ali da ovaj propust nije bio od uticaja na nastanak nezgode. Na uočenu radnju okrivljenog I P, koji je upravljao pmv marke "R Clio 1.2", reg. ozn. BD AG122, oštećeni M S, koji je upravljao motociklom marke Suzuki model GSX R 1300, reg ozn. BD AK23, nije uspio reagovati kočenjem, već je došlo do destabilizacije motocikla, njegovog grebanja po kolovozu i do kontakta motocikla i automobila. </span><span class="span1">Sud je prihvatio </span><span class="span1">nalaz i mišljenje vještaka saobraćajne struke </span><span class="span1">kao jasan i stručan i dat u skladu sa pravilima struke, na koji ni stranke nijesu imale primjedbi</span><span class="span1">. Takođe, </span><span class="span1">sud je prihvatio kao istinit iskaz svjedoka oštećenog M S, koji je na detaljan način opisao tok kritičnog događaja, a njegov iskaz je u potvrđen nalazom i mišljenjem vještaka saobraćajne struke i medicinskom dokumentacijom u spisima predmeta koja glasi na njegovo ime.</span><span class="span1"> S tim u vezi, sud nije prihvatio odbranu okrivljenog u kojoj opisuje na koji je način došlo do predmetne saobraćajne nezgode i u kojoj u bitnom navodi da je </span><span class="span1">prije otpočinjanja radnje skretanja ulijevo na sporedni put, zaustavio vozilo na putu kojim se kretao i vidio da iz suprotnog smjera nema vozila, zbog čega je i otpočeo radnju skretanja ulijevo, ali je ubrzo čuo zvuk motora koji je </span><span class="span4">velikom brzinom </span><span class="span1">nailazio od pošte ka S G i koji je ostvario kontakt sa njegovim vozilom, jer je ovakva odbrana okrivljenog obezvrijeđena nalazom i mišljenjem vještaka saobraćajne struke koji je objasnio uzrok nastanka predmetne saobraćajne nezgode i koji je na osnovu proračuna</span><span class="span5"> </span><span class="span1">utvrdio da je oštećeni M S, koji je upravljao motociklom marke S model GSX R 1300, registarske oznake BD AK23, u trenutku destabilizacije bio udaljen ne više od 9,5 m od mjesta kontakta, zbog čega je okrivljeni I P, koji je upravljao pmv "R Clio 1.2", reg. ozn. BD AG 122, morao imati oštećenog M S u vidnom polju i imao je </span><span class="span1">saobraćajno tehničkih mogućnosti</span><span class="span5"> </span><span class="span1">da izbjegne nezgodu.</span><span class="span2"> </span><span class="span1">Sud nije prihvatio navod odbrane okrivljenog P da je kritičnog dana sa svojim vozilom marke "Renault" upravljao od S G u B prema pošti i da je prije pošte skrenuo ulijevo sa namjerom da ide na pijacu, jer je ovaj navod odbrane okrivljenog obezvrijeđen iskazom oštećenog S koji je naveo da se kritičnog dana kretao kolovozom motociklom marke "S H" u pravcu od TQ P prema S G i da je u jednom trenutku primjetio vozilo marke "C" zelene boje kako se iz sporedne ulice uključuje na kolovoz sa namjerom da ide lijevo, ali je vozač ovog vozila umjesto da skrene lijevo, preduzeo radnju okretanja na kolovozu i vratio se ponovo u ulicu iz koje je došao, pa je sud ovakvo opisivanje pravca kretanja okrivljenog kritičnog dana ocijenio kao usmjereno na umanjenje krivice u ovoj krivičnoj stvari.</span>
</p>
<p>&nbsp;</p>
<p>
<span class="span1">Naime, odredbom čl. 40. st. 2 Zakona o saobraćaju na putevima je propisano da je vozаč vozilа koji nа rаskrsnici skreće ulijevo dužаn dа propusti vozilo koje, dolаzeći iz suprotnog smjerа nа rаskrsnici zаdržаvа prаvаc kretаnjа ili skreće udesno, аko sаobrаćаjnim znаkom nije drukčije određeno. </span><span class="span1">Imajući u vidu navedeno, u konkretnom slučaju okrivljeni </span><span class="span1">I P </span><span class="span1">je postupio protivno ovoj odredbi, jer </span><span class="span1">je dolaskom na kritično mjesto - na raskrsnicu ulice M i ulice 13. jula otpočeo radnju skretanja ulijevo u ulici 13. jula, a da nije propustio vozilo koje je dolazeći iz suprotnog smjera na raskrsnici zadržavalo pravac ketanja, i to motocikl marke S model GSX R 1300 reg. oz. BD AK 23 kojim je upravljao oštećeni S, iako je to bio dužan da učini, usljed koje radnje okrivljenog je došlo do kontakta među vozilima i pada motocikliste oštećenog Sekulića koji je te prilike zadobio lake tjelesne povrede</span><span class="span1"> </span><span class="span1">bliže opisane u izreci presude, </span><span class="span1">čime su se u radnjama okrivljenog I P ostvarili svi bitni elementi bića krivičnog djela ugrožavanje javnog saobraćaja iz čl. 339. st. 3. u vezi st. 1. Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni </span><span class="span1">I P j</span><span class="span1">e postupao sa nehatom, jer je bio svjestan da postupanjem protivno odredbi </span><span class="span1">čl. </span><span class="span1">40. st. 2 </span><span class="span1">Zakona o bezbjednosti saobraćaja na putevima, </span><span class="span1">na način bliže opisan u izreci presude, može ugroziti javni saobraćaj, te dovesti u opasnost život ili tijelo drugih, ali je olako držao da do ove posljedice neće doći ili da će je moći spriječiti, a u čemu nije uspio, već je došlo do saobraćajne nezgode u kojoj je oštećeni M S zadobio laku tjelesnu povredu bliže opisanu u izreci presude</span><span class="span1">,</span><span class="span1"> a koje povrede je sud utvrdio na osnovu nalaza i mišljenja vještaka medicinske struke </span><span class="span1">Dr. N R od ... godine</span><span class="span1">. Nalaz i mišljenje vještaka medicinske struke je sud prihvatio u cjelosti kao objektivan i jasan, te dat na osnovu medicinske dokumentacije na ime oštećenog M S</span><span class="span1">,</span><span class="span1"> u skladu sa pravilima struke i nauke.</span>
</p>
<p>&nbsp;</p>
<p>
<span class="span1"></span><span class="span1">Prilikom odluke o vrsti i visini krivične sankcije koju okrivljenom treba izreći, sud je pošao od toga da je za predmetno krivično djelo zaprijećeno novčanom kaznom ili kaznom zatvora do jedne godine. U smislu člana 42. Krivičnog zakonika, sud je na strani okrivljenog kao olakšavajuće okolnosti cijenio da je isti ranije neosuđivan, njegove porodične prilike odnosno da je isti oženjen i otac dvoje djece, a imao je u vidu i godine starosti okrivljenog odnosno da je riječ o licu starije životne </span><span class="span1">dobi koje ima 83 godine, koje je u penziji i okolnost da je okrivljeni lošeg imovnog stanja i </span><span class="span1">da se oštećeni nije pridružio krivičnom gonjenju</span><span class="span1">, dok otežavajućih okolnosti na njegovoj strani sud nije našao. Imajući naprijed navedeno u vidu, </span><span class="span1">sud je okrivljenom izrekao sudsku opomenu, smatrajući da su se u konkretnom slučaju stekli uslovi za izricanje iste, te da će se upozorenjem dovoljno uticati na okrivljenog da ubuduće ne vrši ovakva ni slična krivična djela. Sud smatra da je predmetno krivično djelo učinjeno pod takvim olakšavajućim okolnostima koje ga čine naročito lakim.</span>
</p>
<p>&nbsp;</p>
<p>
<span class="span1">Sud je na osnovu</span><span class="span1"> čl. 65. Krivičnog zakonika CG i čl. 465. i 466. Zakonika o krivičnom postupku, odlučio kao u izreci.</span>
</p>
<p>&nbsp;</p>
<p>
<span class="span1">Sud je na osnovu čl. 229. st. 4 Zakonika o krivičnom postupku oslobodio okrivljenog od dužnosti da naknadi troškove krivičnog postupka i odlučio da troškovi krivičnog postupka padaju na teret posebnog razdjela budžeta za rad sudova, s obzirom na to da je okrivljeni lošeg imovnog stanja i da mu penzija iznosi 138,00 eura, a od te penzije žive njegova supruga i on.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 2</span><span class="span1">0.04.2016. godine</span><span class="span1"> </span>
</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1">                                         Sudija,</span>
</p>
<p>
<span class="span1">Ana - Marija Petković                                                                      Momirka Tešić</span>
</p>
<p>&nbsp;</p>
<p>
<span class="span1">PRAVNA POUKA: Protiv ovog rješenja ima se pravo žalbe u roku od 8 dana od dana prijema istog Višem sudu u Podgorici, a preko ovog suda.</span>
</p>
<p>
<span class="span1"></span><span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
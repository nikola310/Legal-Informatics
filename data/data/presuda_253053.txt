<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span></span>
</p>
<p>
<span>                                                                                                                          </span>
</p>
<p>
<span>                                                                                                                   K.br. 585/16</span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U PODGORICI kao prvostepeni, krivični, po sudiji Larisi Mijušković- Stamatović, uz učešće Marine Sekulić, kao zapisničara u krivičnom predmetu  protiv okrivljenog R. I., iz P., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br. 630/14 od 04.10.2016. godine, kojeg je na glavnom pretresu zastupala Radovanović Anđa, savjetnik na radu kod ODT-a Podgorica, nakon glavnog i javnog pretresa održanog dana 14.11.2016. godine u prisustvu stranaka donio je, a dana 17.11.2016. godine i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni:</span>
</p>
<p>&nbsp;</p>
<p>&nbsp;</p>
<p>
<span>R. I. JMB xxx, od oca G. i majke G., rođene B., rođen xxx. godine u P., sa prebivalištem u mjestu rođenja, ul. B. D. br. xx, državljanin Crne Gore, po zanimanju student, neoženjen, bez djece, završio srednju mašinsku školu, srednjeg imovnog stanja, ranije neosuđivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>K R I V  JE</span>
</p>
<p>
<span>Zato što je :</span>
</p>
<p>&nbsp;</p>
<p>
<span>Danaxx. aprila 20xx. godine oko xx,30 u Podgorici, na raskrsnici ul.V. R. i ul. S M, ne pridržavajući se saobraćajnih propisa iz čl. 97 st. 1 Zakona o bezbjednosti saobraćaja na putevima, ugrozio javni saobraćaj i doveo u opasnost život i tijelo ljudi, na način što, upravljajući motociklom marke </span><span>„</span><span>Peugeot TLR" registarskih oznaka PG... ulicom S. M. iz pravca B. S. P C u pravcu ul. xx ja, na pješačkom prelazu, na kojem je saobraćaj regulisan svjetlosnim saobraćajnim znakovima, nije propustio pješaka koji je već stupio na pješački prelaz - oštećenu P O, koja je prelazila kolovoz sa desne na lijevu stranu gledano iz pravca kretanja okrivljenog, već je usljed tog propusta prednjim dijelom vozila udario oštećenu, kojom prilikom je ista zadobila laku tjelesnu povredu u vidu otoka i oguljotine lijeve podlaktice, otoka u lijevoj polovini čeonog predjela, krvnog podliva kapaka lijevog oka i oguljotine desnog koljena, pri čemu je okrivljeni bio svjestan da </span><span>ovakvom nepropisnom vožnjom može ugroziti saobraćaj i dovesti u opasnost život i tijelo ljudi, ali je olako držao da do toga neće doći, </span>
</p>
<p>&nbsp;</p>
<p>
<span>- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore,</span>
</p>
<p>&nbsp;</p>
<p>
<span>- pa mu sud primjenom citiranog zakonskog propisa te čl. 3, 4, 5, 13, 16, 32, 33, 36, 42, 52, 53 i 54 Krivičnog Zakonika Crne Gore, te čl. 226, 227, 229 i 374 Zakonika o krivičnom postupku  i z r i č e </span>
</p>
<p>&nbsp;</p>
<p>&nbsp;</p>
<p style="text-align:center;">
<span>USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span>Kojom mu utvrđuje kaznu zatvora u trajanju od 30 (trideset) dana  i istovremeno određuje da se utvrđena kazna neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 143,00</span><span>€</span><span>( stotinučetrdesettrieura), kao i iznos od 50,00 </span><span>€</span><span> (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude, pod prijetnjom prinudne naplate.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom ODT - a Podgorica Kt.br. 630/14 od 04.10.2016. godine kojeg je na glavnom pretresu zastupala Radovanović Anđa, savjetnik na radu kod ODT-a Podgorica, okrivljenom R. I. je stavljeno na teret da je izvršio</span><span> krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, činjenično bliže opisanog izrekom ove presude.</span>
</p>
<p>&nbsp;</p>
<p>
<span>Zastupnik optužbe je u završnoj riječi izjavila da ostaje u cjelosti pri podnijetom optužnom predlogu imajući u vidu da iz provedenih dokaza nesporno proizilazi da je okrivljeni R. I.izvršio krivično djelo stavljeno mu na teret, iz kojih razloga predlaže sudu da istog oglasi krivim i osudi u skladu sa zakonom.</span>
</p>
<p>&nbsp;</p>
<p>
<span>Okrivljeni je u odbrani u prethodnom postupku pred ODT - om Podgorica izjavio da se ne može tačno sjetiti datuma, ali zna da je bilo negdje oko 13,00 sati i da je vrijeme bilo sunčano i vedro, te da je upravljao motociklom marke Vespa, ulicom S M iz pravca kafića M prema OŠ "S, te da je vozio desnom saobraćajnom trakom desne kolovozne trake, posmatrano iz smjera njegovog kretanja, i dolaskom na raskrsnicu sa ulicom V R, on je imao namjeru da nastavi kretanje pravo, što je i učinio jer je na semaforu za njegov smjer kretanja bilo upaljeno zeleno svijetlo. Naveo je da je ušao u raskrsnicu i nastavio kretanje pravo, te  kada je već prošao raskrsnicu odjedanput je sa njegove desne strane sa trotoara na kolovoz stupila neka žena i on je pokušao da je izbjegne tako što je skrenuo u desno prema trotoaru, ali nije uspio da je izbjegne već je došlo do kontakta ruke ove žene sa lijevim retrovizorom njegovog motocikla, te je usled tog kontakta on izgubio ravnotežu i pao zajedno sa motociklom. Objasnio je da kada je htio da zaobiđe ovu ženu, on je to htio da uradi sa njene zadnje strane, odnosno sa njegove desne </span><span>strane ako se posmatra iz pravca njegovog kretanja, ali u trenutku dok je prolazio pored nje ona se nekako okrenula pa je došlo do kontakta sa njenom lijevom rukom, te da se kontakt nije desio na pješačkom prelazu nego van pješačkog prelaza, i to po njegovoj procjeni na udaljenosti od nekih 4 - 5 m. Izjavio je da je vozio brzinom od oko 40 km/h i on se na ovoj raskrsnici nije zaustavljao, jer mu je na semaforu bilo upaljeno zeleno svijetlo, te da su kasnije kada je došla policija, dvije radnice iz apoteke „R", čija imena ne zna, policajcima potvrdile da je on prošao na zeleno svijetlo. Naveo je da ova žena sigurno nije mogla da pređe na zeleno svijetlo, već je njoj bilo upaljeno crveno svijetlo, s obzirom da je ona bila pješak, i prelazila ulicu u trenutku kada je njemu bilo upaljeno zeleno svijetlo, te da je u ovom udesu i on sam zadobio povrede. Objasnio je da je do kontakta između retrovizora i ruke ove žene došlo bliže desnom trotoaru, posmatrano iz smjera njegovog kretanja, i to na udaljenosti od oko 1 m od trotoara. Izjavio je da se baš najbolje ne razumije u mjere i ne može tačno da zna da li je bilo metar od trotoara ili je bilo više, što se tiče mjesta kontakta, u svakom slučaju njemu se učinilo da je to bilo veoma blizu trotoaru, i odmah po ostvarenom kontaktu on je izgubio ravnotežu i pao. Na posebno pitanje branioca okrivljeni je izjavio da je odmah po udesu ustao sa asfalta i pošao da pomogne ovoj ženi, i bio je čitavo vrijeme tu dok su joj pružali pomoć, a kasnije je pošao sa njom u bolnicu.</span>
</p>
<p>&nbsp;</p>
<p>
<span>Okrivljeni je na glavnom pretresu ponovio navode odbrane iz prethodnog postupka pred ODT - om Podgorica, te na pitanje suda izjavio da je vrijeme bilo sunčano predmetnog dana i da je vozač „B" kategorije od 18 - te godine.</span>
</p>
<p>&nbsp;</p>
<p>
<span>Okrivljeni je u završnoj riječi izjavio da ostaje pri navodima svoje odbrane i dodao da mu je zaista žao što je gospođa O.bila povrijeđena tom prilikom.</span>
</p>
<p>&nbsp;</p>
<p>
<span>Sud je u dokaznom postupku : saslušao svjedoka - oštećenu P. O., pročitao zapisnik o uviđaju saobraćajne nezgode Uprave policije CB Podgorica br. 492/2014 od 10.04.2014. godine, pročitao medicinsku dokumentaciju na ime oštećene P. O., pročitao nalaz i mišljenje sudskog vještaka medicinske struke R. N. od 23.09.2014. godine,  pročitao nalaz i mišljenje sudskog vještaka saobraćajne struke V. Đ. od 30.10.2014. godine, pročitao izvod iz KE izdat na ime okrivljenog od strane Ministarstva pravde Crne Gore Ke.br. 1284/2016 od 06.10.2016. godine, izvršio uvid u skicu lica mjesta predmetne saobraćajne nezgode.</span>
</p>
<p>&nbsp;</p>
<p>
<span>Brižljivom ocjenom svih dokaza provedenih na glavnom pretresu, kako pojedinačno, tako međusobno, te cijeneći odbranu okrivljenog, Sud je došao do neospornog zaključka da je okrivljeni u mjestu,vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela koje mu se stavlja na teret, pa je Sud utvrdio krivicu  okrivljenog, a potom, vrednujući sve otežavajuće i olakšavajuće okolnosti istom izrekao krivičnu sankciju kao u dispozitivu presude.</span>
</p>
<p>&nbsp;</p>
<p>&nbsp;</p>
<p>
<span>Svjedok - oštećena P.O.je kako u prethodnom postupku pred ODT - om Podgorica, tako i na glavnom pretresu izjavila da se dana xx.0x.20xx. godine, negdje između xx -xx,30 časova, nalazila u ulici S M, te da je došla do raskrsnice te ulice sa ulicom V.R. i imala je namjeru da pređe sa desne strane na lijevu stranu ulice  S M, a posmatrano iz pravca B. S P.C. je na pješačkom prelazu sačekala da se upali zeleno svijetlo, i krenula da prelazi ulicu. Objasnila je da kako živi u neposrednoj blizini vidjela je da iz pravca M p prema njoj skreće jedno vozilo, i posebnu pažnju je obratila upravo na to vozilo, i negdje pošto </span><span>je prešla oko 2 m na samoj ulici, iz pravca B S P C naišao je jedan motocikl koji je udario u lijevu stranu, te je od tog udara pala, ali nije gubila svijest. Navela je da je ovaj motocikl vidjela tek kada je bukvalno bio pored nje, i  njoj se učinilo da se on kretao zaista mnogo brzo, te da je u trenutku kontakta između nje i ovoga motocikla istom bila okrenuta lijevom stranom tijela, a vidjela ga je jer je okrenula samo glavu, te da je zbog povreda koje je zadobila bila u bolnici, a ljekarsku dokumentaciju je predala policiji. Dodala je da je kretanje preko pješačkog prelaza započela iz stanja mirovanja, odnosno ona je na trotoaru sačekala da se upali zeleno svijetlo i tek tada je kročila na kolovoz. Izjavila je da se ne pridružuje krivičnom gonjenju protiv okrivljenog R. I., niti postavlja imovinsko pravni zahtjev.</span>
</p>
<p>&nbsp;</p>
<p>
<span>Iz zapisnika o uviđaju saobraćajne nezgode Uprave policije CB Podgorica br. 492/2014 od xx.0x.20xx. godine,sa skicom lica mjesta predmetne saobraćajne nezgode, proizilazi da je lice mjesta saobraćajne nezgode raskrsnica ul. V. R. i S. M., te da je raskrsnica pregledna, regulisana svjetlosnom signalizacijom, koja je u vrijeme vršenja uviđaja ispravno funkcionisala. Kolovoz obje ulice je asfaltni, ravan i suv. Ul. V. R. je uzdužnom neisprekidanom linijom podijeljena na dvije kolovozne trake. Ul. S. M. je uzdužnom neisprekidanom linijom podijeljena na dvije kolovozne trake, od kojih se lijeva kolovozna traka, gledano iz pravca Ul. xx j u pravcu B S P C, dijeli na dvije saobraćajne trake, dok se desna kolovozna traka gledano iz istog smjera dijeli na dvije saobraćajne trake sa uzdužnim obilježenim dodatkom za parkiranje vozila, koji se nalazi neposredno prije raskrsnice i neposredno nakon raskrsnice sa desne strane. Sa obje strane ulica nalazi se površina za kretanje pješaka ( trotoar). Motocikl registarskih oznaka PG ..., pomjeren je sa lica mjesta prije izlaska policije i isti zatečen u neposrednoj blizini, gdje su konstatovana oštećenja. Od materijalnih tragova na licu mjesta zatečeni su tragovi krzanja sa zanošenjem nastali prilikom prevrtanja motocikla. Pješak P.uviđaja prevezena od strane vozila Hitne medicinske pomoći u Urgentni Blok.</span>
</p>
<p>&nbsp;</p>
<p>
<span>Iz nalaza i mišljenja stalnog sudskog vještaka saobraćajne struke V. Đ. od 30.10.2014. godine proizilazi da se motocikl ,,Peugeot TLR", PG ..., kojim je upravljao okrivljeni R. I.redno prije tragova krzanja kretao brzinom od oko 45,97 km/h, a da se neposredno prije kontakta pješak kretao brzinom od oko 3,2 km/h, ili 0,90 m/s. Dalje proizilazi da je kompletna vremensko - prostorna analiza urađena kao da semaforski uređaj na predmetnoj raskrsnici ne postoji, ili je bio van funkcije, jer je inače, primjena plana rada semafora i dispozicije signala nepouzdana, zato što se ne može utvrditi tačno vijeme nastanka nezgode, kao što se ne može doći do podatka - da li ima odstupanja sata koji kontroliše rad semafora i astronomskog vremena. Vještak je mišljenja da ako se isključi uticaj semafora, jer matematički nije moguće utvrditi stanje svjetala na njemu, onda dovodeći u vezu sve relevantne podatke iz spisa predmeta, do nezgode je došlo na način što vozač motocikla ,,Peugeot TLR", PG ..., nije pravovremeno zaustavio motocikl prije pješačkog prelaza preko koga se kretao pješak od desne prema lijevoj ivici kolovoza, za smjer kretanja motocikla, a neposredno prije kontakta pješak je proveo na njemu 2,22 (s), kada ga je vozač mogao sa sigurnošću uočiti i aktivirati radnu kočnicu, jer je imao vremensko - prostornih uslova da zaustavi motocikl prije linije kretanja pješaka. Proizilazi da pod navedenim uslovima ovakav način upravljanja motociklom smatra se greškom, i osnovni je i jedini uzrok nastanka predmetne saobraćajne nezgode, te da pod istim uslovima, kod pješaka, koji se kretao u zoni pješačkog prelaza, nema elemenata koji su uticali na nastanak predmetne saobraćajne nezgode.</span>
</p>
<p>&nbsp;</p>
<p>
<span>Iz </span><span>nalaza i mišljenja sudskog vještaka medicinske struke R. N. od 23.09.2014. godine proizilazi da je oštećena P. O. u predmetnoj saobraćajnoj nezgodi, zadobila sledeće </span><span>tjelesne povrede : otok i oguljotina lijeve podlaktice, otok u lijevoj polovini čeonog predjela, krvni podliv kapaka lijevog oka, oguljotina desnog koljena, te da su navedene povrede posljedica dejstva tupine mehaničke sile i iste su mogle nastati u pojedinim fazama povređivanja pješaka, odnosno usled primarnog kontakta tijela pješaka i predmetnog motocikla (otok i oguljotina lijeve podlaktice), kao i usled pada i udara od tvrdu i neravnu podlogu (otok u lijevoj polovini čeonog predjela, krvni podliv kapaka lijevog oka, oguljotina desnog koljena), te da se u vrijeme nanošenja sve zadobijene povrede, pojedinačno i zbirno, kvalifikuju kao laka tjelesna povreda.</span>
</p>
<p>&nbsp;</p>
<p>
<span>Iz izvoda iz KE na ime okrivljenog izdatog od Ministarstva pravde Crne Gore Ke.br. 1284/2016 od 06.10.2016. godine proizilazi da okrivljeni ranije nije osuđivan.</span>
</p>
<p>&nbsp;</p>
<p>
<span>Čl. 97 st. 1 Zakona o bezbjednosti saobraćaja na putevima propisuje da ako je sаobrаćаj nа pješаčkom prelаzu regulisаn svjetlosnim sаobrаćаjnim znаkovimа ili znаcimа ovlašćenog policijskog službenikа, vozаč je dužаn dа vozilo zаustаvi ispred pješаčkog prelaza kаd mu je dаtim znаkom zаbrаnjen prolаz, а ako mu je nа tаkvom prelаzu dаtim znаkom dozvoljen prolаz, vozаč je dužаn dа propušti pješаkа koji je već stupio nа pješаčki prelаz.</span>
</p>
<p>
<span>Tokom postupka je nedvosmisleno utvrđeno da se okrivljeni R. I nije pridržavao naprijed citiranog saobraćajnog propisa, već je dana xx. aprila 20xx. godine oko xx,30 u P, na raskrsnici ul. V R i ul. SM, ugrozio javni saobraćaj i doveo u opasnost život i tijelo ljudi, na način što, upravljajući motociklom marke </span><span>„</span><span>Peugeot TLR" registarskih oznaka PG ... ulicom S. M iz pravca B. S. P. C u pravcu ul. xx j, na pješačkom prelazu, na kojem je saobraćaj regulisan svjetlosnim saobraćajnim znakovima, nije propustio pješaka koji je već stupio na pješački prelaz - oštećenu P O, koja je prelazila kolovoz sa desne na lijevu stranu gledano iz pravca kretanja okrivljenog, već je usled tog propusta prednjim dijelom vozila udario oštećenu, kojom prilikom je ista zadobila laku tjelesnu povredu u vidu otoka i oguljotine lijeve podlaktice, otoka u lijevoj polovini čeonog predjela, krvnog podliva kapaka lijevog oka i oguljotine desnog koljena.</span>
</p>
<p>&nbsp;</p>
<p>
<span>Okrivljeni R I tokom postupka nije sporio</span><span> da je predmetnog dana </span><span>upravljao motociklom marke Vespa, ulicom S.M. iz pravca kafića Mprema OŠ "S", te da je vozio desnom saobraćajnom trakom desne kolovozne trake, posmatrano iz smjera njegovog kretanja, i dolaskom na raskrsnicu sa ulicom V R,  pa kada je već prošao raskrsnicu odjedanput je sa njegove desne strane sa trotoara na kolovoz stupila neka žena i on je pokušao da je izbjegne tako što je skrenuo u desno prema trotoaru, ali nije uspio da je izbjegne već je došlo do kontakta ruke  oštećene sa lijevim retrovizorom njegovog motocikla, te je usled tog kontakta on izgubio ravnotežu i pao zajedno sa motociklom.Tokom postupka se branio da oštećena sigurno nije mogla da pređe na zeleno svijetlo, već je njoj bilo upaljeno crveno svijetlo, s obzirom da je ona bila pješak, i prelazila ulicu u trenutku kada je njemu bilo upaljeno zeleno svijetlo.Međutim, sud je stanovišta da su naprijed navedeni navodi odbrane okrivljenog obesnaženi svcjedočkim iskazom  oštećene P O, čiji je iskaz sud cijenio kao jasan i istinit, pa mu je kao takvom poklonio punu vjeru, a koja je posvjedočila da se predmetnog dana, negdje između xx,00 - xx, 30 časova,  na pješačkom prelazu sačekala da se upali zeleno svijetlo, i krenula da prelazi ulicu, ali da pošto je prešla oko 2 m na samoj ulici, iz pravca B S P C naišao je jedan motocikl koji je udario u lijevu stranu, i od tog udara je pala, ali nije gubila svijest, te da je ovaj motocikl vidjela tek kada je bukvalno bio pored nje. </span>
</p>
<p>&nbsp;</p>
<p>
<span>Iskaz oštećene je potvrđen materijalnim dokazima provedenim na glavnom pretresu i to : zapisnikom o uviđaju saobraćajne nezgode sa skicom lica mjesta predmetne </span><span>saobraćajne nezgode, kao i nalazom i mišljenjem stalnog sudskog vještaka saobraćajne struke </span><span>V Đ od 30.10.2014. godine, koji je Sud cijenio stručnim, jasnim i preciznim, zasnovanim na pravilima struke, i iz kojeg se zaključuje da  je do odnosne saobraćajne  nezgode došlo na način što vozač motocikla ,,Peugeot TLR", PG ..., odnosno okrivljeni R. I., nije pravovremeno zaustavio motocikl prije pješačkog prelaza preko koga se kretao pješak - oštećena P. O., od desne prema lijevoj ivici kolovoza, za smjer kretanja motocikla, a neposredno prije kontakta oštećena je provela na njemu 2,22 (s), kada ju je okrivljeni mogao sa sigurnošću uočiti i aktivirati radnu kočnicu, jer je imao vremensko - prostornih uslova da zaustavi motocikl prije linije kretanja pješaka, te da pod navedenim uslovima ovakav način upravljanja motociklom smatra se greškom, i osnovni je i jedini uzrok nastanka predmetne saobraćajne nezgode, te da kod oštećene, koja se kretala u zoni pješačkog prelaza, nema elemenata koji su uticali na nastanak predmetne saobraćajne nezgode. </span>
</p>
<p>
<span> </span>
</p>
<p>
<span>Da je oštećena P. O. predmetnom prilikom zadobila laku tjelesnu povredu u vidu</span><span> </span><span>otoka i oguljotine lijeve podlaktice, otoka u lijevoj polovini čeonog predjela, krvnog podliva kapaka lijevog oka i oguljotine desnog koljena, Sud je utvrdio na osnovu medicinske dokumentacije na ime oštećene, te nalaza i mišljenja stalnog sudskog vještaka medicinske struke dr </span><span>R. N.</span><span>, a koji je sud cijenio stručnim, jasnim, preciznim, zasnovanim na pravilima medicinske struke i nauke. </span>
</p>
<p>&nbsp;</p>
<p>
<span>Pravno kvalifikujući utvrđeno činjenično stanje, Sud nalazi da su se u naprijed preduzetim radnjama okrivljenog, ostvarili svi subjektivni i objektivni elementi bića krivičnog djela </span><span>ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, pa je okrivljeni na subjektivnom planu, i u odnosu na osnovno djelo koje se sas</span><span>toji u nepridržavanju saobraćajnih propisa</span><span> iz </span><span>čl. 97 st.1 Zakona o bezbjednosti saobraćaja na putevima</span><span>, i u odnosu na posljedicu manifestovanu u lakom tjelesnom povređivanju oštećene P. O., postupao sa svjesnim nehatom, kao oblikom krivice, obzirom da je bio svjestan da naprijed opisanom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći.</span>
</p>
<p>&nbsp;</p>
<p>
<span>Sud je prilikom izbora vrste i visine krivične sankcije za okrivljenog uzeo u obzir sve okolnosti iz čl. 42 Krivičnog zakonika Crne Gore koje su od uticaja da kazna bude manja ili veća, a u okviru zakonom propisanog minimuma i maksimuma za predmetno krivično djelo, pa je u odsustvu otežavajućih okolnosti,  od olakšavajućih okolnosti na strani okrivljenog imao u vidu stav oštećene da se ne pridružuje krivičnom gonjenju protiv okrivljenog i ne postavlja imovinsko - pravni zahtjev, posebno cijenio njegovu raniju neosuđivanost, što ukazuje da se ne radi o osobi koja je sklona vršenju krivičnih djela, zbog čega je Sud, imajući u vidu uz navedeno i stepen krivice okrivljenog, stava da prema okrivljenom, u cilju krivično pravne zaštite, nije neophodno primijeniti kaznu, već da će se i upozorenjem uz prijetnju kaznom kao u dispozitivu presude, sa rokom provjeravanja od 1 (jedne) godine, na okrivljenog dovoljno uticati da ubuduće ne vrši krivična djela, te da će na ovaj način u potpunosti biti ostvarena svrha propisivanja i izricanja uslovne osude iz čl. 52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.  </span>
</p>
<p>&nbsp;</p>
<p>
<span>Odluku o troškovima krivičnog postupka Sud je donio na osnovu čl. 226, 227 i 229 Zakonika o krivičnom postupku, a isti se odnose na troškove vještačenja po vještaku saobraćajne struke u iznosu od 82,50 €, te troškove vještačenja po vještaku medicinske struke u iznosu od 60,50 €, što čini ukupan iznos troškova postupka od 143,00 €, kao i </span><span>iznos od 50,00 € na ime sudskog paušala, koji je odmjeren prema trajanju i složenosti postupka, te imovinskim prilikama okrivljenog. </span>
</p>
<p>&nbsp;</p>
<p>
<span>Na osnovu izloženog, u skladu sa čl. 374 Z akonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 17.11.2016  godine</span>
</p>
<p>&nbsp;</p>
<p>&nbsp;</p>
<p>
<span>     </span><span>ZAPISNIČAR                                                                                   SUDIJA</span>
</p>
<p>
<span>Marina Sekulić                                                                Larisa Mijušković- Stamatović</span>
</p>
<p>&nbsp;</p>
<p>&nbsp;</p>
<p>
<span>DN-a: primjerak presude dostaviti: </span>
</p>
<p>
<span>- ODT Podgorica, </span>
</p>
<p>
<span>- Okrivljenom, </span>
</p>
<p>
<span>- a/a</span>
</p>
<p>&nbsp;</p>
<p>
<span>S u d i j a </span>
</p>
<p>
<span>___________________</span>
</p>
<p>&nbsp;</p>
<p>
<span>Postupljeno dana ________________</span>
</p>
<p>
<span>Namještenik suda ________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:-0.125in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:10pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>                                                        </span>
</p>
<p class="p1">
<span>K. 247/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4">
<span>  </span>
</p>
<p class="p4">
<span> OSNOVNI SUD U CETINJU,kao krivicni po sudiji Mariji Ćupić  , kao pojedincu, uz učešće Martinović Aleksandre  kao zapisničara, u krivičnom predmetu protiv okrivljenog P. I. iz Cetinja, koga brani D. Ž. advokat iz Cetinja, zbog krivičnog djela napad na službeno lice  u vršenju službene dužnosti iz čl.376.st.3.u vezi st.1. KZ, odlučujući po optužnom predlogu Osnovnog državnog tužilaštva iz Cetinja Kt.br.144/12 od 22.10.2012.godine, nakon održanog glavnog i javnog pretresa dana 28.12.2012. godine u prisustvu zastupnika optužbe, R.S.,okrivljenog P. I. i njegovog branioca D. Ž.,adv.iz Cetinja , dana 03.01.2013.godine donio je i javno objavio</span>
</p>
<p class="p4">
<span>  </span>
</p>
<p class="p3">
<span>P R E S U D U</span>
</p>
<p class="p4">
<span>  </span>
</p>
<p class="p4">
<span> Okrivljeni P. I. ,JMBG ....... ,od oca D. i majke D.,rođene D.,rođen ........godine u Cetinju, gdje i prebiva ,ul X C. ,br...... ,državljanin Crne Gore ,oženjen,zaposlen,pismen,sa završenom Srednjom školom ,srednjeg imovnog stanja ,osuđivan presudom Osnovnog suda u Titogradu K br.119/93 od 11.05.1994.godine ,zbog krivičnog djela oštećenje stambenih i poslovnih zgrada iz čl.153.st.1.KZ RCG i presudom Osnovnog suda u Cetinju posl.br.K 3/02 od 19.03.2002.godine ,zbog krivičnog djela ugrožavanje javnog saobraćaja iz čl.172.st.3.u vezi st.1.KZ RCG ,na novčanu kaznu u iznosu od 159,00 DM</span>
</p>
<p class="p4">
<span>  </span>
</p>
<p class="p3">
<span>K r i v   j e</span>
</p>
<p class="p4">
<span>  </span>
</p>
<p class="p4">
<span> Što je:</span>
</p>
<p class="p4">
<span>  </span>
</p>
<p class="p4">
<span> Dana 28.08.2012.godine ,oko 21,50 časova u ulici “Ivanbegovoj”u Cetinju ,iako svjestan da je napad ili prijetnja da će  napasti službeno lice u vršenju poslova javne bezbjednosti zabranjeno ,voljno fizički napao oštećenog Đ. D. ovlašćenog policijskog službenika UP Ispostave Cetinje, u vršenju poslova javne bezbjednosti–kontrole javnog saobraćaja na području grada ,na način što je u momentu kada su policijski službenici P. V. i oštećeni Đ. D.  preduzeli službenu radnju privođenja u službene prostorije Ispostave Cetinje njegovog sina P. K. zbog prethodno počinjenog prekršaja iz oblasti Zakona o bezbjednosti saobraćaja na putevima fizički napao oštećenog Đ. D. ,hvatajući ga rukama za rukave službene uniforme ,pritom mu upućujući uvrede i prijetnju sadržine “Što ćeš ti pederu jedan,jebi se ,dođi da mene zaustaviš,platićeš mi “,dižući ruke u njegovom pravcu sa namjerom da zada udarac oštećenom ,da bi u daljem napadu bio spriječen od strane prisutnih gradjana</span>
</p>
<p class="p4">
<span> </span>
</p>
<p class="p4">
<span> - čime je izvršio krivično djelo napad na službeno lice u vršenju službene dužnosti iz čl.376.st.3.u vezi st.1.Krivičnog zakonika</span>
</p>
<p class="p4">
<span>  </span>
</p>
<p class="p4">
<span> Pa sud okrivljenog primjenom citiranih zakonskih propisa, te čl. 4, 5, 13, 15, 32, 41, 42 i  KZ i čl.226, 229 i 374 ZKP-a,</span>
</p>
<p class="p4">
<span>  </span>
</p>
<p class="p3">
<span>O S U Đ U J E</span>
</p>
<p class="p4">
<span>  </span>
</p>
<p class="p4">
<span> Na kaznu rad u javnom interesu u trajanju od 360  časova, a koji se ima izvršiti za vrijeme od 6 mjeseci, s tim što kazna ne može biti duža od 60 časova u toku jednog mjeseca. </span>
</p>
<p class="p4"></p>
<p class="p4">
<span> Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se  svakih započetih 60 časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p class="p4">
<span>  </span>
</p>
<p class="p4">
<span>Obavezuje se okrivljeni da na ime troškova krivičnog postupka uplati u korist Budžeta Crne Gore  na ime sudskog paušala iznos od 30,00 eura, a sve u roku od 15 dana po pravosnažnosti presude.</span>
</p>
<p class="p4">
<span>  </span>
</p>
<p class="p4">
<span>  </span>
</p>
<p class="p3">
<span>O b r a z l o ž e nj e</span>
</p>
<p class="p4">
<span>  </span>
</p>
<p class="p4">
<span> Optužnim predlogom ODT-a u Cetinju Kt.br.144/12 od 22.10.2012.godine  okrivljenom P. I. je stavljeno na teret da je počinio krivično djelo napad na službeno lice u vršenju službene dužnosti iz čl.376.st.3.u vezi st.1. KZ-a Zastupnica optužbe je na glavnom pretresu u završnoj riječi ostala pri podnijetom optužnom aktu. Predložila je da sud okrivljenog oglasi krivim i osudi po zakonu..</span>
</p>
<p class="p4">
<span>  </span>
</p>
<p class="p4">
<span> Okrivljeni P. I. je  u odbrani naveo da se dana 28. 08. 2012. godine oko 22,00 časova, dok se nalazio u ugostiteljskom objektu "T." lociranom u Bajovoj ulici u Cetinju, na vratima lokala pojavila drugarica njegovog sina K., J. J., koja mu je kazala da njegovog sina raskubaju neki policajci. Izašao je iz lokala i uputio se prema prodavnici "V." gdje je zatekao svog sina K. kojeg su dvojica policajaca, kojima nezna imena, pokušali da uvedu u njihovo službeno vozilo. U tom trenutku se obratio svom sinu Kiću i upitao ga što je bilo, a pri tom je pitao i policajce što je njegov sin uradio i zašto ga vode, a oni su mu odgovorili da će to riješiti u stanicu. Rekao je da će ga on povesti i nije dozvolio sinu da uđe u vozilo, a oni su insistirali da ipak pođe sa njima. Tom prilikom je vjerovatno rekao neku uvredljivu riječ nekom od policajaca, nezna da li su to riječi koje su navedene u optužnom aktu, ali pri tom nije hvatao za ruke bilo kojeg od policajaca, niti ga vukao za jaknu, već je samo stao između njih i njegovog sina. Nije tačno da je dizao ruke u pravcu ovlašćenog policijskog službenika, niti mu je prijetio, a tačno je da su bili nervozni i oni i on. Samo im je kazao da ako nešto imaju mogu njega privesti.Nije bio u pijanom stanju. Ubrzo je došla druga patrola policije, među kojima je bio i ovlašćeni policijski službenik P. R. koji su njega odveli u stanicu policije, a njegovog sina je privela druga patrola. Žao mu je zbog ovog događaja, jednom od ovih policajaca se izvinuo, ali je samo branio svoje dijete. Između njega i oštećenih nije bilo nikakvog fizičkog kontakta.</span>
</p>
<p class="p4">
<span>  </span>
</p>
<p class="p4">
<span>Branilac okrivljenog D. Ž.,adv.iz Cetinja je u završnoj riječi naveo da je drugačije vidio činjenično stanje nego što je to zastupnik optužnog predloga. Iz provedenih dokaza se jasno zaključuje da je kritične prilike okrivljeni pošao da zaštiti sina P. K., a ne sa namjerom da napadne na službeno lice. Čitav njegov umišljaj bio je sračunat da ne dozvoli grubo uguravanje njegovog sina u policijsko vozilo već je iskazao namjeru da sam prebaci svoga sina što je sasvim normalan postupak roditelja. Kritične prilike okrivljeni nije imao namjeru da napadne policajca, a od fizičkih aktivnosti koje optužni predlog sadrži ispostavlja se da je uhvatio oštećenog za rukav od košulje. Po njegovom mišljenju taj postupak ne može predstavljati napad niti ozbiljnu prijetnju prema policajcu tako da bi se ovdje prije radilo o nekom prekršaju, a ne o krivičnom djelu stavljenom mu na teret. Svjestan je mogućnosti da  sud drugačije cijeni činjenično stanje nego što je to odbrana. Podsjetio je da je kritične prilike okrivljeni postupao prevashodno kao otac, te da je njegov sin imao neprijatnost od policajaca. Okrivljeni je pokušao da smiri situaciju, a ne da napadne. Ima još čitav niz olakšavajućih okolnosti pa ukoliko se sud odluči za osuđujuću odluku molio bi da okrivljenom izreče neku blažu mjeru,konkretno dobrovoljni rad u javnom interesu jer smatra da bi i ta mjera ostvarila svrhu vođenja ovog krivičnog postupka.</span>
</p>
<p class="p4"></p>
<p class="p4">
<span>Okrivljeni se saglasio da ukoliko sud nađe da je kriv da mu se izrekne predložena kazna od strane branioca rad u javnom interesu.</span>
</p>
<p class="p4"></p>
<p class="p4">
<span>Sud je na glavnom pretresu u dokaznom postupku proveo dokaze:saslušao svjedoke P. K. i J. J.,na saglasan predlog stranaka umjesto neposrednog saslušanja pročitao iskaz oštećenog Đ. D. i svjedoka P. V. ,te pročitao izvještaj UP Ispostave Cetinje broj 02-245-3800 od 26.09.2012.godine iz kaznene evidencije za okrivljenog P. I..</span>
</p>
<p class="p4">
<span>  </span>
</p>
<p class="p4">
<span>Iz iskaza oštećenog Đ. D. proizilazi da je dana 28. 08. 2012. godine oko 21,50 časova u Grahovskoj ulici u Cetinju, zajedno sa dežurnim starješinom P. V. vršio kontrolu saobraćaja. Tom prilikom P. V. je dao znak svijetlećom stop tablicom motociklisti koji se kretao iz pravca ulice Vojvode Boža, ali isti nije stao i nastavio je lagano kretanje u pravcu Autobuske stanice. Na motociklu se nalazilo jedno muško lice bez zaštitne kacige, kao i jedno lice sa zaštitnom kacigom koje je sjedjelo pozadi. Odmah su se službenim vozilom uputili za istima i zaustavili ih u Ivanbegovoj ulici, u neposrednoj blizini marketa "V.". Tom prilikom je tražio na uvid dokumenta od lica koje je prepoznao kao P. K., na što mu je isti odgovorio riječima "tebi neću nikad da stanem majmune jedan" pri tom je odbio da sađe sa motocikla, a oni su ga obojica uhvatili za ruke i doveli do slubženog vozila. Međutim, ovaj se otrgnuo i uhvatio za stub ulične rasvjete pružajući pasivni otpor. Kada su mu kazali da će upotrijebiti sredstva za vezivanje, isti je sam ušao u vozilo. U tom trenutku iz pravca ulice Baja Pivljanina prišao je njegov otac P. I., koji je bio u vidno alkoholisanom stanju, i njemu je uputio riječi sadržine "što ćeš ti pederu, jebi se dođi mene da zaustaviš", nakon čega ga je uhvatio za rukave jakne,a ubrzo ga je pustio i digao ruku u njegovom pravcu, i pretpostavio je da je imao namjeru da ga udari. Isti je spriječen u daljim radnjama od strane njegovih drugova koji su tu bili prisutni, međutim i pred toga ovaj je nastavio da mu upućuje riječi i prijetnje "pederu jedan, platit ćeš mi". Nakon što je došla patrola u sastavu P. R. i T. M., koje je putem radio veze pozvao dežurni starješina P. V., P. I. su priveli službenim vozilom u stanicu policije, a P. K. je sam došao. Nije se pridružio krivičnom gonjenju i nije postavio imovinsko pravni zahtjev, iz razloga što mu se P. I. poslije nekoliko dana izvinuo i pružio ruku izvinjenja.</span>
</p>
<p class="p4"></p>
<p class="p4">
<span>Iz iskaza svjedoka P. V. proizilazi da je dana 28. 08. 2012. godine oko 21,50 časova u Grahovskoj ulici u Cetinju, zajedno sa kolegom Đ. D. vršio kontrolu saobraćaja. U jednom momentu dao je znak svjetlećom stop tablicom motociklisti koji se kretao iz pravca ulice Vojvode Boža. Isti je usporio malo kretanja i pri tom mu rekao nešto u smislu da neće da stane. To ga je začudilo jer isti nije imao kacigu na glavi, i odmah je pozvao Đ. koji mu je na to kazao da nezna o čemu se radi. Krenuli su za motociklistom za kojeg mu je Đ. kazao da se radi o P. Kiću i istog su presreli kod marketa "V.". Od P. K. su tražili dokumenta, a njegov suvozač, radilo se o djevojci koja je na glavi imala kacigu, se uputila u pravcu kafe bara "T." gdje se nalazio 	P. I., otac P. K.. P. K. je odbio da pokaže dokumenta i kazao je Đ.u da njemu neće stati i da ga on neće kontrolisati, govoreći mu "tebi neću nikada da stanem majmune jedan". Tražili su od njega da uđe u službeno vozilo što je odbio, nakon čega se otrgao i uhvatio za stub ulične rasvete pružajući pasivan otpor. Đ. D. ga je uhvatio za jednu ruku, a on za drugu da ga uvedu u službeno vozilo.Isti se opirao, ali je nakon kraćeg vremena ipak ušao u službeno vozilo. Međutim, kada je vidio da im se približava njegov otac P. I. ponovo je izašao iz vozila, a P. I. je počeo da viča ne Đ. D., govoreći mu "što ćeš ti pederu, jebi se, dođi mene da zaustaviš, platit ćeš mi za ovo", nakon čega je Đ. D. uhvatio i povukao za uniformu i ruke. Pri tom je vikao i mahao rukama, pretpostavlja da je htio da ga udari. Isti je spriječen u daljim radnjama od strane više građana koji su se tu okupili, a P. I. je i pored toga nastavio da Đ. D. upućuje riječi "pederu jedan, platit ćeš mi". Bio je u vidno alkoholisanom stranju. Po njegovom pozivu došla je još jedna patrola policije u sastavu P. R. i T. M., a nakon toga su P. I. službenim  vozilom odvezli u Ispostavu Cetinje, dok je P. K. došao sam. Iste večeri u stanici policije P. I. se pokajao zbog ovakvog svog ponašanja, pa je od njega kao dežurnog starješine tražio da se pomiri sa Đ. D. i da ne procesuiraju krivičnu prijavu. Protiv njegovog sina P. K. je podnijeta prekršajna prijava.</span>
</p>
<p class="p4"></p>
<p class="p4">
<span>Iz iskaza svjedoka P. K. proizilazi da je navedene noći bio sa  djevojkom na motoru kada se ispred njega zaustavilo policijsko motorno vozilo iz kojeg su izašla dva policajca i bez ikakvog upozorenja nasrnuli na njega i gotovo ga ubacili u vozilo, kada je došao njegov otac stvorila se neka gužva, ali se ne sjeća što se dešavalo samo zna da je njegov  otac vikao na njega i govorio da će ga on povesti u stanicu policije.</span>
</p>
<p class="p4"></p>
<p class="p4">
<span>Iz iskaza svjedoka J. J. proizilazi da se dana 28. 08. 2012. godine oko 22,00 časova vozila na motoru sa svojim momkom P. K. i to Ivanbegovom ulicom u pravcu prodavnice "V.". Dolaskom ispred ove prodavnice jedno službeno vozilo policije im je prepriječilo put, kada su iz vozila izašla dva policajca i počela da viču na K., govoreći mu da sađe sa motora, što su njih dvoje i uradili. Tražili su od K. da odmah uđe u njihovo vozilo, pri tom su vikali na njega i gurali ga prema vozilu, a pri tom mu nijesu naveli razlog zbog kojeg ga privode. Ona se odmah uputila prema ugostiteljskom objektu "Talija" gdje je znala da se nalazi K. otac I., saopštila mu što se desilo i on je odmah otišao na lice mjesta, a ona je otišla kući, tako da se nije mogla izjasniti o daljem toku događaja, samo je čula graju i viku, ali nezna ko je na koga grajao.</span>
</p>
<p class="p4"></p>
<p class="p4">
<span>Iz izvještaja UP Ispostave Cetinje broj 02-245-3800 od 26.09.2012.godine iz kaznene evidencije za okrivljenog P. I. proizilazi da je osuđivan presudom Osnovnog suda u Titogradu K br.119/93 od 11.05.1994.godine ,zbog krivičnog djela oštećenje stambenih i poslovnih zgrada iz čl.153.st.1.KZ RCG i presudom Osnovnog suda u Cetinju posl.br.K 3/02 od 19.03.2002.godine ,zbog krivičnog djela ugrožavanje javnog saobraćaja iz čl.172.st.3.u vezi st.1.KZ RCG ,na novčanu kaznu u iznosu od 159,00 DM.</span>
</p>
<p class="p4">
<span>  </span>
</p>
<p class="p4">
<span>Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog P. I. stekla sva obilježja bića krivičnog djela napad na službeno lice u vršenju službene dužnosti iz čl.376.st.3.u vezi st.1.KZ-a .</span>
</p>
<p class="p4"></p>
<p class="p4">
<span>Naime, okrivljeni je dana 28.08.2012.godine ,oko 21,50 časova u ulici “Ivanbegovoj”u Cetinju ,iako svjestan da je napad ili prijetnja da će napasti službeno lice u vršenju poslova javne bezbjednosti zabranjeno ,voljno fizički napao oštećenog Đ. D. ovlašćenog policijskog službenika UP Ispostave Cetinje ,u vršenju poslova javne bezbjednosti –kontrole javnog saobraćaja na području grada ,na način što je u momentu kada su policijski službenici P. V. I oštećeni Đ. D.  preduzeli službenu radnju privođenja u službene prostorije Ispostave Cetinje njegovog sina P. K. zbog prethodno počinjenog prekršaja iz oblasti Zakona o bezbjednosti saobraćaja na putevima fizički napao oštećenog Đ. D. ,hvatajući ga rukama za rukave službene uniforme ,pritom mu upućujući uvrede i prijetnju sadržine “Što ćeš ti pederu jedan,jebi se ,dođi da mene zaustaviš,platićeš mi “dižući ruke u njegovom pravcu sa namjerom da zada udarac oštećenom ,da bi u daljem napadu bio spriječen od strane prisutnih gradjana.</span>
</p>
<p class="p4">
<span>  </span>
</p>
<p class="p4">
<span>U ovakvim se radnjama optuženog  koje se sastoje u napadu na ovlašćenog policijskog službenika Uprave policije Ispostave  Cetinje, kao pasivnog subjekta, u konkretnom slučaju u vršenju službene dužnosti - iz poslova javne bezbjednosti,-kontrole javnog saobraćaja na području gradu koje  radnje je preduzimao u okviru svojih ovlašćenja i koje svojstvo mu je predviđeno odredbama čl. 142. KZ-a, te kod činjenice da je djelo svršeno napadom,stiču sva subjektivna i objektivna obilježja krivičnog djela u pitanju, pri čemu je sud određujući subjektivni odnos  optuženog prema djelu utvrdio umišljaj jer je bio svjesan svog djela i htjeo je  njegovo izvršenje, tj. učinilac je bio svjesan  da je napao  službeno lice u vršenju službene dužnosti .</span>
</p>
<p class="p4">
<span>Oštećeni je jasno naveo da su on i kolega vršili radnje iz korpusa svojih zakonskih ovlašćenja ,sa kojih razloga je i označen kao zaštitni objekat predmetnog krivičnog djela .</span>
</p>
<p class="p4"></p>
<p class="p4">
<span>Cjeneći dokaze u datoj krivičnopravnoj stvari sud je  prihvatio iskaz oštećenog i u dijelu u kojem je opisao kako je započeo sami dogadjaj,njegov tok ,kao i okončanje istog,obzirom da je objektivno i jasno prezentirao sudu činjenice koje su od značaja za rasvjetljenje date krivičnopravne stvari,a čiji iskaz je u saglasnosti sa iskazom svjedoka P. V. koji je bio očevidac predmetnog dogadjaja.</span>
</p>
<p class="p4"></p>
<p class="p4">
<span> Stim u vezi Sud nije prihvatio odbranu okrivljenog koja je opovrgnuta iskazima oštećenog i svjedoka P.,odnosno njihovim detaljnim i logičnim opisom okolnosti dogadjaja, preciznije uvjerljivim pojašnjenjem načina izvršenja djela od strane okrivljenog.</span>
</p>
<p class="p4"></p>
<p class="p4">
<span> Sud je cijenio i druge dokaze provedene na glavnom pretresu, pa je našao da su bez uticaja na drugačije presudjenje u ovoj krivičnoj stvari,a ovo sa razloga što svjedok J. J.,nije bila prisutna dogadjaju ,dok svjedok P. K. se ne sjeća što se dešavalo ,samo zna da je njegov  otac vikao na njega i govorio da će ga on povesti u stanicu policije,tako da je svoj iskaz uspio učiniti bezuticajnim za razjašnjenje date krivičnopravne stvari.</span>
</p>
<p class="p4">
<span>  </span>
</p>
<p class="p4">
<span> </span>
</p>
<p class="p4">
<span> Sud je prilikom odlučivanja o kazni imao u vidu sve okolnosti na strani okrivljenog u smislu čl. 42 KZ, pa je od olakšavajućih okolnosti na strani okrivljenog našao da se radi o porodičnom čovjeku ,okolnosti koje su prethodile izvršenju predmetnog krivičnog djela,da se oštećeni nije pridružio krivičnom gonjenju i da nije postavio imovinskopravni zahtjev,dok je od otežavajućih okolnosti na njegovoj strani van bitnih obilježja krivičnog djela u pitanju našao raniju osuđivanost, pa je kod takvih olakšavajućih okolnosti, a imajući u vidu da je okrivljeni pristao na izricanje kazne rad u javnom interesu, na osnovu čl. 41 KZ, okrivljenom izrekao kaznu rad u javnom interesu u trajanju od 360 časova, a koji se ima izvršiti za vrijeme od 6 mjeseci, s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ,pritom imajući u vidu i ponašanje okrivljenog nakon izvršenog djela ,tj.da se pokajao i izvinuo oštećenom ,što je rezultiralo da se oštećeni ne pridruži krivičnom gonjenju i da ne postavi imovinskopravni zahtjev.</span>
</p>
<p class="p4">
<span>  </span>
</p>
<p class="p4">
<span> Ukoliko okrivljeni ne bude vršio rad u javnom interesu, na osnovu čl.41 st.6 KZ, ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca. </span>
</p>
<p class="p4">
<span>  </span>
</p>
<p class="p4">
<span> Troškova krivičnog postupka nije bilo,a okrivljeni je na osnovu čl. 226 -229 ZKP-a, obavezan da na ime paušala uplati  iznos od 30,00 eura u korist budžeta Crne Gore, koji paušal je odredjen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude.</span>
</p>
<p class="p4">
<span>  </span>
</p>
<p class="p4">
<span> </span>
</p>
<p class="p4">
<span> Na osnovu izloženog, a primjenom čl.374 ZKP-a odlučeno je kao u izreci ove presude.</span>
</p>
<p class="p4">
<span>  </span>
</p>
<p class="p4">
<span>  </span>
</p>
<p class="p4">
<span> ZAPISNIČAR                                                                                    S U D I J A</span>
</p>
<p class="p4">
<span>Martinović Aleksandra                                                                      Marija Ćupić</span>
</p>
<p class="p4">
<span>  </span>
</p>
<p class="p4">
<span>PRAVNA POUKA: </span>
</p>
<p class="p4">
<span>Protiv ove presude može se izjaviti žalba</span>
</p>
<p class="p4">
<span> Višem sudu u Podgorici u roku od 8 dana </span>
</p>
<p class="p4">
<span>od dana prijema  pismenog otpravka, a preko ovog suda.</span>
</p>
<p class="p4"></p>


</body>
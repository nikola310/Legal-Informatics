<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;font-weight:bold;}
.s3{font-family:Times New Roman;}
.s4{font-family:Times New Roman;color:black;}
.s5{color:black;}
.s6{font-family:Times;}
.p1{margin-left:-0.125in;text-align:end;hyphenate:auto;font-family:Times;font-size:13pt;}
.p2{margin-left:-0.125in;text-align:center;hyphenate:auto;font-family:Times;font-size:13pt;}
.p3{text-indent:0.375in;text-align:justify;hyphenate:auto;font-family:Times;font-size:13pt;}
.p4{text-indent:0.375in;text-align:center;hyphenate:auto;font-family:Times;font-size:13pt;}
.p5{text-indent:0.375in;text-align:start;hyphenate:auto;font-family:Times;font-size:13pt;}
.p6{text-align:justify;hyphenate:auto;font-family:Times;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-indent:0.6166667in;margin-left:-0.125in;margin-bottom:0.083333336in;text-align:justify;hyphenate:auto;font-family:Times;font-size:13pt;}
.p9{margin-left:-0.125in;text-align:justify;hyphenate:auto;font-family:Times;font-size:13pt;}
.p10{margin-left:-0.125in;text-align:start;hyphenate:auto;font-family:Times;font-size:13pt;}
.p11{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:-0.125in;text-align:justify;hyphenate:auto;font-family:Times;font-size:13pt;}
.p13{text-indent:0.5in;text-align:center;hyphenate:auto;font-family:Times;font-size:13pt;}
.p14{text-indent:0.5in;text-align:justify;hyphenate:auto;font-family:Times;font-size:13pt;}
.p15{text-align:start;hyphenate:auto;font-family:Times New Roman;font-size:13pt;}
.p16{text-indent:0.5in;margin-left:-0.125in;text-align:center;hyphenate:auto;font-family:Times;font-size:13pt;}
.p17{text-align:start;hyphenate:auto;font-family:Times;font-size:13pt;}
.p18{margin-left:0.5in;text-align:start;hyphenate:auto;font-family:Times;font-size:13pt;}
.p19{margin-left:0.25in;text-align:start;hyphenate:auto;font-family:Times;font-size:13pt;}
.p20{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 262/10</span>
</p>
<p class="p1"></p>
<p class="p2"></p>
<p class="p2">
<span class="s1">   U IME NARODA</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M. u krivičnom predmetu okrivljenog </span><span class="s1">P. M.</span><span>, zbog krivičnog djela izbjegavanje izdržavanje iz čl. 221 st. 2 Krivičnog zakonika, po optužnom predlogu Osnovnog državnog tužilaštva u Baru Kt.br. 254/10 od 15.06.2010. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva C. A. i okrivljenog, dana 24.11.2010. godine donio je i javno objavio.</span>
</p>
<p class="p3"></p>
<p class="p4"></p>
<p class="p5">
<span class="s1">                                                   P R E S U D U</span>
</p>
<p class="p5"></p>
<p class="p5"></p>
<p class="p6">
<span>	Okrivljeni </span><span class="s2">P. M.</span><span class="s3"> od oca S. i majke E., rođene S., rođen ... godine u B., Republika BiH, sa prebivalištem u S., .., radnik, otac dvoje djece, završio srednju školu, .</span>
</p>
<p class="p7"></p>
<p class="p8">
<span>Na osnovu čl. 363. tč. 3 ZKP</span>
</p>
<p class="p2"></p>
<p class="p2">
<span class="s1">OSLOBAĐA SE OD OPTUŽBE</span>
</p>
<p class="p2"></p>
<p class="p9"></p>
<p class="p10">
<span>      	Da je:</span>
</p>
<p class="p6"></p>
<p class="p11">
<span>U vremenu od marta do juna 2010 godine u Baru, nije davao izdržavanje u mjesečnom iznosu od po 100 €, svojoj bivšoj supruzi P. Š., koju je dužan po zakonu da izdržava, a ta dužnost je utvrđena izvršnim poravnanjem pred Osnovnim sudom u Baru P br. 315/08 od 10.02.2009 godine,</span>
</p>
<p class="p11"></p>
<p class="p11">
<span>- čime bi učinio krivično djelo - </span><span class="s1">nedavanje izdržavanja iz čl. 221 st. 1 Krivičnog zakonika.</span>
</p>
<p class="p6"></p>
<p class="p12">
<span>   Jer nije dokazano da je učinio krivično djelo za koje je optužen.</span>
</p>
<p class="p12"></p>
<p class="p3">
<span>   Troškovi postupka padaju na teret budžetskih sredstava suda.</span>
</p>
<p class="p3"></p>
<p class="p13"></p>
<p class="p13"></p>
<p class="p13">
<span class="s1">O b r a z l o ž e n j e</span>
</p>
<p class="p13"></p>
<p class="p14">
<span>Optužnim predlogom Osnovnog državnog tužilaštva u Baru Kt.br. 254/10 od 15.06.2010. godine stavljeno je na teret okrivljenom izvršenje krivičnog djela bliže opisanog u izreci presude.	         </span>
</p>
<p class="p6"></p>
<p class="p6">
<span>         Okrivljeni je u svojoj odbrani izjavio da </span><span class="s3">je u braku sa P.Š. bio oko 33 godine. Razveli su se sudskim poravnanjem P.br. 315/08 sastavljenim u Osnovnom sudu u Baru dana 10.02.2009. godine. Njegova djeca su već odrasli ljudi, jedan ima, jedan ima 40 godina, a drugi 33 godine. On P. Š. po osnovu izdržavanja ne duguje niti jedan cent. Tačno je da je na nekim uplatama, od mjesečnog iznosa, od 100 € odbijao troškove kojima je plaćao komunalije, jer P. S. živi u istoj kući u kojoj on živi, doduše ona je na prvom spratu, on na prizemlju, a struju i vodu troše zajedno. Posjeduje priznanicu svojeručno potpisanu od strane P.Š. kojom ista potvrđuje da je dana 12.02.2009. godine primila iznos od 1.000 € na ime zaostalog duga za izdržavanje sa njegove strane, čime je on ispoštovao sudsko poravnanje u dijelu kojim je obavezan da tužilji na ime dospjelih iznosa, na ime dogovorenog izdržavanja i to za period od 1. maja 2008 godine, pa do 1. marta 2009. godine isplati iznos od 1.000 € u roku od 15 dana od dana zaključenog poravnanja. Navedeni iznos u krivičnoj prijavi od 1.400 € on je uplatio u potpunosti, a priznanica poslednje uplate koju je izvršio prema P. Š.u iznosu od 200,00 € izvršena je kod Crnogorske komercijalne banke. Moguće je da je on i kasnio uplatama, to se sve može lako utvrditi listinzima, ali iako je kasnio to je bilo iz objektivnih razloga i on je uvijek stizao da na kraju mjeseca uplati potrebni iznos za naredni mjesec. On nije u dobrim odnosima sa bivšom suprugom, jer ista ima čudan karakter, sa njom ne može da uspostavi zajednički jezik, što je najgore od svega ona utiče djecu da sa njim ne pričaju, a to je jako loše. On je sprema da i dalje uplaćuje mjesečni iznos na ime izdržavanja bivše supruge, to je njegova zakonska obaveza i on će nastojati, kao i do sada, da je ispoštuje do kraja. Na glavnom pretresu je dodao da k</span><span class="s4">ada su u pitanju mart, april, maj i jun 2010. godine on je svaki mjesec uplaćivao novac za sledeći mjesec obzirom da platu dobija krajem mjeseca. Kako je on 23.02.2010. godine uplatio iznos od 100 € za mart mjesec 2010. godine nakon toga on nije uplaćivao iznose iz razloga što je njegova bivša supruga sa kojom živi u istoj kući jednostavno nestala i on je 2 mjeseca nije ni vidio, a moguće je da je bilo i više od toga i zbog toga je prestao da plaća to izdržavanje, međutim, kada se ona pojavila u 5 mjesecu on je dana 24.05.2010. godine uplatio je iznos od 100 €, a dana 8.06.2010. godine on je uplatio iznos od 200 € koji se odnosio na dva mjeseca koja nije uplaćivao taj iznos i dana 23.06.2010. godine on je uplatio još 100 €, a nakon toga je nastavio svaki mjesec plaća izdržavanje. On je uvijek krajem mjeseca uplaćivao iznose izdržavanja, kada primi platu i ta uplata se odnosi na sledeći mjesec što znači da on iznos uplaćuje prije nego što je to određeno poravnanjem kojim je određeno da se uplata vrši od 1 do 5 u mjesecu.</span>
</p>
<p class="p6"></p>
<p class="p6"></p>
<p class="p6">
<span>	U dokaznom postupku saslušana je svjedok oštećena P. Š., pročitani su : </span><span class="s4">sudsko poravnanje zaključeno u Osnovnom sudu u Baru dana 10.02.2009. godine, izvršen je uvid u uplatnice od 23.02.2010. godine, 24.05.2010. godine, 8.06.2010. godine, 23.06.2010. godine, 8.07.2010. godine, 21.07.2010. godine, 26.08.2010. godine i 20.09.2010. godine.</span>
</p>
<p class="p7"></p>
<p class="p14">
<span>Svjedok oštećena </span><span class="s2">P. Š.</span><span class="s3"> je izjavila da je sa svojim bivšim suprugom bila u braku oko 35 godina. Sa njim nije u dobrim odnosima, a i ne može biti iz razloga jer isti je počeo da živi sa ženom koja je mlađa od njegovih sinova, jer isti konstantno uznemirava i nju i djecu. Ona bi voljela da to uznemiravanje prestane, jer je više u godinama i nije u stanju da trpi njegova šikaniranja kako prema njoj tako i prema sinovima. Nije joj lako što je u zajedničkoj kući njen bivši muž doveo ženu i to u dijelu kuće gdje je ona rodila svoje sinove. Tačno je da je ona primila od okrivljenog iznos od 1.000 € na ime zaostalog duga za izdržavanje, taj dug je bio mnogo veći, ali je kako bi skratila postupak i sudu, a i sebi muke, prihvatila da taj iznos bude 1.000 €, jer više ne može da izdrži da se vuče po sudovima. I taj iznos na koji je njen bivši suprug obavezan, je mizeran iznos, jer sa tim iznosom sigurno se ne može preživjeti od mjeseca do mjeseca. Zna da su primanja njenog muža mnogo veća jer je sa njim živjela toliko godina, a zna da radi pri Željeznici i to na međunarodnim linijama, gdje su i primanja veća. On sebi daje za pravo da određuje koliko će uplatiti na mjesečnom nivou. On ne uplaćuje mjesečne iznose koji su mu određeni sudskim poravnanjem, a to se lako može utvrditi iz listinga banke, tako da su sve njegove tvrdnje, da je izmirio mjesečna dugovanja, netačne. Takođe ne može on da od mjesečnog iznosa njoj odbija iznos za struju i vodu, jer se radi o fiksnom iznosu od 100 €, a zna se način kako da naplati iznos koji duguje od nje, koji ona navodno duguje njemu na ime potrošene vode i struje, a konačno njeni sinovi su svjedoci jer su upravo oni uplaćivali u više navrata i dijelili sa njim troškove struje i vode i to kada on nije imao da plati za te režije. Upravo je njen stariji sin Slobodan o svom trošku razveo struju do sprata gdje ona živi, tako da je sada struja odvojena, pa ona plaća svoju struju, a bivši suprug svoju, pa jedino u pogledu troškova za utrošenu vodu iste zajedno snose. On nije uplatio iznose mjesečnog izdržavanja mart, april i maj mjesec, tako da je sada moje potraživanje prema njemu negdje oko 500 €. Pred ovim sudom u toku je parnični postupak - podjela bračne tekovine između nje i bivšeg supruga. On je nju prije godinu i po dana i fizički maltretirao o čemu postoji i ljekarski izvještaj, a danas toga maltretiranja nema, ali ima verbalnog kazivanja sa njegove strane kada joj obično govore »izludićemo te« i on i njegova žena sa kojom živi. Sinovi pokušavaju da sa njim nađu zajednički jezik, ali ta saradnja traje vrlo kratko zbog teške naravi bivšeg supruga koji kad mu kažu uplaćuje samo po 100 € i to će biti dovoljno da ispuniš svoju obavezu, međutim on na to kaže nema tog suda koji bi ga natjerao da plati izdržavanje kad nje nema. Na glavnom pretresu je dodala </span><span class="s4">da je odlukom suda odnosno poravnanjem suda bivši suprug obavezan da plaća izdržavanje u iznosu od 100 € do 5. u mjesecu za tekući mjesec. Bivši suprug je u junu mjesecu uplatio za izdržavanje ukupan iznos od 300 € za sporne mjesece.  Ona se ne može izjasniti za koje mjesece je to uplaćeno, ali na kraju je on uplatio sve iznose za mart, april, maj, jun 2010. godine. Tačno da ona u periodu od oko 2 mjeseca nije bila prisutna u Sutomoru. Njoj je bivši suprug na ime isplate stare devizne štednje u 7 mjesecu uplatio iznos od 250 € i to uplatom na žiro račun, a ranije joj je to uvijek davao na ruke. Pridružila se krivičnom gonjenju, a nije postavila imovinsko pravni zahtjev .</span>
</p>
<p class="p7"></p>
<p class="p11">
<span class="s5">Iz sudskog poravnanja zaključeno u Osnovnom sudu u Baru dana 10.02.2009. godine utvrđeno je da se okrivljeni obavezao da oštećenoj na ime zakonskog izdržavanja plaća svakomjesečno iznos od 100 €, počev od zaključenja poravnanja, pa ubuduće, sve dok za to budu postojali zakonom predviđeni uslovi i to do 5-og u mjesecu za tekući mjesec na žiro račun tužilje. Okrivljeni je obavezan da na ime dospjelih iznosa na ime dogovorenog izdržavanja za period od 01. maja 2008. godine do 01. marta 2009. godine isplati iznos od 1000 €u roku od 15 dana od dana zaključenog poravnanja. </span>
</p>
<p class="p11"></p>
<p class="p11">
<span class="s5">Uvidom u uplatnice utvrđeno je da je dana 23.02.2010. godine okrivljeni oštećenoj uplatio iznos od 100 €, dana 24.05.2010. godine, iznos od 100 €, dana 8.06.2010. godine, iznos od 200 €, dana 23.06.2010. godine, iznos od 100 €, dana 8.07.2010. godine, iznos od 250 €,  dana 21.07.2010. godine, iznos od 100 €, dana 26.08.2010. godine, iznos od 74 €  i dana 20.09.2010. godine iznos od 100 €.</span>
</p>
<p class="p15"></p>
<p class="p11">
<span class="s5">Sud je donio rješenje da se u dokaznom postupku neće izvesti kao dokaz izvod iz kaznene evidencije na ime okrivljenog, jer je sud dana 28.09.2010. godine uputio zamolnicu MUP - BIH SUP Banovići sa molbom dostavljanja izvoda iz kaznene evidencije na ime okrivljenog P. M. Po zamolnici koja je primljena dana 5.10.2010. godine nije postupljeno niti je ovaj sud obaviješten o razlozima. </span>
</p>
<p class="p14"></p>
<p class="p14">
<span>Ocjenom izvedenih dokaza nije dokazano da je okrivljeni izvršio krivično djelo koje mu je stavljeno na teret. Okrivljenom je stavljeno na teret da je krivično djelo učinio u periodu od marta do juna 2010. godine. </span>
</p>
<p class="p14"></p>
<p class="p11">
<span>Krivično djelo nedavanje </span><span class="s6">izdržavanje iz čl. 221 st. 1 KZ RCG može da se izvrši sa umišljajem koji podrazumijeva da je neko lice svjesno da je obavezno da daje izdržavanje i da svojim djelatnostima izbjegava ispunjavanje te obaveze. Po ocjeni okrivljeni nije postupao na navedeni način. Okrivljeni je svoju obavezu plaćanja izdržavanja prema oštećenoj redovno ispunjavao do februara 2010. godine, a dana 23.02.2010. godine oštećenoj je uplatio iznos od 100 €. Iznos za maj 2010. godine okrivljeni je uplatio dana 24.05.2010. godine, a izdržavanje za mart i april platio je dana 08.06.2010. godine, nakon čega je uredno uplaćivao iznose izdržavanja, uključujući i iznos od 250 € dana 08.07.2010. godine na ime stare devizne štednje. Okrivljeni je u svojoj odbrani izjavio da je tačno da dva mjeseca nije uplaćivao izdržavanje jer bivšu suprugu nije gledao, a oštećena je u svom iskazu potvrdila da nije bila prisutna u Sutomoru dva mjeseca. Po ocjeni suda okrivljeni nije imao pravo da navedena dva mjeseca ne plaća iznose izdržavanja, međutim, ako se ima u vidu da je okrivljeni prije toga redovno izmirivao sve obaveze prema oštećenoj, da je prije pokretanja krivičnog postupka i upoznavanja sa tom činjenicom uplatio iznose koje nije plaćao dva mjeseca, da je nakon toga nastavio da plaća izdržavanje oštećenoj, ocijenjeno je da okrivljeni propuštanjem da u vrijeme predstavljeno u optužnom predlogu svoju obavezu ispunjava u rokovima, nije svjesno izbjegavao plaćanje svoje obaveze, iz kojih razloga je donijeta je presuda kojom se oslobađa od optužbe, na osnovu čl. 363. tč. 3 ZKP.</span>
</p>
<p class="p14">
<span>  </span>
</p>
<p class="p14">
<span>Odluka o troškovima krivičnog postupka zasniva se na odredbi čl.203. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p14"></p>
<p class="p14">
<span>Na osnovu izloženog odlučeno je kao u izreci presude.</span>
</p>
<p class="p14"></p>
<p class="p16">
<span class="s1">OSNOVNI SUD U BARU</span>
</p>
<p class="p16">
<span class="s1">Dana 24.11.2010. godine</span>
</p>
<p class="p16"></p>
<p class="p16"></p>
<p class="p17">
<span class="s1">ZAPISNIČAR,					                             S U D I J A</span>
</p>
<p class="p9"></p>
<p class="p9">
<span class="s1">M. M. 				                                                                    G. Š.</span>
</p>
<p class="p9">
<span class="s1"> </span>
</p>
<p class="p9"></p>
<p class="p9">
<span class="s1">PRAVNA POUKA</span><span>:Protiv ove presude može se </span>
</p>
<p class="p9">
<span>izjaviti žalba Višem sudu u Podgorici u roku od</span>
</p>
<p class="p9">
<span>8 dana od dana prijema pismenog otpravka.</span>
</p>
<p class="p9">
<span>Žalba se predaje ovom sudu u dva primjerka.</span>
</p>
<p class="p18"></p>
<p class="p17"></p>
<p class="p17">
<span class="s1">DNA</span><span>:- 1 x ODT</span>
</p>
<p class="p19">
<span>    - 1 x okrivljenom</span>
</p>
<p class="p19">
<span>    - 1 x oštećenoj </span>
</p>
<p class="p19">
<span>    -	 u spise.</span>
</p>
<p class="p20"></p>


</body>
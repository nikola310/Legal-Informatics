<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 219/12</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.259/12   od 26.12.2013.g. podnijeta protiv okrivljenog H.D.  iz Rožaja, zbog krivičnog djela  navođenje na ovjeravanje neistinitog sadržaja iz čl. 415. st. 1. Krivičnog zakonika,  nakon održanog glavnog i javnog pretresa u prisustvu Osnovnog državnog tužioca Hajrana Kalača, a u odstustvu  okrivljenog, dana   25.03.2013.g.  donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni H. D., JMB .  od oca M.   i majke  S.rodj. D.rodjen . u Prizren,Kosovo, živi u Ul. "Maršla Tita", Opština Rožaje, drž. CG, razumije crnogorski jezik, koji je i  njegov  jezik, pismen, završio SSS,nezaposlen, oženjen , otac  jednog maloletnog  djeteta,   siromašnog imovnog stanja, osudjivan  presudom Osnovnog suda Rožaje K.br. 353/05  od 02.03.2006.g., čl. 240 st. 1. KZ CG, na kaznu zatvora u trajanju od  3 mjeseca uslovno za jednu godinu, presudom Osnovnog suda Rožaje K.br. 117/07   od 25.06.2007.g., čl. 265 st. 2. KZ, na kaznu zatvora u trajanju od  3 mjeseca i na novčanu u iznosu od 300,00 eura, presudom Osnovnog suda Rožaje K.br. 265/08   od 24.12.2008.g., čl. 339 st. 3. KZ na novčanu kaznu u iznosu od 600,00 eura, presudom Osnovnog suda Rožaje K.br. 265/09  od 08.04.2010.g., čl. 240 st. 1. KZ CG, na kaznu zatvora u trajanju od  jedne godine.</span>
</p>
<p class="p3"></p>
<p class="p2">
<span>K R I V   J E</span>
</p>
<p class="p4"></p>
<p class="p3">
<span>	Što je: </span>
</p>
<p class="p3">
<span>	dana 17.12.2012.g.   oko 02,00 h na graničnom prelazu Dračenovac, Opština Rožaje, sa umišljajem pokušao da dovođenjem u zabludu navede nadležni organ Uprave policije - sektor  Granične policije - Ispostava granične policije Berane - Ekspozituru granične policije Rožaje da u javnoj ispravi -  pisanoj evidenciji i računarskom podatku o prelasku putnika na graničnom prelazu Dračenovac,  za dan 17.12.g. 2012.g. ovjeri  u  pisanoj i elektronskoj formi  neistinit podatak koji može da služi kao dokaz u pravnom saobraćaju, na način što se prilikom ulaska u Crnu Goru iz Republike  Srbije  legitimisao  tuđom  ličnom kartom - legalno izdatom  na ime A. S. br. 575443550  , ali djelo nije dovršio, jer su ga u tome spriječili službenici granične policije  </span>
</p>
<p class="p3"></p>
<p class="p3">
<span>	</span>
</p>
<p class="p3">
<span>	- čime je izvršio krivično djelo navođenje na ovjeravanje neistinitog sadržaja iz čl.   415. st. 1. u vezi čl. 20. Krivičnog zakonika,  u pokušaju.  </span>
</p>
<p class="p3"></p>
<p class="p3">
<span>	pa ga sud primjenom pomenutih zakonskih propisa i čl. 4, 13, 15, 20, 32, 36, 42,45 i 46 st. 1. tač. 5. Krivičnog zakonika  i čl. 374. Zakonika o krivičnom postupku </span>
</p>
<p class="p3"></p>
<p class="p3">
<span> </span>
</p>
<p class="p3"></p>
<p class="p2">
<span>O S U Đ U J E</span>
</p>
<p class="p4"></p>
<p class="p4">
<span>	Na KAZNU ZATVORA u trajanju od 45 (četrdeset pet) dana.</span>
</p>
<p class="p4"></p>
<p class="p3">
<span>	Da plati na ime troškova krivičnog postupka paušalni iznos od 30,00 eura u korist budžeta Crne Gore, u roku od 15 dana po pravosnažnosti ove presude. </span>
</p>
<p class="p4"></p>
<p class="p3">
<span>	Od okrivljenog se oduzima lična karta reg. br. 575443550, kao predmet koji je upotrijebljen za izvršenje krivičnog djela.  </span>
</p>
<p class="p4">
<span>	</span>
</p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.259/12   od 26.12.2013.g. protiv okrivljenog H.D.   iz Rožaja  zbog krivičnog djela navođenje na ovjeravanje neistinitog sadržaja iz čl. 415. st. 1.Krivičnog zakonika (KZ).</span>
</p>
<p class="p3"></p>
<p class="p3">
<span>	Na glavnom pretresu  ODT  Hajran Kalač je  izmijenio činjenični opis i pravnu kvalifikaciju djela, kao u dispozitivu ove presude, te je predložio da sud  okrivljenog oglasi krivim zbog  krivičnog djela navođenje na ovjeravanje neistinitog sadržaja iz čl. 415. st. 1. u vezi čl. 20. KZ u pokušaju i da ga osudi na kaznu zatvora u trajanju od 45 dana, kao ublaženu kaznu. </span>
</p>
<p class="p3"></p>
<p class="p3">
<span>	Na glavnom pretresu održanom dana 25.03.2013.g. nije pristupio uredno pozvani okrivljeni, koji je saslušan na ranijem pretresu, pa je sud, na osnovu čl. 457 Zakonika o krivičnom postupku (ZKP) pretres održao u njegovom odsustvu. </span>
</p>
<p class="p3"></p>
<p class="p3">
<span>	Na ranijem pretresu održanom dana 13.02.2013.g. okrivljeni je u svojoj odbrani istakao, da je dana 16.12.2012.g. sa svojim drugom E.K. pošao za Novi Pazar  i na granični prelaz "Dračenovac" su prošli u 23,00 časa. Kod sebe nije imao ličnu kartu, već samo  vozačku dozvolu. U dokumentima  je bila i   lična karta  njegovog druga A. S.,  koju je ranije uzeo kod njega da bi uradio punomoćje za vozilo koje je uzeo kod njega. Prilikom izlaska iz Crne Gore na graničnom prelazu dokumentaciju je predao vozaču A. K. koji je istu pokazao policiji, nakon čega im je dozvoljeno da nastave kretanje prema Novom Pazaru. Iz Novog Pazara su se vratili iste noći  oko 02,00 h i na graničnom  prelazu "Dračenovac" E. je ponovo pokazao njegovu dokumentaciju - vozačku dozvolu u kojoj se nalazila A. lična karta i njegova vozačka dozvola. Nakon toga  policiji je  kazao da je zaboravio tu ličnu kartu u svojoj dokumentaciji i nije imao namjeru da je pokaže. </span>
</p>
<p class="p3"></p>
<p class="p3">
<span>	Po ovoj pravnoj stvari sud je izveo dokaze: saslušao svedoke E.D., M. L., A. B., N. J.pročitao izvod iz računara o prelasku putnika na graničnom prelazu Dračenovac, potvrdu o privremeno oduzetim predmetima EGP Rožaje od 17.12.2012.g. , izvršio uvid u ličnu kartu  reg. br. 575443550 na ime S.A. i uvid u izvod iz kaznene evidencije na ime  okrivljenog.</span>
</p>
<p class="p3"></p>
<p class="p3">
<span>	</span>
</p>
<p class="p3">
<span>	Svedoka  E. D.je izjavio,   da radi u Ispostavi granične policije  Berane,  Expozitura Rožaje.  Dana 16/17.12.2012.g. radio je na graničnom prelazu Dračenovac, Opština Rožaje. Od 22,00 h do 00,00 h radio  u kućici  na izlaznoj traci prema Srbiji  i kontrolisao  putnička vozila koja izlaze iz Crne Gore. Negde  oko 23,00 h iz pravca Rožaja je naišlo putničko vozilo u kojem je bilo 4-5 putnika.  Od vozača  je tražio  vozačku, saobraćajnu i ličnu kartu, a od  njegovih   saputnika samo lične karte. Saputnici su predali vozaču  lične karte i on ih je predao njemu, nakon čega  je upisao podatke iz navedenih dokumenata i skenirao lične karte i unio ih  u računarski sistem, tako da pristup istim ima MUP Crne Gore.   Iz kućice nije vidio  putnike  koji su  sjedeli  na desnoj strani vozila jer je kućica visoka u odnosu na vozilo, tako da krov od vozila zaklanja vidik desne strane vozila, pa su  tražili od nadležnih da spuste kućicu da bi  mogli da vide  sva lica u vozilu. H. D. poznaje od ranije ali ga to veče nije vidio u vozilu,  jer ga je zaklanjao krov vozila. Nakon ponoći tj. 17.12.2012.g.,  radio je u   pomoćnoj kućici za upisivanje autobusa, dok je  njegov kolega M. L. radio na ulaznoj traci za vozila koja dolaze iz Republike Srbije.Negde oko 02,00 h  iz Srbije je  naišlo isto vozilo u kojem su se nalazila ista lica  i M. je  tom prilikom izvršio identifikaciju lica na osnovu ličnih karti i utvrdio da  je H. D. pokazao ličnu kartu A. S.  tj. onu istu ličnu kartu koja je pokazana prilikom izlaska iz Crne Gore. Prilikom ulaska u Crnu Goru iz Srbije put je visočiji u odnosu na izlaznu traku iz Crne Gore i preglednost iz kućice je bolja, tako da se svi putnici mogu vidjeti u vozilu. Nakon toga su izvršili pregled u računaru i utvrdili da je on i prilikom izlaska iz Crne Gore dao tuđu ličnu kartu što je lično priznao. Takođe su  utvrdili da se A. S.  ne nalazi u vozilu već se nalazi u Inostranstvu, što je potvrdio i H.. H. koji  kod sebe nije imao svoju ličnu kartu, a  naknadno je pokazao svoju vozačku dozvolu.   </span>
</p>
<p class="p3"></p>
<p class="p3">
<span>	Svedok M. L. je izjavio,da radi u Ispostavi Granične policije Berane, Ekspozitura Rožaje. Dana 16/17.12.2012.g. radio je  na graničnom prelazu Dračenovac, Opština Rožaje na  ulaznoj traci iz Republike  Srbije i vršio evidenciju ulaska vozila i lica u Crnu Goru, a njegov kolega N.J. je radio u istoj kabini i vršio evidenciju izlaska vozila iz Crne Gore u Srbiju. Oko 02,00 h posle pola noći iz pravca Srbije naišlo je vozilo marke "Sead" reg. oznaka RO AS 218. Od vozača je zatražio saobraćajnu dozvolu i lične isprave za vozača i putnike u vozilu. Vozač mu je dao saobraćajnu dozvolu za svoje vozilo i ličnu kartu,  nakon čega su mu lične karte dali i suvozač i jedno  lice koje je sjedelo na zadnjem sjedištu. Pogledao lične karte i uporedio fotografije na istim sa likom ovih lica i utvrdio da  fotografije vozača i suvozača odgovaraju njihovom liku, a fotografija trećeg lica koje je sjedelo na zadnjem sjedištu nije odgovarala njegovom liku, a lična karta je glasila na ime A.  S. tako da je utvrdio da se lična karta  ne odnosi na ovo lice. Ovo lice  mu je  zatim pokazalo  svoju vozačku dozvolu na osnovu koje su utvrdili da se radi o H.D., ali se sa vozačkom dozvolom  ne može preći državna granica, već samo sa   ličnom kartom  ili pasošom koje on nije imao kod sebe. Nakon toga njihov  vođa smene je ušao u pretrage prelazaka državne granice i utvrdio  da je ovo vozilo napustilo Crnu Goru nešto  prije 23,00 časa i da je  evidentirano  kao A. S., te su zaključili da je H.  koristio ovu ličnu kartu  prilikom izlaska iz Crne Gore i prilikom ulaska u Crnu Goru.</span>
</p>
<p class="p3"></p>
<p class="p3">
<span>	Svedok A. B. je izjavio, da je  kritičnog dana radio na graničnom prelazu "Dračenovac", Opština Rožaje  u drugoj prostoriji, a ne u kontrolnoj kabini, gdje se vrši upis putnika i vozila. U kontrolnoj kabini na ulaznoj traci iz pravca Republike Srbije prema Crnoj Gori, radio je M. L.i on ga je pozvao i rekao mu da je okrivljeni pokazao tuđu ličnu kartu na ime A. S.nakon čega je i  on  uporedio fotografiju na istoj i lik okrivljenog i vidio da se lična karta  ne odnosi na okrivljenog, već na drugo lice.  </span>
</p>
<p class="p3"></p>
<p class="p3">
<span>	Svedok N. J. je   izjavio, da je kritičnog dana radio sa M. L.u istoj kabini na graničnom prelazu "Dračenovac", Opština Rožaje. Da je on radio, na izlaznoj traci iz Crne Gore, dok je M. radio na ulaznoj traci u Crnu Goru. Vidio je da je okrivljeni dao  na uvid  M. ličnu kartu kada je ulazio u Crnu Goru iz Novog Pazara - Republika Srbija   i  da fotografija na  ličnoj karti  ne odgovara njegovom liku, </span>
</p>
<p class="p3"></p>
<p class="p3">
<span>	Iz izvoda iz računara o prelasku putnika na graničnom prelazu Dračenovac, vidi se da je u računarskom sistemu konstatovano da je dana 16.12.2012.g. u 22:57:44  evidentirano lice A. S. sa brojem lične karte 575443550 da je prešao granični prelaz "Dračenovac" vozilom marke "Seat", reg. br. RO AS 218.  </span>
</p>
<p class="p3"></p>
<p class="p3">
<span>	Iz potvrde o privremeno oduzetim predmetima EGP Rožaje od 17.12.2012.g. ,vidi se da je od H. D.oduzeta lična karta br. 575443550 na ime A. S.</span>
</p>
<p class="p3"></p>
<p class="p3">
<span>	Iz lične karte  reg. br. 575443550, vidi se da je ista izdata dana 25.11.2009.g. na ime A. S.u MUP-u Crne Gore, Filijala Rožaje .</span>
</p>
<p class="p3"></p>
<p class="p3">
<span>	Iz izvoda  iz kaznene evidencije na ime  okrivljenog H. D., vidi se da je isti osudjivan  presudom Osnovnog suda Rožaje K.br. 353/05  od 02.03.2006.g., čl. 240 st. 1. KZ CG, na kaznu zatvora u trajanju od  3 mjeseca uslovno za jednu godinu, presudom Osnovnog suda Rožaje K.br. 117/07   od 25.06.2007.g., čl. 265 st. 2. KZ, na kaznu zatvora u trajanju od  3 mjeseca i na novčanu u iznosu od 300,00 eura, presudom Osnovnog suda Rožaje K.br. 265/08   od 24.12.2008.g., čl. 339 st. 3. KZ na novčanu kaznu u iznosu od 600,00 eura, presudom Osnovnog suda Rožaje K.br. 265/09  od 08.04.2010.g., čl. 240 st. 1. KZ CG, na kaznu zatvora u trajanju od  jedne godine.</span>
</p>
<p class="p3"></p>
<p class="p3">
<span>	Cijeneći odbranu okrivljenog i sve izvedene dokaze kako pojedinačno tako i u međusobnoj vezi u smislu čl. 370. st. 3. ZKP, sud je nesumnjivo utvrdio  slijedeće činjenično stanje: </span>
</p>
<p class="p3"></p>
<p class="p3">
<span>	Da je okrivljeni H. D.dana  16.12.2012.g. izašao iz Crne Gore na graničnom prelazu "Dračenovac", Opština Rožaje u 22:57:44 h. Tom prilikom se nalazio u putničkom motornim vozilom marke "Seat" , reg. br. RO AS 218  kojim je upravljao E.  K. i legitimisao se tuđom ličnom kartom tj. ličnom kartom izdatom na ime A. S. br. 575443550 tako što je ličnu kartu predao vozaču a vozač službeniku policije koji nije primjetio  da se lična karta ne odnosi na njega, te je u  u računarskom sistemu evidentirao da je granični prelaz prošao A.S.sa navedenom ličnom kartom. Da je nakon toga dana 17.12.2012.g. u 02,00 h isto vozilo naišlo iz prvca Republike Srbije kojom prilikom je okrivljeni H. D.  pokušao da službenike policije dovede u zabludu i pređe na granični prelaz  "Dračenovac" sa istom ličnom kartom i da ih navede da u pisanoj i elektronskoj formi unesu neistinite podatke u računarski sistem,kao da je granični prelaz prešao A. S. a ne on, ali je u tome bio spriječen od službenika policije koji su otkrili da se navedena lična karta ne odnosi na njega već na drugo lice tj. A. S.. </span>
</p>
<p class="p3"></p>
<p class="p3">
<span>	Ove činjenice utvrđuju se iz iskaza saslušanih svedoka i pisanih dokaza izvedenih na pretresu.</span>
</p>
<p class="p3"></p>
<p class="p3">
<span>	Naime, iz iskaza svedoka E. D. utvrđeno je da je okrivljeni  dana 16.06.2012.g. na graničnom prelazu "Dračenovac" izašao iz Crne Gore  oko 23,00 h i da mu je tom prilikom pokazao ličnu kartu br.  575443550  na ime A. S., ali nije otkriven, jer iz kućice nije video sva lica koja su bila u vozilu, te da je lična karta skenirana i evidentirana u računarskom sistemu, kao da je A. prošao na graničnom prelazu, što proizilazi i iz iskaza svedoka M. L.. Iskaze ovih svedoka, sud je prihvatio kao jasne, objektivne i uvjerljive, a dovodeći iste u vezu sa navodima iz izvoda iz računara o prelasku putnika na graničnom prelazu "Dračenovac", potvrde o oduzetim predmetima, navodima iz lične karte na ime A. S.i iskaza okrivljenog u dijelu u kojem ne spori navedene činjenice, zaista nema sumnje u drugačije činjenično stanje. </span>
</p>
<p class="p3"></p>
<p class="p3">
<span>	Iz iskaza svedoka M. L., koji nalazi osloncva i u iskazima svedoka A.B.,N. J.i E. D., utvrđeno je da je iste noći tj. 17.12.2012.g.  oko 02,00 h okrivljeni pokušao da iz Republike Srbije uđe u Crnu Goru sa istom ličnom kartom tj. sa ličnom kartom br. 575443550  na ime A. S., tako što je istu pokazao službenicima policije,  pokušavajući da ih  dovede u zabludu da u pisanoj i elektronskoj formi ovjere neistinit podatak, kao da je A. S., a ne on legalno ušao u Crnu Goru, u čemu je bio spriječen od strane službenika granične policije. Iskaze ovih svedoka, sud je prihvatio kao objektivne, jasne i istinite, a dovodeći iste u vezu sa iskazom okrivljenog u dijelu u kojem ne spori da je kritičnog dana pokušao da uđe iz Srbije u Crnu Goru, te da kod sebe nije imao svoju ličnu kartu, već ličnu kartu A. S., kao i navodima iz potvrde o privremeno oduzetim predmetima i navodima iz lične karte na ime A. S., zaista se nesumnjivo utvrđuje prednje činjenično stanje. </span>
</p>
<p class="p3"></p>
<p class="p3">
<span>	Sud je cijenio iskaz okrivljenog, pa je isti prihvatio  u dijelu u kojem ne spori odlučne činjenice. Međutim iskaz okrivljenog u dijelu u kojem navodi da nije imao namjeru da pokaže službenicima policije ličnu kartu A. S.već da je istu zaboravio u svojoj dokumentaciji, sud nije prihvatio, obzirom da je njegov iskaz u ovom dijelu neobjektivan, neuvjerljiv i ne nalazi oslonca u iskazu svedoka M. L. koji je potkrijepljen i u ostalim izvedenim dokazima, iz kojih se nesumnjivo utvrđuje da je okrivljeni prvo pokazao ličnu kartu na ime A. S. , te kada je utvrđeno da se lična karta ne odnosi na njega, naknadno je pokazao svoju vozačku dozvolu na osnovu koje je utvrđen njegov identitet, tako da je očigledno da okrivljeni sa ovakvom odbranom smišljeno i sračunato nastoji da izbjegne krivično pravnu odgovornost.</span>
</p>
<p class="p3"></p>
<p class="p3">
<span>	Dakle u postupku je utvrđeno da je okrivljeni dana 17.12.2012.g.   oko 02,00 h na graničnom prelazu Dračenovac, Opština Rožaje, sa umišljajem pokušao da dovođenjem u zabludu navede nadležni organ Uprave policije - sektor  Granične policije - Ispostava granične policije Berane - Ekspozituru granične policije Rožaje da u javnoj ispravi -  pisanoj evidenciji i računarskom podatku o prelasku putnika na graničnom prelazu Dračenovac,  za dan 17.12.g. 2012.g. ovjeri  u  pisanoj i elektronskoj formi  neistinit podatak koji može da služi kao dokaz u pravnom saobraćaju, na način što se prilikom ulaska u Crnu Goru iz Republike  Srbije  legitimisao  tuđom  ličnom kartom - legalno izdatom  na ime A. S. br. 575443550  , ali djelo nije dovršio, jer su ga u tome spriječili službenici granične policije. </span>
</p>
<p class="p3"></p>
<p class="p3">
<span>	Cijeneći psihički odnos okrivljenog prema učinjenom krivičnom djelu, sud je našao da je isti bio svjestan svog djela  tj. svjestan da  je na opisani način   pokušao da sa tuđom ličnom kartom tj. ličnom kartom A. S. uđe u Crnu Goru i time  dovede u zabludu službenike granične policije da u pisanoj i  elektronskoj formi unesu neistinit podatak  koji može da služi kao dokaz u pravnom saobraćaju,kao da je  A. S. a ne on ušao u Crnu Goru,u čemu je bio spriječen od strane službenika policije, pa je postupao sa umišljajem. </span>
</p>
<p class="p3"></p>
<p class="p3">
<span>	Pravnom ocjenom utvrđenog činjeničnog stanja sud je našao, da su u radnjama okrivljenog sadržani svi bitni elementi krivičnog djela navođenje na ovjeravanje neistinitog sadržaja iz čl.   415. st. 1. u vezi čl. 20. KZ,  u pokušaju, za koje djelo je sud istog oglasio krivim i osudio ga na kaznu zatvora u trajanju od 45 dana, kao ublaženu kaznu. </span>
</p>
<p class="p3"></p>
<p class="p3">
<span>	Prilikom odlučivanja o izboru vrste i visine kazni, sud je imao u vidu sve okolnosti iz čl. 42. KZ koje utiču da kazna bude veća ili manja, pa je okrivljenom od olakšavajućih okolnosti cijenio njegove porodične prilike - otac jednog maloletnog djeteta i siromašno imovno stanje, koje su u svojoj ukupnosti cijenjene kao naročito olakšavajuće okolnosti, dok raniju osuđivanost nije cijenio kao otežavajuću okolnost jer se ne radi o istovrsnim krivičnim djelima. </span>
</p>
<p class="p3"></p>
<p class="p3">
<span>	Cijeneći navedene okolnosti kao i okolnosti pod kojima je djelo izvršeno, držanje okrivljenog nakon izvršenog djela  i težinu nastupjele posledice, sud je našao da je  imalo mjesta izricanju ovakve vrste i visine kazne, ubijeđen da je izrečena kazna zatvora, kao ublažena kazna, srazmjerna težini izvršenog krivičnog djela i stepenu krivice okrivljenog i  dovoljna za ostvarenje svrhe kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona. </span>
</p>
<p class="p3"></p>
<p class="p3">
<span>	Na osnovu čl. 229 u vezi čl. 226. st. 1. tač. 9. i st. 3. ZKP, sud je obavezao okrivljenog da plati na ime troškova krivičnog postupka paušalni iznos od 30,00 eura, u korist budžeta Crne Gore, a ovo imajući u vidu trajanje i složenost krivičnog postupka kao i imovno stanje okrivljenog. </span>
</p>
<p class="p3"></p>
<p class="p3">
<span>	Na osnovu čl. 75. st. 2.KZ  od  okrivljenog se oduzima lična karta reg. br. 575443550, kao predmet koji je upotrijebljen za izvršenje krivičnog djela, jer i dalje postoji opasnost da će ista biti upotrijebljena za izvršenje krivičnog djela. </span>
</p>
<p class="p3"></p>
<p class="p3">
<span>	Sa izloženog odlučeno je kao u dipozitivu ove presude. </span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana  25.03.2013.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8  dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p5"></p>


</body>
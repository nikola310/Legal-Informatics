<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">          K. br. 17/14</span>
</p>
<p style="text-align:right">
<span class="span1">                                                                                                                                 </span><span class="span1"></span>
</p>
<p>&nbsp;</p>
<p>
<span class="span1">                                       </span>
</p>
<p>
<span class="span1">                                 </span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">  </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog J. L., zbog krivičnog djela - izazivanje </span><span class="span1">opšte opasnosti iz čl. 327 st. 4 u vezi st. 1 Krivičnog zakonika Crne Gore i krivičnog djela - uništenje i oštećenje javnih uređaja iz čl. 328 st. 4 u vezi st. 1 Krivičnog zakonika Crne Gore</span><span class="span1">, po optužnom predlogu Osnovnog državnog tužilaštva u Baru Kt. br. 15/13 od 30.12.2013. godine, nakon održanog glavnog javnog pretresa dana 29.04.2015. godine, u prisustvu zastupnika optužbe - savjetnika kod ODT-a Predraga Đikanovića i branioca okrivljenog, dana 04.05.2015. godine donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni J. L., od oca J. i majke E., rođene D., rođen ... godine u K., K., sa prebivalištem u Nj., ..., državljanin Ruske Federacije, po zanimanju privatnik, oženjen, otac jednog djeteta, srednjeg imovnog stanja.</span>
</p>
<p>&nbsp;</p>
<p style="text-align:center;">
<span class="span1">I</span>
</p>
<p>
<span class="span1"></span>
</p>
<p style="text-align:center;">
<span class="span1">K  r  i  v     j  e :</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Krajem oktobra ili početkom novembra</span><span class="span1"> mjeseca 2012. godine </span><span class="span1">- Opština Bar, oštetio javni uređaj za električnu energiju, podzemni kabl u vlasništvu ED B., olako držeći da do posledice neće doći i da će je moći spriječiti, na način što je započeo gradnju stambenog objekta na kat. parceli br. 673/... i 673/... KO S., iako je prema rješenju o izdavanju elektroenergetske saglasnosti ED B. br. ...-00-3053 od 02.07.2012. godine, postojala obaveza da okrivljeni, kao investitor, prije početka izvođenja radova, izmjesti dio niskonaponske mreže koja prolazi kroz predmetnu urbanističku parcelu, na kojoj su se izvodili građevinski radovi, a što isti nije učinio, kojom prilikom je oštetio kablovski elektro priključak koji napaja potrošača B. J., čiji je objekat ostao bez napajanja električnom energijom </span>
</p>
<p>&nbsp;</p>
<p>
<span class="span1">- čime je izvršio krivično djelo - uništenje i oštećenje javnih uređaja iz čl. 328 st. 4 u vezi st. 1 Krivičnog zakonika Crne Gore;</span>
</p>
<p>&nbsp;</p>
<p>
<span class="span1">Pa mu sud primjenom </span><span class="span1">čl. 4, 32, 36, 42, 52, 53, 54 Krivičnog zakonika CG i čl. 369, 370 i 374 ZKP-a Crne Gore, i z r i č e </span>
</p>
<p>
<span class="span1"></span><span class="span1"></span><span class="span1"></span><span class="span1">    </span>
</p>
<p>
<span class="span1">  U S L O V N U   O S U D U</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Oštećena ED B. se radi ostvarivanja imovinskopravnog zahtjeva upućuje na parnični postupak.</span>
</p>
<p>&nbsp;</p>
<p>
<span class="span1">Okrivljeni je dužan da naknadi troškove krivičnog postupka u iznosu od 115,50 €</span><span class="span1"> i da plati paušalne troškove u iznosu od 50,00 eura,</span><span class="span1"> u roku od 15 dana od dana pravosnažnosti presude, pod prijetnjom izvršenja. </span><span class="span1"></span><span class="span1"></span><span class="span1"></span><span class="span1">       </span>
</p>
<p style="text-align:center;">
<span class="span1">II</span>
</p>
<p>&nbsp;</p>
<p>
<span class="span2">Na  osnovu  čl.  373  tč.  2  ZKP-a  Crne  Gore</span>
</p>
<p>&nbsp;</p>
<p style="text-align:center;">
<span class="span2">O S L O B A Đ A   S E   O D   O P T U Ž B E</span>
</p>
<p style="text-align:center;">
<span class="span1">  </span>
</p>
<p>
<span class="span2">  Da je:</span>
</p>
<p>&nbsp;</p>
<p>
<span class="span1"> Neutvrđenog dana, u toku decembra mjeseca 2012. godine, u naselju O., u S. - Opština B., opšteopasnom radnjom izazvao opasnost za život i tijelo ljudi i za imovinu - svog i okolnih stambenih objekata, čija vrijednost prelazi 25.000,00 €, olako držeći da do posledice neće doći i da će je moći spriječiti, započevši gradnju stambenog objekta na kat. parceli br. 673/... i 673/... KO S., iako je prema rješenju o izdavanju elektroenergetske saglasnosti ED B. br. 40-00-3053 od 02.07.2012. godine, postojala obaveza da okrivljeni, kao investitor, prije početka izvođenja radova, izmjesti dio niskonaponske mreže koja prolazi kroz predmetnu urbanističku parcelu, na kojoj su se izvodili građevinski radovi, a što isti nije učinio, uzidao nadzemni samonosivi kablovski snop – vazdušni vod (SKS kabl 4x70 cm), tako da je jedan dio tog kabla u dužini od 5 metara, prolazio kroz novosagrađeni stambeni objekat okrivljenog, tako da je sve vrijeme do izmiještanja tog kabla, prijetila opasnost od oštećenja kabla, a time i ugrožavanja bezbijednosti ljudi i stambenih objekata, koji su napajani preko tog kabla; </span>
</p>
<p>&nbsp;</p>
<p>
<span class="span1">  </span><span class="span1">- čime bi izvršio krivično djelo - izazivanje opšte opasnosti iz čl. 327 st. 4 u vezi st. 1 Krivičnog zakonika Crne Gore;</span>
</p>
<p>&nbsp;</p>
<p>
<span class="span1">-  jer nije dokazano da je učinio  djelo za koje je optužen.</span>
</p>
<p>&nbsp;</p>
<p>
<span class="span1">  Troškovi postupka u ovom dijelu padaju na teret budžetskih sredstava suda. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt. br. 15/13 od 30. decembra 2012. godine, koji je preciziran na glavnom pretresu od 29.04.2015. godine, okrivljenom je stavljeno na teret izvršenje krivičnog djela - izazivanje </span><span class="span1">opšte opasnosti iz čl. 327 st. 4 u vezi st. 1 Krivičnog zakonika Crne Gore i krivičnog djela - uništenje i oštećenje javnih uređaja iz čl. 328 st. 4 u vezi st. 2 KZ-a</span><span class="span1">.</span>
</p>
<p>
<span class="span1">Okrivljeni je u svojoj odbrani u bitnom naveo da je kupio plac 2012. godine i dobio dozvolu za gradnju objekta. Platio je komunalije za građevinsku dozvolu i dao nalog svom prijatelju Ć. M. da vrši nadzor nad izgradnjom tog objekta i to iz razloga što on (okrivljeni) ne živi ovdje. Objekat je izgrađen, kuća je napravljena i niko se od komšija nije žalio da se nešto </span><span class="span1">pokvarilo ili slično, a ne zna ništa o tome da li je oštećen podzemni kabl, koji je u vlasništvu ED, za vrijeme dok se gradila njegova kuća. Na pitanja zastupnika optužbe, naveo je da je sva dokumentacija koju je pribavljao za izgradnju objekta glasila na njegovo ime i da je on investitor navedenog objekta, zatim da nije postupio po rješenju ED kojim mu je naloženo da izmjesti nisko naponski kabl o svom trošku, a koje je donijeto dana 02.07.2013. godine, odnosno prije dobijanja građevinske dozvole, zato što je punomoćje dao Ć. M., koji je vodio poslove za njega, zbog čega je sva pošta išla njemu i sva dokumentacija vezana za građevinsku dozvolu se nalazila kod njega. Ć. ga je djelimično obavještavao o pošti koju je primao na njegovo ime (okrivljenog), a tokom gradnje nije dolazio u Bar i da nije vidio dokumentaciju. Takođe, ED ga nije obavijestila o havariji, niti je on bio u Baru kada je bila ta havarija i ne zna da li je kabl izmješten, jer je sve Ć. gradio. Na pitanje svog branioca, naveo je da nije vidio rješenje ED.</span>
</p>
<p>
<span class="span1">Sud je u dokaznom postupku proveo sledeće dokaze: saslušan je svjedok M. V.; pročitan je iskaz ovlašćenog predstavnika ED B. - D. P.iz prethodnog postupka i sa glavnog pretresa od 15.10.2014. godine; pročitan je iskaz svjedoka - oštećenog G. K. sa glavnog pretresa od 15.10.2014. godine; pročitan je iskaz svjedoka B. N.iz prethodnog postupka i sa glavnog pretresa od 15.10.2014. godine; pročitan je iskaz svjedoka B. J. sa glavnog pretresa od 25.11.2014. godine; pročitan je iskaz svjedoka Ć. M. sa glavnog pretresa od 25.11.2014. godine; pročitano je obavještenje o izvršenju rješenja ED B. br. 4101 - 1547 od 28.03.2013. godine; pročitan je izvještaj o preuzetim aktivnostima nakon inspekcijskog pregleda od 05.02.2013. godine; pročitan je dopis ED B. koji je dostavljen inspekciji zaštite prostora Podgorica br. 4101 - 6888 od 25.12.2012. godine; pročitan je izvještaj o ugroženosti elektroenergetskog objekta kabla SKS u naselju O. br. 4101 - 6449 od 05.12.2012. godine, koji je dostavljen od strane M. V.; pročitano je rješenje o izdavanju elektroenergetske saglasnosti ED Bar 40 - 00 - 3053 od 02.07.2013. godine; pročitano je rješenje Uprave za inspekcijske poslove, Odsjek za elektroenergetsku inspekciju br. 02 - 06 - 113 - 18/2 - 04/13 - 34 od 28.02.2013. godine; pročitan je zapisnik o izvršenom inspekcijskom pregledu Uprave za inspekcijske poslove, Odsjek za elektroenergetsku inspekciju br. 0206 - 113 - 18/3 - 04/13 - 34 od 09.04.2013. godine; pročitan je zapisnik o izvršenom inspekcijskom pregledu dostavljen od Uprave za inspekcijske poslove, Odsjek za elektroenergetsku inspekciju br. 0206 - 113 - 18/1 - 04/13 - 34 od 06.02.2013. godine; pročitan je nalaz i mišljenje vještaka elektro struke R. L. od 28.06.2013. godine; izvršen je uvid u LN dostavljen od Uprave za nekretnine PJ Bar br. 102 - 956 - 1 - 952/2012 od 23.01.2012. godine i izvršen je uvid u punomoćje ovjereno kod notara dana 20.02.2013. godine.</span>
</p>
<p>
<span class="span1">Svjedok - oštećeni B. J. je u svom iskazu na glavnom pretresu od 25.11.2014. godine, u bitnom naveo da negdje od septembra - oktobra 2012. godine nije imao struje u svom objektu u S. i to dva mjeseca, nakon čega su on i komšija, koji je takođe ostao bez struje, prijavili ED-u da njegov objekat nema struju. Pisao je zahtjev ED, a morao je da kopa da bi izmjestio kablove i to je sve morao da uradi o svom trošku, a ne zna što se dešavalo i nije bio prisutan kada je ED izašla na lice mjesta. Napomenuo je da je imao štete sigurno oko 500,00 €. Dalje je naveo da mu je komšija rekao da je prekinut podzemni kabl i rekli su mu da je to prema jednoj kući koja se gradila, ali nije znao čija je to kuća i ne poznaje okrivljenog, niti ga je ikada vidio, budući da rijetko dolazi u S.. Na pitanje zastupnika ED, naveo je da je dostavljao ED pismene dopise, jer su mu oni i tražili da im se obrati pismenim putem, ali ne sjeća se šta je pominjao u tim dopisima, jer je to bilo prije dvije godine. Na pitanja zastupnika optužbe, naveo je da je potpisao zahtjev ED od 17.12.2012. godine, s tim što je pojasnio da je nakon 25 dana napisao zahtjev, pa je morao da kopa i kada je sve to završio, dobio je struju, a to je mjesec dana nakon tog zahtjeva, a prethodno su njegovi kablovi bili baš tu gdje je ta kuća pravljena. Dalje je naveo da je prije nego što je kuća sagrađena tu bio potok, a onda </span><span class="span1">kada je kuća napravljena potok je skrenuo gore, a kuća je sagrađena preko kablova. Kada se ovo desilo od te kuće je bio postavljen temelj i ta kuća je počela da se gradi.</span>
</p>
<p>
<span class="span1">Svjedok M. V. je u svom iskazu datom na </span><span class="span1">zapisniku o </span><span class="span1">glavnom pretresu dana 03.09.2014. godine, u bitnom naveo da je kod njih, u poslovnicu ED u S., došao izvjesni B. J. da prijavi da nema struje u objektu, nakon čega su V. V. i P. B. izašli na lice mjesta i konstatovali da na objektu J. nema napona, tj. struje. Kako je riječ o radnicima koji duže vrijeme rade u poslovnici u S., znali su odakle se napaja taj objekat i konstatovali su da se J. napaja sa stuba koji se nalazi tik pored objekta investitora J. L., nakon čega su ga (V.) pozvali da mu saopšte tu vijest. Dalje je naveo da je nakon toga izašao na teren, gdje je konstatovao da je priključni kabl koji napaja objekat B. J.ostao ispod objekta J. L. i pretpostavio je da je oštećen, a da osim tog kabla, prolazi i kabl za G. K., koji je direktno ugrožen izgradnjom objekta investitora J. L. i o navedenom je pisanim putem obavijestio njegove nadležne. Osim ta dva priključna kabla, kroz objekat investitora L., prolazio je vazdušni samonosivi kablovski snop, a to su provodnici i taj vod, koji napaja oko 30 potrošača, je bio direktno ugrožen. U momentu dok je konstatovao stanje, pojavila se osoba za koju je prvo mislio da je L., zbog čega je u predmetu naveo da je investitor L., ali se kasnije ispostavilo da je to Ć. M.. Na pitanja zastupnika optužbe, naveo je da je postojala opasnost za bezbjednost ljudskih života u odnosu na radnike koji su izvodili radove na izgradnji objekta okrivljenog i to kako od ta dva priključna kabla koja su bila ispod tog objekta, tako i od vazdušnog voda koji je prolazio kroz objekat. Uvidom u elektroenergetsku saglasnost vidio je da je okrivljeni bio u obavezi da izmijesti sve elektroenergetske objekte koji se nalaze na njegovoj parceli. Pojasnio je da, kada su u pitanju pravila i propisi, rastojanje od glavne mreže do objekta mora biti od 2 do 5 metara ili u toj mjeri da ne ugrožava bezbjednost ljudi i okoline, a po pravilu, vazdušni vod mora da ide javnim putem, a u slučaju kada vlasnik privatne parcele dozvoli, onda može i preko privatne svojine, ali da po propisima nije dozvoljeno da vazdušni vod prolazi kroz kuću. Na pitanja branioca okrivljenog, naveo je da ne zna tačno koliko je J. bio bez struje, a misli da je to bilo na dan, dva, a da on u tom momentu nije uradio ništa, osim što je obavijestio svoje pretpostavljene. Struja je J. priključena alternativnom metodom i to tako što je SKS kabal (izolovani provodnik) bio priključen ili sa stuba ili priključnog ormana nekog komšije. Takođe, nije mogao da utvrdi da li je vazdušni vod oštećen, zbog toga što se isti nalazio u objektu, koji je bio u suštini završen i spolja je bila urađena fasada. Na glavnom pretresu od 29.04.2015. godine, na pitanja suda, naveo je da je podzemni kabl ukopan u zemlju i ostao je ispod temelja zgrade koju je gradio okrivljeni, uz koju se neposredno nalazio električni stub sa kojeg ide direktno kabl koji napaja B. J., pa je dio tog kabla ukopan u zemlju i direktno iz zemlje je povezan na kuću J. Dalje je naveo i pojasnio da se na fotografijama 1/14 i 1/15, koje su mu pokazane na glavnom pretresu, sa bočne strane kuće okrivljenog, vidi stub, pa se kabl koji napaja J.a spušta niz taj drveni stub, prolazi ispod kuće okrivljenog i ide sve do kuće J.a, a to je bijela kuća na ćošku koja se vidi na fotografiji 1/15, te da je jedini vidljivi dio kabla taj koji se spušta niz stub. Nigdje nije bilo oštećenja na kablu na tim djelovima kabla koji se vide, tako da su utvrdili da je do oštećenja došlo na dijelu kabla koji se nalazi ispod kuće okrivljenog, ali da to nisu vidjeli, već je to njihova pretpostavka. Na kraju je, takođe na pitanje suda, naveo da ED Bar nema uređaje za ispitivanje kvara na podzemnim kablovima, s obzirom da se podzemni kablovi ispituju specijalnim ispitnim vozilom koje dolazi iz Podgorice, tako da ED nije snimala nikakvim uređajima, a to nisu radili ni iz ED P., budući da im nisu uputili zahtjev, tako da zna da oni nisu dolazili. </span>
</p>
<p>
<span class="span1">Ovlašćeni predstavnik ED B. - D. P.je u svom iskazu na zapisniku pred ODT-om, u bitnom navela da je potrošač B. J. prijavio ED da njegov stambeni objekat nema električnu energiju iz razloga što je njegov komšija J. L., izgradnjom stambenog objekta, temeljima pokrio podzemni kabl koji napaja kuću J. Odmah nakon njegove prijave, šef poslovnice u S. </span><span class="span1">ing. M. V. je izašao na lice mjesta i utvrdio da su navodi iz prijave J. tačni, odnosno da je okrivljeni, izgradnjom stambenog objekta, tačnije temeljima tog objekta, oštetio podzemni kabl čiji je vlasnik ED B., zbog čega su bez struje ostali stambeni objekti B. J. i G. K., a da je indirektno ugroženo napajanje još 30 potrošača u naselju O.. Napomenula je da je vlasnik stambenog objekta J. L. dobio rješenje o izdavanju elektroenergetske saglasnosti br. 40 - 00 - 3053 od 02.07.2012. godine, kojim je u dispozitivu precizno navedeno da je investitor obavezan da, prije početka bilo kakvih radova, podnese zahtjev ED B. za izmiještanje postojeće niskonaponske mreže, shodno čl. 177 i 178 Zakona o energetici, a takođe je upozoren da se ne smiju izvoditi radovi niti bilo kakve druge radnje kojima bi se onemogućio ili ugrozio rad i funkcionisanje elektroenergetskih objekata i dovelo do ugrožavanja lica ili imovine. Takođe, u navedenom rješenju je utvrđeno da sve troškove izmiještanja snosi investitor J. L., tako da je u konkretnom slučaju investitor postupao suprotno navedenom rješenju. Na glavnom pretresu od 15.10.2014. godine je pored toga, na pitanja zastupnika optužbe, dodala da je okrivljeni kao investitor mogao da priključi svoj objekat na elektro mrežu na legalan način, ispunjavajući uslove iz gore navedenog rješenja, nakon čega bi stekao pravo da podnese zahtjev o izdavanju rješenja o priključenju. Međutim, imenovani nije ispunio uslove određene rješenjem, već je izvršio samovlasno, neovlašćeno priključenje na elektrodistributivnu mrežu. Na pitanje suda, navela je da je rješenje o izdavanju elektroenergetske saglasnosti preduslov za dobijanje građevinske dozvole i ona se i izdaje u postupku dobijanja građevinske dozvole, oročava se na godinu dana, što znači da je investitor dužan da u tom roku ispuni sve uslove iz navedenog rješenja, zatim da to rješenje nije dozvola za priključenje na elektromrežu, već se takva dozvola dobija u trenutku kada investitor ispuni uslove iz pomenutog rješenja o izdavanju elektroenergetske saglasnosti i kada dobije građevinsku dozvolu, napomenuvši da okrivljeni nikada nije dobio rješenje o priključenju na energetsku mrežu. Pridružila se krivičnom gonjenju i postavila je imovinskopravni zahtjev.</span>
</p>
<p>
<span class="span1">Svjedok G. K. je u svom iskazu datom na glavnom pretresu od 15.10.2014. godine, u bitnom naveo da zna da je okrivljeni oštetio podzemni kabl sa kojeg se napajao B. J., koji zbog toga nije imao 20 dana struju. Njegov kabl nije bio oštećen, imao je struju sve vrijeme u svom objektu, pa i za vrijeme dok se gradio objekat okrivljenog. Napomenuo je da on i B. J. imaju uredno izdate građevinske dozvole, kao i da im je mjesto gdje će provesti svoje podzemne priključne kablove odredila ED, uslijed čega su oni prije najmanje 25 godina iskopali 0,80 cm ispod zemlje i tu provukli svoje podzemne priključne kablove. Iznad ovih kablova je građena kuća J. L.. Nadalje je naveo da je, kada je B. J.u nestala električna energija, nakon 20 dana došla ED i snimali su svojim uređajima i odredili tačno mjesto gdje je kabl J. prekinut, ali ne zna tačno gdje je to bilo, ali bilo je negdje oko temelja. Znajući da je J. prekinut kabl, zamolio je ED, s obzirom da njegov kabl prolazi blizu J.evog kabla, da izmjeste njihove kablove i njegov kabl su proveli kroz dvorište, tako da su dobili napajanje električnom energijom sa drugog stuba. Na pitanje zastupnika optužbe, naveo je da njemu nije nikada nestajala električna energija u objektu, jer bi u suprotnom to sigurno prijavio. Na pitanje branioca okrivljenog, naveo je da nikada nije vidio J. L., već je komunicirao sa Ć. M., da je davao vodu i struju dok je građena ta kuća, kao i da je J. nestala struja kada je objekat okrivljenog bio izgrađen i postavljeni zidovi, a grubi građevinski radovi završeni, ali ne i finiširani. </span>
</p>
<p>
<span class="span1">Svjedok B. N. je u svom iskazu datom u prethodnom postupku pred ODT-om, u bitnom naveo da mu je od strane inspekcije zaštite prostora proslijeđena inicijativa br. 0401/1-912/2 od 24.01.2013. godine, koju je pokrenula ED B. dana 25.12.2012. godine. U toj inicijativi je navedeno da je B. J. obavijestio ED B. da nema električne energije u svom stambenom objektu koji se nalazi u Sutomoru, u naselju Orovo, ul. .... Kao razlog nestanka električne </span><span class="span1">energije, naveo je da je komšija J. L. zgradnjom stambenog objekta temeljima pokrio podzemni kabl koji napaja kuću J. i da od tada nema električne energije. ED je uputila ovlašćenog radnika M. V. na lice mjesta, koji je u svom izvještaju kazao da je u naselju O. izgrađen objekat kroz koji prolazi vazdušni vod koji napaja oko 30 potrošača, te da, osim što je ugrožen glavni napojni vod, ugroženo je i napajanje električnom energijom tih potrošača koji se napajaju sa istog voda. Nakon što je dobio izvještaj M. V. upućen ED i rješenje o izdavanju elektroenergetske saglasnosti, izašao je na lice mjesta, izvršio inspekcijski pregled dana 05.02.2013. godine i o tome sačinio zapisnik br. 0206 - 113 - 18/1 (04/13-34). Na licu mjesta je konstatovao ono što je naveo u zapisniku, između ostalog da je stanje isto kao što je konstatovao i M. V., odnosno da je postupljeno mimo čl. 177 i 178 Zakona o energetici, kojima se propisuje zabrana gradnje u zoni elektroenergetskih objekata, da je prije početka izvođenja građevinskih radova neophodno izmiještanje postojeće elektroenergetske mreže sa predmetne urbanističke parcele, kao i da je bilo nužno riješiti prethodno pitanje, odnosno izmiještanje elektroenergetskih vodova sa urbanističke parcele, pa se nakon toga izjašnjavati o priključenju, da je donio nalog da se isključi sa mreže vod koji prolazi kroz stambeni objekat, a da se na drugi propisani način obezbijedi isporuka električne energije potrošačima. Napomenuo je da je sa njim, prilikom inspekcijskog pregleda, bio prisutan i građevinski inspektor A. V., da mu građevinska inspekcija nije dostavila nikakav izvještaj, kao i da je dana 22.02.2013. godine dostavljen izvještaj o preduzetim aktivnostima ED B. br. 4101 - 758 od 22.02.2013. godine. U tom izvještaju ED B. od 22.02.2013. godine, navedeno je da je zastupnik J. L. podnio zahtjev za izmiještanje voda koji prolazi preko kat. parcele br. 673/..., 673/..., 1466/..., 800/..., 800/... KO S., na UP br. 30 u zoni S4, plana DUP S.. Zahtjev je evidentiran kod ED B. pod brojem 4101 -5697 od 02.11.2012. godine i konstatovao je da su se stekli uslovi da inspektor donese rješenje o izmiještanju voda i obezbjeđenje električne energije na siguran i pouzdan način. Donio je rješenje br. 0206 - 113 - 18/2 od 28.02.2013. godine, u kome je naložio okrivljenom da izvrši izmiještanje. Dana 09.04.2013. godine, nakon donijetog rješenja, izvršio je inspekcijski pregled i kontrolu izvršenja rješenja. U zapisniku se konstatuje da je rješenje izvršeno u cjelosti, jer je ispoštovana procedura, investitor se prvo obratio ED B. za izmiještanje električnog voda, po kojem je ED B. i postupila, a prethodno su bili riješeni imovinskopravni odnosi, odnosno bilo je donijeto idejno rješenje urađeno od strane „E. C. L.“ DOO B., po kome su radovi izvršeni i na licu mjesta je utvrđeno da su radovi izvršeni prema uslovima iz elektroenergetske saglasnosti i projektnog rješenja, na osnovu čega je i konstatovano da je rješenje izvršeno u cjelosti. Napomenuo je da je taj kabl koji je prolazio kroz kuću okrivljenog bio izolovan i direktna opasnost od dejstva električne struje bi postojala samo u slučaju oštećenja izolacije na njemu, odnosno sami kontakt sa tim kablom ne bi predstavljao nikakvu opasnost, osim u slučaju oštećenja kabla. Na glavnom pretresu dana 15.10.2014. godine, izjavio je da u cjelosti ostaje pri iskazu datom pred ODT-om, s tim što je na pitanja suda dodao da je gradnjom objekta indirektno bilo ugroženo 30 potrošača, koji se napajaju preko kabla koji je bio ugrađen u objekat okrivljenog, da je pokušavao da pronađe način da riješi problem ugrožavanja pogona kabla, odnosno napajanja potrošača, s obzirom da je do ugrožavanja došlo građenjem objekta na parceli na kojoj je već izgrađen elektroenergetski objekat, odnosno predmetni kablovi, te je smatrao da je izmiještanje kablova bilo potrebno prije izdavanja građevinske dozvole, odnosno saglasnosti o priključenju. U trenutku kada je išao u kontrolu, okrivljeni je imao građevinsku dozvolu i ponovio je da je dana 09.04.2013. godine otišao na lice mjesta  i konstatovao da je vazdušni kabl koji je prolazio kroz kuću, izmješten iz nje, da je lokacija izmještena i oslobođena i da je obezbijeđeno normalno napajanje potrošača koji su ostali bez struje, odnosno da je izvršeno priključenje u skladu sa uslovima i da su sprovedeni novi priključni kablovi za ta dva potrošača, koji su bili ispod objekta okrivljenog. Na pitanja zastupnika optužbe, naveo je da </span><span class="span1">nije u skladu sa propisima da samoprenosivi kabl prolazi kroz kuću, niti je dozvoljeno da samopriključni kabl bude ispod temelja kuće i to iz dva razloga, najprije zato što je sigurnost i pouzdanost napajanja potrošača el. energijom ugrožena i to tako što može doći do oštećenja kablova, kao što je i došlo do oštećenja jednog podzemnog kabla, a zatim i iz razloga što postoji opasnost za ljude i imovinu, odnosno opasnog dejstva el. energije u slučaju da dođe do oštećenja izolacije na tim kablovima. Kada je u pitanju vazdušni kabl, postojala je mogućnost njegovog oštećenja, obzirom da je prolazio kroz zid.</span>
</p>
<p>
<span class="span1">Svjedok Ć. M. je u svom iskazu na zapisniku o glavnom pretresu od 25.11.2014. godine, u bitnom naveo da je bio punomoćnik okrivljenog od prvog do zadnjeg dana izgradnje objekta, a to je podrazumijevalo da nadzire gradnju i da zastupa okrivljenog pred svim ustanovama u procesu dobijanja građevinske dozvole. Prilikom izmiještanja potoka, tokom kopanja, našao je samo jedan podzemni kabl od struje, koji je vodio za komšiju, čije ime ne zna tačno i to preko puta objekta okrivljenog. Taj kabl je išao preko placa okrivljenog i to sa bandere na placu pa sve do kuće tog komšije, a s obzirom da je taj komšija znao gdje je njegov kabl, onda ga i nisu oštetili. Sve ovo se dešavalo krajem oktobra 2012. godine. Nakon toga su radili iskop za mrtvu ploču za navedenu kuću, u kom slučaju nema temelja i tu ploču su ukopali najdublje 40 cm. Kada su izvadili građevinsku dozvolu, podnio je zahtjev ED za izmiještanje vazdušnog kabla, s tim što je napomenuo da su radovi počeli i prije podnošenja zahtjeva, odnosno bila je sagrađena mrtva ploča i prizemlje, pa kako ED nije izašla u roku od 21 dan u kojem su bili dužni da izmijeste taj vazdušni kabl, otišao je u ED u S., nakon čega su oni izašli na teren i kazali su da nijesu nadležni da izmijeste taj vazdušni kabl, već to treba da radi centrala u Baru i Podgorici. Istakao je da ED nije imala nikakvu saglasnost u pogledu toga da vazdušni kabl prelazi preko placa okrivljenog. Nakon toga, otišao je u ED B. kako bi ubrzao postupak, ali kako nekih 20 dana niko iz ED nije dolazio, sami su potražili rješenje za izmiještanje i to tako što su angažovali jednog električara koji radi za ED u S., koji im je objasnio da povedu računa da ne oštete kabl, s obzirom da je kabl bio „obučen“, tj. izolovan, te da u tom slučaju nema opasnosti ni za koga, poslije čega su stavili vrata na toj prostoriji u kojoj se nalazio kabl, kako niko ne bi mogao da uđe, a sve dok ne dođu radnici ED i riješe to.Takvo stanje je bilo negdje do januara 2013. godine, kada je došao šef poslovnice u S., jer je neko prijavio da je ostao bez struje. Na pitanja zastupnika optužbe, naveo je da nijesu izmiještali nijedan podzemni kabl, da su našli samo jedan podzemni kabl i to od komšije, da su dva puta i to nakon dobijene građevinske dozvole iz septembra mjeseca 2012. godine, podnosili pisane zahtjeve ED za izmiještanje vazdušnog kabla, ali da ED nije odgovorila niti postupila po tim zahtjevima, zatim da je, koliko je upoznat, samo jedan čovjek bio bez struje i da radnici ED nisu našli kvar, niti su ga tražili, već su samo rekli da će toga čovjeka izmijestiti. Na pitanje suda, naveo je da je okrivljeni dolazio dok se ta kuća gradila i da ga je obavještavao sve vrijeme preko telefona o čemu se radi, da mu je rekao za problem oko kablova, na šta mu je okrivljeni rekao da zove nekoga u ED da riješi taj problem, te da je sve što je radio, radio je u dogovoru sa okrivljenim, dok je na pitanje branioca okrivljenog naveo da vazdušni kabl nije bio oštećen, već je ostao u funkciji, odnosno ED ga je prebacila sa jedne na drugu banderu.</span>
</p>
<p>
<span class="span1">U izvještaju o preuzetim aktivnostima nakon inspekcijskog pregleda od 05.02.2013. godine, navedeno je, između ostalog, da je ED B. obavijestila Upravu za inspekcijske poslove - odsjek za elektroenergetsku inspekciju o tome da je ED naložila, a investitor realizovao sledeće: riješeni su imovinskopravni odnosi, čime su stvoreni uslovi za izmiještanje NN mreže u spornom dijelu; urađeno je idejno rješenje od strane firme „E. C. L.“ DOO; obezbijeđeno je sporno mjesto na način da mu je fizički onemogućen pristup. Na kraju se navodi da će radovi na izmiještanju, u skladu sa podnijetim zahtjevom, otpočeti kada vremenske prilike dozvole. </span>
</p>
<p>
<span class="span1">U dopisu ED B., koji je dostavljen inspekciji zaštite prostora Podgorica br. 4101 - 6888 od 25.12.2012. godine, navedeno je, između ostalog, da je B. J. obavijestio ED B. da nema električne energije u njegovom stambenom objektu u Sutomoru, ul. ..., naselje Orovo, a kao razlog je naveo da J. L., izgradnjom stambenog objekta, temeljima pokrio podzemni kabl koji napaja kuću J.a, te da od tada nema el. energiju.</span>
</p>
<p>
<span class="span1">U izvještaju o ugroženosti elektroenergetskog objekta kabla SKS u naselju O. br. 4101 - 6449 od 05.12.2012. godine, koji je dostavljen od strane M. V., je navedeno, između ostalog, da je u naselju O. izgrađen objekat kroz koji prolazi vazdušni vod koji napaja oko 30 potrošača i da je pored glavnog napojnog voda, ugroženo i napajanje električnom energijom tih potrošača. Vazdušni vod koji ide sa AB - U9 stuba, prolazi kroz objekat i izlazi na drveni stub koji se nalazi uz sami objekat, na kojem drvenom stubu imaju tri podzemna kablovska priključka i jedan vazdušni priključak. Dva kablovska priključka, koja napajaju potrošače B. J.i G. K., su (u tom trenutku) ostala ispod temelja navedenog objekta, a jedan od njih, odnosno priključni kabl B. J. je u prekidu, tj. otkinut je i nema napajanja el. energijom. Gradnjom navedenog objekta indirektno je ugroženo napajanje oko 30 potrošača u naselju O. i direktno su ugroženi priključni kablovi koji su ostali ispod samog objekta, od kojih je jedan već u prekidu. Takođe je navedeno da je investitoru, J. L., potrebno ukazati na rješavanje navedenih problema i to tako što će napraviti projekat o izmiještanju i rekonstrukciju dijela NN mreže, a pored toga je u obavezi da priključne kablove koji su ostali ispod objekta izmijesti i da ih dovede u tehnički ispravno stanje.</span>
</p>
<p>
<span class="span1">Iz rješenja o izdavanju elektroenergetske saglasnosti ED B. 40 - 00 - 3053 od 02.07.2013. godine, proizilazi, između ostalog, da je usvojen zahtjev J. L. i izdata je elektroenergetska saglasnost za stambeni objekat na kat. parceli br. 673/..., 673/..., 1466/..., 800/... i 800/... KO S., na UP br. 30, zona S4, plana DUP S.. Prije početka bilo kakvih radova neophodno je izmiještanje dijela nadzemne niskonaponske mreže koja prolazi dijagonalno kroz predmetnu UP, te je investitor, shodno čl. 177 i 178 Zakona o energetici, upućen na podnošenje zahtjeva za izmiještanje postojeće NN mreže. Ispod, iznad ili pored postojećih elektroenergetskih objekata, ne smiju se izvoditi bilo kakvi radovi ili druge radnje kojima bi se onemogućio ili ugrozio rad i funkcionisanje istog i dovelo do ugrožavanja lica i imovine.</span>
</p>
<p>
<span class="span1">Iz rješenja Uprave za inspekcijske poslove, Odsjek za elektroenergetsku inspekciju br. 02 - 06 - 113 - 18/2 - 04/13 - 34 od 28.02.2013. godine, proizilazi, između ostalog, da je naloženo J. L. da izvrši izmiještanje postojećih elektroenergetskih objekata (niskonaponski kablovski vodovi i vazdušni vod, koji od stuba AB - U9 prolazi kroz objekat na drveni stub uz objekat) sa kat. parcele br. 673/..., 673/..., 1466/..., 800/... KO S., na UP br. 30, zona S4, plana DUP S., naselje O., S., na kojoj je lociran stambeno - poslovni objekat J. L., u skladu sa uslovima iz rješenja Distribucije Podgorice od 02.07.2012. godine, odnosno prema projektnoj dokumentaciji za izmiještanje, na koju je data saglasnost ED Bar.</span>
</p>
<p>
<span class="span1">U zapisniku o izvršenom inspekcijskom pregledu Uprave za inspekcijske poslove, Odsjek za elektroenergetsku inspekciju br. 0206 - 113 - 18/3 - 04/13 - 34 od 09.04.2013. godine, između ostalog, konstatovano je da je glavni elektroenergetski inspektor B. N., dana 09.04. i 10.04.2913. godine, izvršio inspekcijski pregled, odnosno da je izvršio kontrolu izvršenja rješenja br. 0206 - 113 - 18/2 (04/13 - 34) od 28.02.2013. godine, u prisustvu S. M. i G. R.. U inspekcijskom nalazu je konstatovano da je na licu mjesta utvrđeno da su radovi izvedeni prema uslovima i projektnom rješenju iz rješenja br. 0206 - 113 - 18/2 (04/13 - 34) od 28.02.2013. godine, čime je navedeno rješenje izvršeno. </span>
</p>
<p>
<span class="span1">U zapisniku o izvršenom inspekcijskom pregledu, koji je dostavljen od Uprave za inspekcijske poslove, Odsjek za elektroenergetsku inspekciju br. 0206 - 113 - 18/1 - 04/13 - 34 od 06.02.2013. godine, između ostalog je konstatovano da je inspekcijski pregled izvršen od strane glavnog elektroenergetskog inspektora B. N., dana 05.02.2013. godine i to u </span><span class="span1">pogledu vazdušnog voda SKS 4x70, koji prolazi kroz objekat J. L. i priključnog voda za B. J., naselje O., S., B., a kojem su prisustvovali S. M., G. R. i naknadno pozvana A. V., građevinski inspektor. U inspekcijsom nalazu je konstatovano da je glavni elektroenergetski inspektor, na osnovu inicijative br. 0401/1 - 912/1 od 31.12.2012. godine, koju je pokrenula ED B. br. 4101 - 6888 od 25.12.2012. godine, izvještaja stručne službe ED B. o ugroženosti elektroenergetskog objekta u naselju O. i rješenja o izdavanju elektroenergetske saglasnosti br. 40 - 00 - 3053 od 02.07.2012. godine, utvrdio da je u konkretnom slučaju očigledno postupljeno mimo čl. 177 i 178 Zakona o energetici, da je bilo nužno riješiti prethodno pitanje, odnosno odnosno gradnju u zoni elektroenergetskih objekata, pa se nakon toga izjašnjavati o priključenju, da je ED B. preduzela mjere za obezbjeđenje isporuke električne energije potrošaču B. J., odnosno da mu je brojilo zamijenjeno i izvršeno je izmiještanje priključka, dok je za potrošača G. K. postupak izmiještanja priključka bio u toku, te da je donio nalog da se isključi sa mreže vod koji prolazi kroz stambeni objekat, a da se na drugi propisani način obezbijedi isporuka električne energije potrošačima.</span>
</p>
<p>
<span class="span1">U nalazu i mišljenju vještaka elektro struke R. L. od 28.06.2013. godine, koji nalaz je dat na osnovu dokumentacije u spisima predmeta, kao i na osnovu izlaska na lice mjesta dana 16.05.2013. godine, navedeno je da je na kat. parcelama br. 673/..., 673/..., 1466/..., 800/... KO S. izgrađena dvospratna kuća, te da sa jugoistočne i jugozapadne strane kuće prolazi nadzemna niskonaponska mreža izvedena samonosivim kablovskim snopom na armirano betonskim stubovima, koja svojim položajem i kvalitetom ne ugrožava bezbijednost ljudi i okolnih objekata. Na osnovu navedenog, vještak je mišljenja da je izgradnjom stambenog objekta na gore navedenim kat. parcelama, okrivljeni: oštetio podzemni kabl, vlasništvo ED B., nakon čega je bez napajanja el. energijom ostao stambeni objekat B. J. Dalje je navedeno da je okrivljeni kućom obzidao nadzemni samonosivi kablovski snop preko koga se napaja oko 30 kuća, kojim postupkom kabl nije oštećen, ali je stvorena opasnost od nenamjernog oštećenja kabla, a time i ugrožavanja bezbijednosti ljudi i objekta. Naime, izgradnjom stambenog objekta investitora J. L., oštećen je podzemni elektroenergetski kabl, a prilikom i nakon oštećenja kabla, sve do njegovog stavljanja u beznaponsko stanje, bili su u opasnosti životi ljudi koji su radili na izgradnji tog stambenog objekta. Izgradnjom objekta obzidan je nadzemni samonosivi kablovski snop, tako da je jedan njegov dio u dužini od oko 5 metara prolazio kroz kuću. Navedeni kabl nije fizički oštećen, ali je cijelo vrijeme, sve do njegovog uklanjanja iz kuće, postojala opasnost od njegovog nenamjernog oštećenja, kako tokom gradnje, tako i tokom korišćenja objekta. Nakon eventualnog oštećenja, ugroženi bi bili životi ljudi, a i električne instalacije kuća koje su preko ovog kabla napajale.</span>
</p>
<p>
<span class="span1">Iz lista nepokretnosti br. 14... KO S., koji je dostavljen od Uprave za nekretnine PJ Bar br. 102 - 956 - 1 - 952/.... od 23.01.2012. godine, proizilazi da je okrivljeni upisan kao vlasnik kat. parcela br. 673/..., 673/..., 1466/..., 800/... KO S., u obimu 1/1. </span>
</p>
<p>
<span class="span1">Uvidom u punomoćje ovjereno kod notara dana 20.02.2013. godine, proizilazi da je okrivljeni ovlastio Ć. M. da u njegovo ime i za njegov račun preduzima radnje naznačene tim punomoćjem.</span>
</p>
<p>
<span class="span1">Ocjenom izvedenih dokaza, nesporno je utvrđeno da je okrivljeni krajem oktobra ili početkom novembra 2012. godine, započeo sa gradnjom svog objekta u naselju O. - S. i to na kat. parcelama br. 673/..., 673/..., 1466/..., 800/... KO S. iz LN 1401 KO S., koje se nalazi u njegovom vlasništvu, te da je za izgradnju navedenog objekta uredno dobio građevinsku dozvolu. Takođe je utvrđeno da je svom prijatelju Ć. M. dao punomoćje, odnosno ovlastio ga je da u njegovo ime i za njegov račun, između ostalog, vrši nadzor na izgradnjom navedenog objekta i da ga zastupa pred nadležnim organima u procesu dobijanja građevinske dozvole. Ovo je nesporno utvrđeno iz odbrane  okrivljenog, zatim iskaza svjedoka Ć. M., te punomoćja koje je okrivljeni dao M.. Naime, svjedok M. Ć. je u svom iskazu na glavnom pretresu naveo </span><span class="span1">da je od prvog do poslednjeg dana izgradnje kuće okrivljenog bio njegov punomoćnik, a što je podrazumjevalo da ga zastupa pred svim ustanovama u procesu dobijanja građevinske dozvole i da nadzire gradnju objekta. Dalje je pojasnio da je krajem oktobra 2012. godine prvo izvršio izmještanje potoka, kojom prilikom je našao samo jedan podzemni kabal, kojeg tokom kopanja nije oštetio. Nakon izmještanja potoka radili su iskop za mrtvu ploču za kuću okrivljenog koju su ukopali 40 cm. Prema tome, iz iskaza ovog svjedoka nesporno se utvrđuje da su radovi na izgradnji kuće okrivljenog započeti krajem oktobra 2012. godine izmještanjem potoka nakon čega rade iskop za mrtvu ploču, a logično je da se to vrši početkom novembra 2012. godine, s obzirom da je kuća već bila završena tokom decembra 2012. godine kada je svjedok V. i izašao na lice mjesta. Nadalje je, iz iskaza svjedoka M. V. i B. N., utvrđeno da na drvenom stubu, koji se nalazi uz samu kuću okrivljenog, postoje tri podzemna kablovska priključka i jedan vazdušni priključak, te da su dva kablovska priključka ostala ispod temelja navedenog objekta, od kojih je jedan od njih, koji napaja potrošača B. J., bio u prekidu, odnosno imenovani nije imao napajanje električnom energijom, dok, kada je u pitanju vazdušni vod, isti ide sa AB - 9 stuba, prolazi kroz objekat okrivljenog u dužini od oko 5 metara i izlazi na pomenuti drveni stub. Navedeno stanje je utvrdio svjedok M. V., šef poslovnice ED B. u S., prilikom izlaska na lice mjesta i o tome sačinio izvještaj br. 4101-6449, dok je svjedok B. N., glavni elektroenergetski inspektor, nakon toga, takođe prilikom izlaska na lice mjesta, naveo da je konstatovao stanje identično onom koje je konstatovao svjedok M. V., a o čemu govori i sadržina zapisnika o izvršenom inspekcijskom pregledu br. 0206 - 113 - 18/1 (04/13 - 34) koji je sačinio. Navedene dokaze, odnosno iskaze svjedoka V. i N., kao i materijalne dokaze koje su imenovani sačinili predmetnom prilikom, sud u potpunosti cijeni kao jasne, objektivne, isti su međusobno saglasni, pa im je sud poklonio punu vjeru. Uostalom, navedeno činjenično stanje koje je sud utvrdio iz tih dokaza, potkrijepljeno je i iskazima svjedoka G. K.i svjedoka - oštećenog B. J., iz kojih jasno proizilazi da je izgradnjom objekta okrivljeni oštetio podzemni kabl preko koga se napaja kuća svjedoka - oštećenog. Pored toga, iz rješenja o izdavanju elektroenergetske saglasnosti br. 40 - 00 - 3053 od 02.07.2012. godine je nesporno utvrđeno da je okrivljeni bio dužan da prije početka bilo kakvih radova, izmijesti dio nadzemne niskonaponske mreže koja prolazi kroz predmetnu urbanističku parcelu, a što isti nije učinio, već je izmiještanje izvršio znatno kasnije od trenutka početka građevinskih radova, a što je utvrđeno iz iskaza svjedoka B. N., ovlašćenog predstavnika ED B., D. P., koji su na saglasan način istakli da okrivljeni nije postupio u skladu sa navedenim rješenjem, ali i iz iskaza svjedoka Ć. M., koji je naveo da su, u trenutku kada je podnio zahtjev ED B. za izmiještanje vazdušnog kabla, već počeli sa izgradnjom kuće, odnosno da je bila sagrađena mrtva ploča i prizemlje. </span>
</p>
<p>
<span class="span1">Nadalje, oštećeni J. je u svom iskazu na glavnom pretresu naveo da od septembra-oktobra mjeseca 2012. godine nije imao struje u svom objektu u S. i da je to trajalo 2 mjeseca. Pojasnio je da mu je komšija rekao da je prekinut podzemni kabal i to pravo prema kući koja se gradila, te je bio decidan da je do nestanka struje u njegovoj kući došlo upravo u trenutku izgradnje objekta okrivljenog, odnosno kako je naveo "kada se ovo desilo od ove kuće je bio temelj i ta kuća je počela da se gradi.". Dovodeći u vezu iskaz oštećenog J. sa iskazom svjedoka M., koji je nadzirao radove na izgradnji kuće okrivljenog, a koji je takođe naveo da su radove započeli krajem oktobra 2012. godine vršenjem iskopa kako na izmještanju potoka tako i za mrtvu ploču za kuću, to je za sud jedino logično i nesporno da je do oštećenja podzemnog kabla, sa kojeg se napajao objekat oštećenog, došlo upravo prilikom izgradnje kuće okrivljenog. Činjenica je da kuća okrivljenog, kada su radnici ED B. izašli na lice mjesta bila spolja završena i fasada urađena što znači da su bili završeni grubi građevinski radovi, međutim radnici ED su na lice mjesta izašli tek u decembru mjesecu 2012. godine, a oštećeni već više od mjesec dana nije imao struje u svom objektu. Naime, oštećeni </span><span class="span1">je pisani zahtjev ED-u uputio u polovinom decembra 2012. godine navodeći u svom zahtjevu da već 25 dana nema struje, a iz njegovog iskaza proizilazi da se prethodno usmeno obraćao ED-u, nakon čega je, na njihov zahtjev, i uputio pismeni dopis. Prema tome, za sud je nesporno da je prilikom izgradnje kuće okrivljenog došlo do oštećenja podzemnog kabla sa kojeg se el. energijom napajala kuća oštećenog. Dovodeći sve ovo u vezu sa iskazom svjedoka V. koji je na glavnom pretresu dana 29.04.2015. godine decidno naveo i pojasnio da kabal koji napaja kuću oštećenog počinje sa elektičnog stuba koji se nalazi odmah uz objekat okrivljenog, pa se spušta niz taj stub i zatim prolazi ispod kuće okrivljenog i ide sve do kuće J.a, te da je jedini vidljivi dio kabla onaj koji se spušta niz stub, a na tim vidljivim djelovima nije bilo nikakvog oštećenja, a pri nesporno utvrđenoj činjenici da se objekat oštećenog strujom napajao upravo preko ovog kabla, a da na dijelu kabla koji je bio iznad zemlje i koji je bio vidljiv nije bilo nikakvih oštećenja, to je za sud jedino moguće da je do oštećenja kabla došlo upravo na dijelu kabla koji je pod zemljom, odnosno na dijelu kabla koji je ostao ispod kuće okrivljenog usled čega je objekat oštećenog ostao bez struje. Prema tome, nesporno je utvrđeno, kako je to gore obrazloženo, da je do oštećenja kabla došlo prilikom izgradnje kuće okrivljenog. U skladu sa utvrđenim činjeničnim stanjem sud je precizirao vrijeme izvršenja krivičnog djela s obzirom da je utvrđeno da je do oštećenja došlo krajem oktobra ili početkom novembra 2012. godine. </span><span class="span1">Sud smatra da precizirana izreka preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p>
<span class="span1"> Takođe, i iz nalaza i mišljenja vještaka elektro struke R. L., koji nalaz sud u cjelosti prihvata kao stručan i objektivan, i koji je u saglasnosti sa iskazima svjedoka V. i N., nesporno se utvrđuje da je okrivljeni izgradnjom svog stambenog objekta oštetio podzemni kabal i da je nakon oštećenja kabla bez napajanja električnom energijom ostao stambeni objekta J. B.. </span>
</p>
<p>
<span class="span1">Imajući u vidu utvrđeno činjenično stanje </span><span class="span1">nesumnjivo je utvrđeno da je okrivljeni učinio krivično djelo - uništenje i oštećenje javnih uređaja iz čl. 328 st. 4 u vezi st. 1 KZ-a. Dakle, nesporno je utvrđeno da je okrivljeni, prilikom izgradnje svog stambenog objekta u naselju O. u S., oštetio kablovski elektro priključak koji napaja potrošača, ovdje oštećenog B. J., čiji je objekat ostao bez napajanja električnom energijom.  </span>
</p>
<p>
<span class="span1">Radnja krivičnog djela - uništenje i oštećenje javnih uređaja iz člana 328 Krivičnog zakonika, sastoji se u uništenju, oštećenju, uklanjanju ili izmjeni, odnosno činjenju neupotrebljivim uređaja sistema veza ili drugih javnih uređaja ili ometanjem njihove upotrebe, pri čemu se pod oštećenjem podrazumijeva onesposobljavanje uređaja nanošenjem štete, tako da oni mogu funkcionisati tek kada se šteta otkloni. Objekat radnje su određeni javni uređaji: za vodu, toplotu, gas, električnu ili drugu energiju ili uređaji sistema veza. </span>
</p>
<p>
<span class="span2">Okrivljeni je bio svjestan da preduzimanjem građevinskih radova, odnosno izgradnjom objekta na svojoj parceli, može oštetiti električni priključak odnosno ostvariti zabranjenu posljedicu, ali je olako držao da do posledice neće doći i da će je moći spriječiti, što znači da je okrivljeni u konkretnom slučaju postupao postupao sa nehatom. S toga su se u radnjama okrivljenog stekli svi bitni elementi bića krivičnog djela uništenje i oštećenje javnih uređaja iz čl. 328 st.4 u vezi sa st.1 KZ.</span>
</p>
<p>
<span class="span1">Budući da je tokom postupka nesumnjivo utvrđeno da podzemni priključni kabl koji napaja objekat G. K. konkretnom prilikom nije oštećen, a što je i sam svjedok K. potvrdio u svom iskazu, navodeći da njegov kabl nije bio oštećen i da je sve vrijeme imao struje u svom objektu to je sud iz izreke presude izostavio dio iz optužnog predloga da je oštećen njegov elektropriključak.</span>
</p>
<p>
<span class="span1">Zastupnik optužbe je ovo krivično djelo kvalifikovao kao krivično djelo </span><span class="span2">uništenje i oštećenje javnih uređaja iz čl. 328 st. 4 u vezi sa st. 2 KZ. Stavom 2. ovog člana je propisano da "ako je usled djela iz st.1 ovog člana nastao znatan poremećaj u korišćenju ovih </span><span class="span2">uređaja...". Prema tome, p</span><span class="span1">osledica djela iz st. 2 navedenog člana ogleda se u znatnom poremećaju u korišćenju navedenih uređaja. Kako dispozitivom optužnog predloga nije stavljeno na teret okrivljenom da je preduzimanjem radnje izvršenja ovog djela prouzrokovao znatan poremećaj u korišćenju ovih uređaja, to je sud krivično djelo za koje je okrivljenog oglasio krivim pravno kvalifikovao kao krivično djelo uništenje i oštećenje javnih uređaja iz čl. 328 st.4 u vezi sa st.1 KZCG. </span>
</p>
<p>
<span class="span1">Odlučujući se za krivičnu sankciju prema okrivljenom, sud je cijenio sve olakšavajuće i     otežavajuće okolnosti iz čl. 42 Krivičnog zakonika Crne Gore. Od olak</span><span class="span1">š</span><span class="span1">avaju</span><span class="span1">ć</span><span class="span1">ih okolnosti sud je cijenio </span><span class="span1">lične prilike okrivljenog, s obzirom da je oženjen i otac jednog djeteta, dok o</span><span class="span1">težavajućih okolnosti na strani okrivljenog nije bilo. Izrečena uslovna osuda, po ocjeni suda, odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja, te da će se istom u dovoljnoj mjeri uticati na okrivljenog da više ne vrši krivična djela i ostvariti svrha izricanja kazne.</span>
</p>
<p>
<span class="span1">Sa druge strane, kada je u pitanju krivično djelo - izazivanje opšte opasnosti iz čl. 327 st. 4 u vezi st. 1 KZ-a, koje je takođe optužnim predlogom ODT-a stavljeno na teret okrivljenom, sud smatra da nije dokazano da je okrivljeni učinio navedeno krivično djelo. Naime, okrivljenom je stavljeno na teret da je opšteopasnom radnjom izazvao opasnost za život i tijelo ljudi i za imovinu - svog i okolnih objekata, čija vrijednost prelazi 25.000,00 €, tako što je uzidao nadzemni samonosivi kablovski snop - vazdušni vod, tako da je jedan dio tog kabla u dužini od 5 metara prolazio kroz novosagrađeni stambeni objekat okrivljenog, uslijed čega je sve vrijeme do izmiještanja tog kabla, prijetila opasnost od oštećenja kabla, a time i ugrožavanja bezbijednosti ljudi i stambenig objekata, koji su napajani preko tog kabla. Kao što je gore navedeno, tokom postupka je utvrđeno da je okrivljeni oštetio jedan podzemni priključak, koji je napajao potrošača B. J., koji uslijed toga nije izvjesno vrijeme imao napajanje električnom energijom, dok kada je u pitanju vazdušni vod, isti se nalazio na AB - 9 stubu, prolazio je kroz objekat okrivljenog u dužini od oko 5 metara i izlazio je na pomenuti drveni stub, koji se nalazi tik uz objekat okrivljenog. Navedeni vazdušni vod, po riječima svjedoka B. N., glavnog elektroenergetskog inspektora, koji je bio na licu mjesta, bio je izolovan. Upravo iz iskaza svjedoka N. i nalaza i mišljenja vještaka elektro struke, R. L., zaključuje se da bi opasnost za ljude i imovine, kada je u pitanju vazdušni vod, mogla nastupiti samo u slučaju oštećenja navedenog kabla, dok sami kontakt sa tim kablom ne predstavlja nikakvu opasnost. Imajući u vidu navedenu činjenicu, sud smatra da u konkretnom slučaju nije izazvana konkretna opasnost za život ili tijelo ljudi ili imovinu većeg obima, koja je conditio sine qua non kada je u pitanju krivično djelo - izazivanje opšte opasnosti. Naime, konkretna opasnost je opasnost koja je neposredna, bliska, kada je zaštićeno dobro već ugroženo, tako da daljim razvojem ove opasnosti može doći do povrede zaštićenog dobra. U konkretnom slučaju, vazdušni vod je bio izolovan i kao takav nije predstavljao nikakvu opasnost, mogao se dodirivati bez bojazni da će doći do opasnosti za život ili tijelo ljudi ili imovinu većeg obima, pa samim tim opasnost nije bila neposredna i bliska, zaštićeno dobro nije bilo ugroženo, odnosno opasnost nije bila konkretna. S obzirom da je opasnost mogla nastupiti samo u slučaju da dođe do oštećenja kabla, to je onda riječ o apstraktnoj opasnosti, koja ne čini elemenat bića ovog krivičnog djela.</span>
</p>
<p>
<span class="span1">Imajući u vidu navedeno, sud je oslobodio od optužbe okrivljenog da je učinio krivično djelo - izazivanje opšte opasnosti iz čl. 327 st. 4 u vezi st. 1 Krivičnog zakonika i u tom dijelu odlučio da troškovi krivičnog postupka padaju na teret budžetskih srestava suda. </span>
</p>
<p>
<span class="span1">Sud je donio rješenje da se izvod iz KE za okrivljenog neće pribavljati, jer je činjenično stanje u dovoljnoj mjeri rasvijetljeno i izvođenje navedenog dokaza vodilo bi nepotrebnom odugovlačenju postupka. </span>
</p>
<p>
<span class="span1">Na osnovu čl. 239 ZKP-a, sud je oštećenu ED B., u pogledu imovinskopravnog zahtjeva uputio na parnični postupak, budući da činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p>
<span class="span2">Odluka o troškovima postupka u osuđujućem dijelu zasniva se na odredbi čl. 226 i 229 ZKP-a, pa je o</span><span class="span2">krivljeni dužan da nadoknadi troškove krivičnog postupka u iznosu od 115,50 €, a koji troškovi se odnose na troškove vještačenja vještaka elektro struke i da plati paušalne troškove u iznosu od 50,00 €, koji su određeni prema trajanju i složenosti postupka i imovnom stanju okrivljenog,  u roku od 15 dana od dana pravosnažnosti, pod prijetnjom izvršenja.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude.</span>
</p>
<p>
<span class="span1"></span>
</p>
<p>
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 04.05.2015. godine</span>
</p>
<p>&nbsp;</p>
<p>
<span class="span1">ZAPISNIČAR,                                                                                      </span><span class="span1">      S U D I J A,                                                                                                     Ana Stanišić                                                                                  </span><span class="span1">          Aleksandra Leković </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda, u roku od 8 dana od dana prijema pismenog otpravka presude. </span>
</p>
<p>&nbsp;</p>
<p>
<span class="span1">DNA:1 x u spise, 1 x ODT-u Bar,1 x okrivljenom, 1 x braniocu okrivljenog, 1 x oštećenima (ED B. i B. J.).</span>
</p>
<p>&nbsp;</p>
</div>
</div>


</body>
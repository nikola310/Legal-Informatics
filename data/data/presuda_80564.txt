<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K. 569/13</span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI, po sudiji Nadi Rabrenović, uz učešće Radojke Rakočević, kao zapisničara, u krivičnom predmetu protiv okrivljenog V. R. iz P.., zbog krivičnog djela ugrožavanje javnog saobraćaja iz čl. 339 st. 1 Krivičnog zakonika, po Optužnom predlogu Osnovnog državnog tužilaštva u Podgorici, Kt.br. 806/13 od 17.06.2013. godine, nakon održanog glavnog i javnog pretresa, dana 21.02.2014. godine, u prisustvu zastupnika optužbe P. B., savjetnika na radu kod Osnovnog državnog tužilaštva u Podgorici., okrivljenog V. R. i svjedoka oštećene  B. G., donio je i dana 24.02.2014. godine javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>
<span class="span1">OKRIVLJENI:</span>
</p>
<p>
<span class="span1">V. R., JMBG: ..., od oca M. i majke B., rođene G., rođen ... godine u P.., sa prebivalištem u P. – Ul. ..., završio mašinsku školu – zanimanje mašinbravar, nezaposlen, neoženjen, bez djece, srednjeg imovnog stanja, osuđivan – Presudom Osnovnog suda u Podgorici, K.br.144/11 od 07.10.2011. godine, zbog krivičnog djela iz čl. 151 st.1 KZ, dva mjeseca zatvora, i Presudom Osnovnog suda u Podgorici, K.br.281/11 od 18.06.2013. godine, zbog krivičnog djela iz čl. 399 KZ, u vezi sa čl.23 KZ, šest mjeseci zatvora uslovno na dvije godine, </span>
</p>
<p style="text-align:center;">
<span class="span1">K r i v  j e,</span>
</p>
<p>
<span class="span1">Zato što je:</span>
</p>
<p>
<span class="span1">Dana 27. oktobra 2012. godine, oko 20,00 časova, u P.., u Ulici ..., ne pridržavajući se saobraćajnih propisa iz čl. 28 st. 4, čl. 200 i čl. 222 st. 1 tač. 3 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, pri čemu je bio svjestan da ovakvim kršenjem propisa može ugroziti saobraćaj i dovesti u opasnost život i tijelo ljudi, pa je na to pristao, na način što je, prije sticanja prava na upravljanje motornim vozilom “B“ kategorije, Ulicom ... upravljao motornim vozilom, marke “VW golf“, bez registarskih oznaka, pod dejstvom alkohola – u pripitom stanju, pri koncentraciji od 0,78 promila apsolutnog alkohola u krvi, a zatim je nastavio kretanje u zabranjenom smjeru, Ulicom ... koja je saobraćajnim znakom određena kao jednosmjerna ulica, usljed kojih propusta je prednjim dijelom svoga vozila udario u  prednji dio vozila, marke “VW golf“, registarskih oznaka PG ..., kojim vozilom je Ulicom ... upravljala oštećena B. G., koja je tom prilikom zadobila laku tjelesnu povredu, u vidu nagnječine kože tijela i nagnječine kože oba koljena,</span>
</p>
<p>
<span class="span1">- čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika Crne Gore,</span>
</p>
<p>
<span class="span1">Pa sud okrivljenog, primjenom citiranih zakonskih odredbi, te čl. 2, 4, 5, 32, 36 i 42 Krivičnog zakonika Crne Gore, te čl. 229 i 374 Zakonika o krivičnom postupku,</span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na kaznu zatvora u trajanju od 30 (trideset) dana.</span>
</p>
<p>
<span class="span1">Obavezuje se okrivljeni da, na ime troškova krivičnog postupka, uplati Osnovnom državnom tužilaštvu u Podgorici iznos od 154,00 eura, a Osnovnom sudu u Podgorici, na ime sudskog paušala, iznos od 30,00 eura, sve u roku od 15 dana, po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Osnovno državno tužilaštvo u Podgorici podnijelo je Optužni predlog Kt.br. 806/13 od 17.06.2013. godine, protiv okrivljenog V. R., iz Podgorice, zbog krivičnog djela ugrožavanje javnog saobraćaja iz čl. 339 st. 1 Krivičnog zakonika. U završnoj riječi, zastupnik optužbe navela je da ostaje pri podnijetom Optužnom predlogu i predložila je da sud okrivljenog oglasi krivim i osudi po Zakonu, sa razloga što je tokom postupka, provedenim dokazima, kao i samim priznanjem okrivljenog, dokazano da je izvršio krivično djelo koje mu je optužnim aktom stavljeno na teret.</span>
</p>
<p>
<span class="span1">Okrivljeni V. R. u svojoj odbrani na glavnom pretresu  od 21.02.2014. godine, naveo je da je tačno da je kritične večeri upravljao svojim vozilom “Golf II“, od pravca ul. ... prema ul. ..., ulicom ..., koja je jednosmjerna ulica. Prethodno je konzumirao alkohol, bio je na nekoj slavi, a nije imao položen vozački ispit, koji ispit je položio prije pola godine, ali nijesu mu dali vozačku dozvolu zbog konkretnog krivičnog postupka. Znao je da se radi o jednosmjernoj ulici kojom se kretao tom prilikom, ali pošto je učio u Osnovnoj školi “V..N.“ i tom ulicom je prolazio non-stop, znao je da se tom ulicom kreću vozila u istom smjeru u kojem se i on kretao tom prilikom. Tog dana bilo je neko nevrijeme, i nije se vozilom brzo kretao, a iz suprotnog smjera naišlo je vozilo “golf IV“, koje je prethodno naišlo na jednu krivinu i tako je to vozilo bilo više pri desnoj ivici kolovoza, posmatrano za smjer kretanja tog vozila, i on je udario prednjim, čeonim dijelom vozila kojim je upravljao u prednji, čeoni dio vozila “golf IV“. U toj saobraćajnoj nezgodi zadobio je povredu u predjelu brade, a nakon toga je izašao iz svog vozila da bi pomogao oštećenoj, jer je bila u svom vozilu i jaukala i žalila se na bol u kičmi, a nakon toga je došla Hitna služba, koja ju je odvezla sa lica mjesta. Nije bio na licu mjesta kada je vršen uvidjaj, nego je kasnije poveden od strane policije kod ljekara, radi zbrinjavanja njegovih povreda, a prethodno su mu izvadili krv na analizu. Nije mogao opredijeliti kojom brzinom se kretala oštećena, a tom prilikom na kolovozu nije bilo pješaka, a nije bilo ni parkiranih vozila, ni sa lijeve ni sa desne strane puta, posmatrano za njegov smjer kretanja, ali jeste malo dalje. Nije kontaktirao sa oštećenom nakon nezgode, ali se njegov otac interesovao da vidi kako je oštećena. U završnoj riječi, okrivljeni je naveo da mu je žao što se sve to desilo.</span>
</p>
<p>
<span class="span1">Sud je u dokaznom postupku saslušao svjedoka oštećenu B. G. pročitao Zapisnik o uviđaju saobraćajne nezgode Uprave policije PJ Podgorica br. 2979/2012 od 27.10.2012. godine; izvršio uvid u Skicu lica mjesta saobraćajne nezgode Uprave </span><span class="span1">policije – PJ Podgorica pročitao medicinsku dokumentaciju na ime oštećene B. G., i to: Uvjerenje zavoda za hitnu medicinsku pomoć, br. 585/26 od 11.02.2013 godine i Uvjerenje Urgentnog centra KC CG Podgorica br. 03/01-642/1 od 29.01.2013. godine; na saglasan predlog stranaka pročitao  Nalaz i mišljenje vještaka medicinske struke dr B. B., od 22.05.2013. godine i Nalaz i mišljenje vještaka saobraćajne struke mr Đ. V., od 03.06.2013. godine, i pročitao Izvod iz kaznene evidencije Uprave policije – CB Podgorica br. 29–245/12/14-1721/2-129 od 29.01.2014. godine, na ime V. R..</span>
</p>
<p>
<span class="span1">Iz Zapisnika o uviđaju saobraćajne nezgode Uprave policije – PJ Podgorica, br. 2979/2012 od 27.10.2012. godine, proizilazi da je isti sačinjen povodom saobraćajne nezgode koja se dogodila  dana  27.10.2012. godine, u 20:10 časova, u ul. ... ispred ..., u P...., kada se dogodio međusobni sudar vozila u pokretu iz suprotnih smjerova, u kojem su učestvovali putnički automobil marke “VOLKSWAGEN Golf“ bez registarskih oznaka, kojim je upravljao V. R. i putnički automobil marke “VOLKSWAGEN Golf“ registarskih oznaka PG ..., kojim je upravljala B. G.. Put je bez trotoara i pješačke staze, ravan, mokar, postojala je rasvjeta. Kolovoz je asfaltni, jedinstven, namijenjen za odvijanje saobraćaja u jednom smjeru od pravca ul. ... u pravcu ul. .... Na licu mjesta vozilo “VW Golf“ bez registarskih oznaka zatečeno je na sredini kolovoza ulice ... prednjim dijelom okrenuto u pravcu ulice ..., gledano od pravca ulice ... Ispred pomenutog vozila zadnjim dijelom okrenuto u pravcu ulice ... zatečeno je vozilo PG .... Od materijalnih tragova na licu mjesta zatečen je plastični spojler i prednja registarska oznaka od vozila PG .... Vozaču V. R. je izdat nalog za plaćanje novčane kazne jer isti nije imao položen vozački ispit. Kod vozača vozila bez registarskih oznaka V. R., utvrđeno je prisustvo alkohola 1,56 promila. Na vozilu bez registarskih oznaka oštećen je prednji branik, prednji vezni lim, lijevi far, prednja ukrasna maska, poklopac motora – hauba, prednji lijevi blatobran, moguća i unutrašnja oštećenja, hladnjak motora, dok je na vozilu registarskih oznaka PG ... oštećen prednji branik, prednji vezni lim, prednja ukrasna maska, poklopac motora, prenja regisarska oznaka, lijevi far, a moguća su i unutrašnja oštećenja. </span>
</p>
<p>
<span class="span1">Uvidom u skicu lica mjesta predmetne saobraćajne nezgode Uprave policije – PJ Podgorica, sud je utvrdio da ista odgovara Zapisniku o uvidjaju saobraćajne nezgode Uprave policije – PJ Podgorica, br.2979/2012 od 27.10.2012. godine.</span>
</p>
<p>
<span class="span1">Iz Uvjerenja Zavoda za hitnu medicinsku pomoć, br. 585/26 od 11.02.2013. godine proizilazi da je B. G. zavedena u protokol te ustanove pod brojem 11861 pregledana od strane ljekara te ustanove i konstatovana dijagnoza na latinskom jeziku. Iz Uvjerenja Urgentnog centra KC CG Podgorica, br. 03/01-642/1 od 29.01.2013. godine proizilazi da je B. G. zavedena u protokol te ustanove pod brojem 20734/9832 i da je pregledana od strane ljekara te ustanove, i konstatovana je dijagnoza na latinskom jeziku.</span>
</p>
<p>
<span class="span1">Iz Nalaza i mišljenja vještaka medicinske struke dr B. B. od 22.05.2013. godine, proizilazi da je u predmetnoj saobraćajnoj nezgodi B. G. zadobila povredu tijela u vidu nagnječine kože i mekog potkožnog tkiva koje je tkivo neposredno ispod kože tijela, koja je nastala udarom tijela, slabijim intezitetom udara, o tvrdu i ravnu podlogu, kao što je dio unutrašnjosti motornog vozila u kom se povrijeđena nalazila u momentu saobraćajne nezgode. Povredu oba koljena u vidu nagnječine kože koljena koja je nastala udarom koljenima o tvrdu i ravnu podlogu kao što je dio unutrašnjosti motornog vozila u kom se povrijeđena nalazila u momentu saobraćajnog udesa. Ove </span><span class="span1">povrede nastale su ili istovremeno ili u vrlo kratkom intervalu jedna za drugom, gore navedenim redom i predstavljaju i pojedinačno i u svom zbiru laku tjelesnu povredu. Postavljena sumnja na povredu u vidu nagnječine pršljenova kičmenog stuba, nije objektivnim pregledom od strane ljekara i dokazana, te se ne može prihvatiti da je povrijeđena B. G., osim naprijed navedenih povreda, zadobila i povredu u vidu nagnječine kičmenog stuba. Takođe, u predmetnoj saobraćajnoj nezgodi V. R. zadobio je povredu ličnog dijela glave, u vidu rane razderotine kože brade, nastale udarom bradom o tvrdu i dijelom neravnu podlogu kao što je dio unutrašnjosti motornog vozila u kom se nalazo okrivljeni u momentu saobraćajnog udesa. Povredu u vidu nagnječina kože na oba koljena koja je nastala udarom koljenima o tvrdu i ravnu podlogu kao što je dio unutrašnjosti motornog vozila u kom se okrivljeni nalazo u momentu saobraćajnog udesa. Povredu u vidu oguljotine kože koja je nastala povlačenjem dijela tijela po tvrdoj i ravnoj podlozi kao što je unutrašnjost motornog vozila. Sve povrede nastale su ili istovremeno ili u vrlo kratkom intervalu jedna za drugom naprijed navedenim redom i predstavljaju i pojedinačno i u svom zbiru laku tjelesnu povredu. Iz Izvještaja o urađenoj Toksikološkoj analizi krvi na prisustvo apsolutnog alkohola kod V. R., analizi urađenoj na Odjeljenju za Sudsku medicinu Kliničkog centra CG, dana 1. novembra 2012. godine, pod rednim brojem knjige pregleda 1332, a u vezi saobraćajnog udesa koji se dogodio dana 27. oktobra 2012. godine u P., vidi se da je krv za Analizu uzeta jednokratno (samo jedan put), i to dana 27. oktobra 2012. godine u 23:55 časova, a to znači 225 minuta nakon doživljenog saobraćajnog udesa, te da je tom Analizom utvrđeno da je u momentu uzimanja krvi za Analizu, u krvi ispitanika bilo prisutno prisustvo apsolutnog alkohola u vrijednosti od 1,16 promila apsolutnog alkohola. Ukoliko se primijeni matematički metod izračunavanja količine apsolutnog alkohola u krvi ispitanika u momentu saobraćajnog udesa, to se samo orjentaciono (ili približno tačno) mogu dobiti sledeće vrijednosti, i to: Ukoliko se organizam ispitanika V. R. u momentu uzimanja krvi za analizu (27.10.2012. godine u 23:55 h) nalazio u fazi resorpcije, to je u momentu saobraćajnog udesa u krvi ispitanika bilo prisutno 0,78 promila apsolutnog alkohola u krvi, a što znači da se nalazio u pripitom stanju. Ukoliko se organizam ispitanika V. R. u momentu uzimanja krvi za analizu nalazio u fazi eliminacije, to je u momentu saobraćajnog udesa u krvi ispitanika V. R. bila prisutna količina apsolutnog alkohola u vrijednosti od 1,54 promila apsolutnog alkohola, a što znači da se nalazio u pijanom stanju. Iz naprijed navedenog  proizilazi, da se ispitanik V. R. u momentu saobraćajnog udesa, dana 27.10.2012. godine, u 20:10 časova, nalazio pod dejstvom alkohola u rasponu od najmanje 0,78 promila do najviše 1,54 promila apsolutnog alkohola u krvi. Vozači motornog vozila koji se nalaze pod dejstvom ovakve količine apsolutnog alkohola u krvi, lako su umanjenih sposobnosti upravljanja motornim vozilom, kako u smislu lako usporenog uočavanja svih elemenata saobraćaja u kojem se nalaze, tako i u smislu lako usporene motorne reakcije na uočene elemente saobraćaja.</span>
</p>
<p>
<span class="span1">Sud je Nalaz i mišljenje vještaka medicinske struke dr B. B. od 22.05.2013. godine, cijenio kao  jasan i objektivan, obzirom da je rađen u skladu sa pravilima struke, koristeći medicinsku dokumentaciju iz spisa predmeta, pa je sud isti u cjelosti prihvatio.</span>
</p>
<p>
<span class="span1">Iz Nalaza i mišljenja vještaka saobraćajne struke mr Đ. V. od 03.06.2013. godine proizilazi da, na osnovu zatečenih pozicija vozila na mjestu nezgode vozilo “Golf IV“ PG ..., zatečeno je na mjestu nezgode, sa pozicijom kao na Skici LM, na lijevoj strani kolovoza, ispred prednjeg dijela vozila “VW Golf II“ bez registarskih oznaka, prednjim </span><span class="span1">dijelom okrenuto u pravcu ul. ..., prednjim lijevim točkom udaljeno 1,10 (m), a zadnjim lijevim točkom udaljeno 1,00 (m) desno od lijeve ivice kolovoza, prednjom osovinom u nivou kote 11,90 (m) prije NT, gledano iz pravca ul. ... u pravcu ul... . Vozilo “Golf II“ bez registarskih oznaka, zatečeno je na mjestu nezgode, sa pozicijom kao na Skici LM, na desnoj strani kolovoza, ispred prednjeg dijela vozila PG ..., prednjim dijelom okrenuto u pravcu ul. ..., desnim točkovima udaljeno 1,40 (m) lijevo od desne ivice kolovoza, prednjom osovinom u nivou kote 3,10 (m) poslije NT, gledano iz pravca ul. ... . u pravcu ul. .... Na osnovu evidentiranih oštećenja i zatečene pozicije, brzina vozila “Golf II“ bez registarskih oznaka, neposredno prije kontakta, sa vozilom “Golf IV“ PG ..., imala je vrijednost oko 33,00 (km/h) ili 9,18 (m/s). Na osnovu smjera kretanja, materijalnih tragova i zatečene pozicije, vozilo “Golf IV“ PG ..., neposredno prije kontakta sa vozilom “Golf II“ bez registarskih oznaka, bilo je zaustavljeno, pa je brzina tog vozila jednaka nuli. Vozila su se kretala jednosmjernom ulicom, i to vozilo “Golf IV“ PG ..., kretalo se ul. ..., iz pravca ul. ... u pravcu ul. ... (dozvoljen smjer), a vozilo “Golf II“ bez registarskih oznaka, kretalo se ul. ..., iz pravca ul. ... u pravcu ul. ... (zabranjen smjer). Na osnovu navedenih smjerova kretanja, materijalnih tragova na kolovozu, evidentiranih oštećenja i zatečenih pozicija oba vozila poslije kontakta, može se konstatovati da je do kontakta došlo gledano po uzdužnoj osi Ul. ...  – na oko 3,00 – 4,00 (m) poslije ST (NT), gledano iz pravca Ul. ... u pravcu Ul. ... (zabranjen smjer), a gledano po poprečnoj osi ul. ... – na desnoj strani jedinstvenog kolovoza na oko 1,50 – 2,00 (m) lijevo od desne ivice, gledano iz pravca Ul. ... u pravcu Ul. ... (zabranjen smjer). Između vozila koja su se kretala u suprotnim smjerovima jednosmjerne ulice, kontakt je ostvaren prednjim čeonim više lijevim djelovima (oštećeni farovi na oba vozila), na način što se vozilo “Golf II“ bez registarskih oznaka, kretalo u zabranjenom smjeru, dok se vozilo “Golf IV“ PG ... kretalo pravilno u dozvoljenom smjeru, o čemu svjedoči vidno postavljeni saobraćajni znak na početku (kraju) jednosmjerne ulice kod raskrsnice sa ul. ..., a u momentu kontakta bilo je zaustavljeno. Da je vozilo “Golf IV“ PG ... u momentu kontakta bilo zaustavljeno, može se konstatovati na osnovu materijalnih tragova označenih sa br. 5 na skici, koji su zatečeni neposredno na mjestu kontakta ispred vozila “Golf II“, i zatečenih pozicija vozila. Naime, vozilo “Golf II“ ne bi moglo ostati u zatečenoj poziciji u slučaju da je vozilo “Golf IV“ u momentu kontakta posjedovalo kinetičku energiju, već bi bilo, takođe „vraćeno“ unazad, što nije bio slučaj. Poslije kontakta vozilo “Golf II“ bez registarskih oznaka potisnulo je vozilo “Golf IV“ PG ... unazad prema ul. ... za oko 8,00 (m), a zatim su se oba vozila zaustavila u zatečenim pozicijama kao u uviđajnoj dokumentaciji. Zaustavni put vozila “Golf II“ bez registarskih oznaka, pri posjedovnoj brzini od oko 9,18 m/s, po mokrom kolovozu, iznosio bi oko 15,70 (m). Vrijeme zaustavljanja trajalo bi oko 2,41 s. U noćnim uslovima vožnje ulična rasvjeta bila je u funkciji, a na vozilima su bila uključena svijetla za osvetljavanje puta. Kako su se vozila kretala u susretnoj vožnji, po pravom i ravnom kolovozu, nije bilo fizičke prepreke da vozači ne uoče vozilo iz suprotnog smjera na udaljenosti koju pokriva donja granica svjetlosnog snopa srednjeg svijetla, a to je 35,00 M – 45,00 m. U takvoj saobraćajnoj situaciji, vozač vozila “Golf IV“ PG ..., zaustavio je vozilo prije mjesta kontakta, dok je vozač vozila “Golf II“ bez registarskih oznaka, nastavio kretanje u zabranjenom smjeru, ostvarujući čeoni kontakt sa vozilom iz suproznog smjera. Sa rastojanja od oko 35,00 (m), iako je upravljao vozilom u zabranjenom smjeru, vozač vozila “Golf II“ bez registarskih oznaka, zaustavio bi vozilo kočenjem, da se kretao brzinom izbjegavanja, koja bi imala vrijednost od oko 15,80 m/s ili 56,88 km/h i svakom manjom, pa i posjedovnom brzinom od oko 33,00 (km/h), čime bi kontakt bio izbjegnut. Do nezgode ne bi došlo da se vozač vozila “Golf II“ bez registarskih </span><span class="span1">oznaka, nije kretao jednosmjernom ulicom u zabranjenom smjeru. Vozač vozila “Golf IV“ PG ..., koji je upravljao vozilom u dozvoljenom smjeru, po uočavanju vozila iz suprotnog smjera, pravovremeno je zaustavio svoje vozilo, što nije uticalo na izbjegavanje kontakta, jer se vozilo iz suprotnog smjera nije zaustavilo. Na osnovu sprovedene analize, vještak je mišljenja, da je opasna situacija pretvorena u saobraćajnu nezgodu nastala na način što je vozač vozila “Golf II“ bez registarskih oznaka, upravljao vozilom jednosmjernom ulicom u zabranjenom smjeru, pri čemu je ušao u putanju kretanja vozila “Golf IV“ PG ... koje se kretalo pravilno iz suprotnog smjera. Vozač vozila “Golf II“ bez registarskih oznaka, imao je tehničkih uslova da pri posjedovnoj brzini izbjegne nezgodu pravovremenim zaustavljanjem vozila. Ovakav način upravljanja vozilom od strane vozača vozila “Golf II“ bez registarskih oznaka, posledica je grške u upravljanju u dijelu nepoštovanja propisa kojima se zabranjuje kretanje jednosmjernom ulicom u nedozvoljenom smjeru, što predstavlja osnovni i jedini uzrok nastanka nezgode. Vozač vozila “Golf IV“ PG ..., nije uticao na nastanak nezgode. </span>
</p>
<p>
<span class="span1">Sud je Nalaz i mišljenje vještaka saobraćajne struke mr Đ. V. od 03.06.2013. godine, cijenio kao jasan, stručan i određen, pa je isti u cjelosti prihvatio.</span>
</p>
<p>
<span class="span1">Svjedok oštećena B. G. u svom iskazu pred ovlašćenim tužocem Osnovnog državnog tužilaštva u Podgorici, Kt.br. 1221/12 od 13.05.2013. godine, navela je da se saobraćajna nezgoda dogodila kritične večeri između 20:30 i 21 časova, kada je upravljala  vozilom “Golf IV“ i kretala se ulicom iz pravca podvožnjaka prema M., a zatim skrenula ulijevo, odnosno u ulicu ..., koja je jednosmjerna ulica predviđena isključivo za kretanje vozila u pravcu kao što se ona te večeri kretala. Pošto je skrenula i ušla u S. ulicu, na nekoliko metara sa njene desne strane uočila je pješaka i smanjila je brzinu kretanja, bukvalno zaustavila vozilo. Ispred nje, iz suprotnog smjera ugledala je farove vozila, ali zbog mraka i jake kiše koja je padala, nije mogla ocijeniti na kojoj se daljini nalazi vozilo. Iako je išlo nepropisno kroz jednosmjernu ulicu, vozilo je moglo mimoići da se kretalo normalnom brzinom, međutim išlo je veoma brzo, pa je prešlo cijelom svojom širinom na njen dio ulice i došlo je do čeonog sudara, i momak se vozilom doslovce “zakucao“ u nju. U vozilu kojim je upravljala, nije bilo nikoga osim nje, a brzo je došla Hitna pomoć koja je prevezla na pregled i drugih detalja nezgode se ne sjeća. Lice mjesta je ostalo nepromijenjeno, tako da njeno, ni vozilo tog momka nije pomijerano prije vršenja uviđaja. U bolnici su joj obavljena snimanja konstatovane određene povrede, ali nije zadržavana na liječenju. U svom iskazu na glavnom pretresu od 21.02.2014. godine, svjedok oštećena ponovila je iskaz koji je dala pred ovlašćenim tužiocem Osnovnog državnog tužilaštva u Podgorici od 13.05.2013. godine, i dodala da je njeno vozilo bilo bliže desnoj ivici kolovoza, posmatrano za njen smjer kretanja, a ne sjeća se da li je bilo nekih parkiranih vozila sa lijeve ili desne strane ulice, posmatrano za njen smjer kretanja. Njeno vozilo se od udara od strane vozila “Golf II“, koje joj je dolazilo u susret, odbilo unazad i ona u tom trenutku nije vidjela o kojem vozilu se radilo, ali su joj to kasnije rekli, obzirom da je bio mrak i bilo je nevrijeme – kiša je padala. Za nju je sve to bilo posebno teško, zato što je preživjela prethodno željezničku nesreću na B., a u predmetnoj saobraćajnoj nezgodi nije zadobila teže povrede, a s obzirom da je ranije imala povrede, imala je bolove u predjelu kičme i karlice. Sa lica mjesta odvezla je Hitna služba, a pomogli su joj da izađe iz vozila neki momci koji su izašli iz obližnjih kuća. Nije se pridružila krivičnom gonjenju protiv okrivljenog, i nije postavila imovinsko-pravni zahtjev.</span>
</p>
<p>
<span class="span1">Iz Izvoda iz kaznene evidencije Uprave policije – CB Podgorica, br 29-245/14-1721/2-129 od 29.01.2014. godine, na ime V. R., proizilazi da je imenovani osuđivan – Presudom Osnovnog suda u Podgorici, K.br.144/11 od 07.10.2011. godine, zbog krivičnog djela iz čl. 151 st.1 KZ, dva mjeseca zatvora, i Presudom Osnovnog suda u Podgorici, K.br.281/11 od 18.06.2013. godine, zbog krivičnog djela iz čl. 399 KZ, u vezi sa čl. 23 KZ, šest mjeseci zatvora uslovno na dvije godine. </span>
</p>
<p>
<span class="span1">Na osnovu naprijed izložene činjenične građe koja proizilazi iz sadržine provedenih dokaza na glavnom pretresu, sud je nesumnjivo utvrdio da su se u radnjama okrivljenog V. R. ostvarili svi bitni elementi bića krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore. Naime, okrivljeni V. R. je dana 27. oktobra 2012. godine, oko 20,00 časova, u P., u Ulici ..., ne pridržavajući se saobraćajnih propisa iz čl. 28 st. 4, čl. 200 i čl. 222 st. 1 tač. 3 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, pri čemu je bio svjestan da ovakvim kršenjem propisa može ugroziti saobraćaj i dovesti u opasnost život i tijelo ljudio, pa je na to pristao, na način što je, prije sticanja prava na upravljanje motornim vozilom “B“ kategorije, Ulicom ... upravljao motornim vozilom, marke “VW golf“, bez registarskih oznaka, pod dejstvom alkohola – u pripitom stanju, pri koncentraciji od 0,78 promila apsolutnog alkohola u krvi, a zatim je nastavio kretanje u zabranjenom smjeru, Ulicom ... koja je saobraćajnim znakom određena kao jednosmjerna ulica, usljed kojih propusta je prednjim dijelom svoga vozila udario u  prednji dio vozila, marke “VW golf“, registarskih oznaka PG ..., kojim vozilom je Ulicom ... upravljala oštećena B. G., koja je tom prilikom zadobila laku tjelesnu povredu, u vidu nagnječine kože tijela i nagnječine kože oba koljena.</span>
</p>
<p>
<span class="span1">Naprijed navedene činjenice sud je utvrdio prije svega iz iskaza svjedoka oštećene B. G., koja je u svom iskazu, koji je sud cijenio kao jasan, određen i istinit, potvrdila da je kritične večeri upravljala vozilom “Golf IV“ i kretala se ulicom iz pravca podvožnjaka prema M., a zatim skrenula ulijevo u ulicu ..., koja je jednosmjerna ulica. Pošto je skrenula i ušla u ... ulicu, na nekoliko metara sa svoje desne strane uočila je pješaka  i smanjila je brzinu kretanja, bukvalno zaustavila vozilo. Ispred sebe, iz suprotnog smjera ugledala je farove vozila, ali zbog mraka i jake kiše koja je padala, nije mogla ocijeniti na kojoj daljini se nalazi vozilo. Iako je išlo nepropisno kroz jednosmjernu ulicu, vozilo je moglo mimoići, da je išlo normalnom brzinom, međutim išlo je veoma brzo, pa je prešlo cijelom svojom širinom na njen dio ulice i došlo je do čeonog sudara, doslovce se “zakucalo“ u nju. Njeno vozilo se od  udara od strane “Golf II“ koji joj je dolazio u susret odbilo unazad i ona u tom trenutku nije vidjela o kojem vozilu se radilo, ali su joj kasnije rekli obzirom da je bio mrak i bilo nevrijeme – kiša je padala. Navedene činjenice potvrđene su i sadržinom Zapisnika o uviđaju saobraćajne nezgode Uprave policije – PJ Podgorica, br.2979/2012 od 27.10.2012. godine, Skicom lica mjesta predmetne saobraćajne nezgode Uprave policije – PJ Podgorica, kao i Nalazom i mišljenjem vještaka saobraćajne struke mr Đ. V. od 03.06.2013. godine, iz kojeg proizilazi  da je između vozila koja su se kretala u suprotnim smjerovima jednosmjerne ulice, kontakt ostvaren prednjim čeonim više lijevim djelovima (oštećeni farovi na oba vozila), na način što se vozilo “Golf II“ bez registarskih oznaka, kretalo u zabranjenom smjeru, dok se vozilo “Golf IV“ PG ... kretalo pravilno u dozvoljenom smjeru, o čemu svjedoči vidno postavljeni saobraćajni znak na početku (kraju) jednosmjerne ulice kod raskrsnice sa ul. ..., a u momentu kontakta bilo je zaustavljeno. Da je vozilo “Golf IV“ PG ... u momentu kontakta bilo zaustavljeno, može se konstatovati na osnovu materijalnih tragova označenih sa br. 5 na skici, koji su zatečeni neposredno na mjestu kontakta ispred vozila “Golf II“, i </span><span class="span1">zatečenih pozicija vozila. Naime, vozilo “Golf II“ ne bi moglo ostati u zatečenoj poziciji u slučaju da je vozilo “Golf IV“ u momentu kontakta posjedovalo kinetičku energiju, već bi bilo, takođe „vraćeno“ unazad, što nije bio slučaj. Poslije kontakta vozilo “Golf II“ bez registarskih oznaka potisnulo je vozilo “Golf IV“ PG ... unazad prema ul. ... za oko 8,00 m, a zatim su se oba vozila zaustavila u zatečenim pozicijama kao u uviđajnoj dokumentaciji. Zaustavni put vozila “Golf II“ bez registarskih oznaka, pri posjedovnoj brzini od oko 9,18 m/s, po mokrom kolovozu, iznosio bi oko 15,70 (m). Vrijeme zaustavljanja trajalo bi oko 2,41 s. U noćnim uslovima vožnje ulična rasvjeta bila je u funkciji, a na vozilima su bila uključena svijetla za osvetljavanje puta. Kako su se vozila kretala u susretnoj vožnji, po pravom i ravnom kolovozu, nije bilo fizičke prepreke da vozači ne uoče vozilo iz suprotnog smjera na udaljenosti koju pokriva donja granica svjetlosnog snopa srednjeg svijetla, a to je 35,00 – 45,00 (m). U takvoj saobraćajnoj situaciji, vozač vozila “Golf IV“ PG ..., zaustavio je vozilo prije mjesta kontakta, dok je vozač vozila “Golf II“ bez registarskih oznaka, nastavio kretanje u zabranjenom smjeru, ostvarujući čeoni kontakt sa vozilom iz suproznog smjera. Sa rastojanja od oko 35,00 m, iako je upravljao vozilom u zabranjenom smjeru, vozač vozila “Golf II“ bez registarskih oznaka, zaustavio bi vozilo kočenjem, da se kretao brzinom izbjegavanja, koja bi imala vrijednost od oko 15,80 m/s ili 56,88 km/h i svakom manjom, pa i posjedovnom brzinom od oko 33,00 km/h, čime bi kontakt bio izbjegnut. Do nezgode ne bi došlo da se vozač vozila “Golf II“ bez registarskih oznaka, nije kretao jednosmjernom ulicom u zabranjenom smjeru. Sud je vrstu i težinu tjelesnih povreda kod oštećene B. G., kao i koncetraciju apsolutnog alkohola u krvi okrivljenog V. R. u momentu saobraćajnog udesa, utvrdio iz Nalaza i mišljenja vještaka medicinske struke dr B. B. od 22.05.2013. godine, i medicinske dokumentacije na ime oštećene B. G..</span>
</p>
<p>
<span class="span1">Ni okrivljeni V. R., u navodima svoje odbrane tokom postupka nije sporio da je kritične večeri upravljao svojim vozilom “Golf II“ od pravca ul. ... prema ulici ..., Ulicom ..., koja je jednosmjerna ulica, da je prethodno konzumirao alkohol, jer je bio na nekoj slavi, i da nije imao položen vozački ispit, da je znao da se radi o jednosmjernoj ulici kojom se tom prilikom kretao, te da je  bilo neko nevrijeme, i nije se vozilom brzo kretao. Iz suprotnog smjera je nailazilo vozilo “Golf IV“, koje je prethodno naišlo na jednu krivinu, tako da je to vozilo bilo više pri desnoj ivici kolovoza, posmatrano za njegov smjer kretanja. Udario je prednjim čeonim dijelom vozila kojim je upravljao u prednji čeoni dio vozila “Golf IV“, nakon čega je izašao iz svog vozila da bi pomogao oštećenoj. Međutim, tvrdio je da se oštećena odnosnom prilikom kretala vozilom iz suprotnog smjera, koju tvrdnju sud nije mogao prihvatiti budući da nije potvrđena iskazom svjedoka oštećene B. G. i Nalazom i mišljenjem vještaka saobraćajne struke mr Đ. V., iz kojeg proizilazi da je vozilo “Golf IV“ PG ..., neposredno prije kontakta sa vozilom “Golf II“ bez registarskih oznaka, bilo zaustavljeno, odnosno da je brzina tog vozila bila jednaka nuli.</span>
</p>
<p>
<span class="span1">Postupajući na prethodno opisani način okrivljeni je postupio suprotno čl. 28 st. 4, čl. 200 i čl. 222 st. 1 tač. 3 ZOBS-a na putevima. Naime, odredbom čl. 28 st. 4 propisano je da </span><span class="span1">na putu sa kolovozom za saobraćaj vozila u jednom smjeru vozač ne smije vozilom da se kreće u zabranjenom smjeru. Članom 200 st. 1 je propisano da vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola, dok je čl. 222 st. 1 tač. 3 propisano da će se vozačka dozvola izdati licu, na njegov zahtjev, ako je između ostalog položio vozački ispit za upravljanje motornim vozilom određene kategorije. Postupajući suprotno citiranim zakonskim odredbama okrivljeni je ugrozio bezbjednost saobraćaja i doveo </span><span class="span1">u opasnost život i tijelo ljudi, prouzrokujući saobraćajnu nezgodu u kojoj je lake tjelesne povrede zadobila oštećena B. G., a što je utvrđeno iz Nalaza i mišljenja vještaka medicinske struke dr </span><span class="span1">B. B. od 22.05.2013. godine, i medicinske dokumentacije na ime oštećene B. G..</span>
</p>
<p>
<span class="span1">Cijeneći psihički odnos okrivljenog prema izvršenom krivičnom djelu, kako u odnosu na radnju izvršenja tako i u odnosu na posljedicu proisteklu iz ove radnje, sud je našao da je okrivljeni V. R. u pogledu osnovnog djela postupao sa eventualnim umišljajem. Naime, okrivljeni je upravljajući motornim vozilom, marke “VW golf“, bez registarskih oznaka, Ulicom ..., prije sticanja prava na upravljanje motornim vozilom “B“ kategorije, pod dejstvom alkohola – u pripitom stanju, pri koncentraciji od 0,78 promila apsolutnog alkohola u krvi, a zatim je nastavio kretanje u zabranjenom smjeru, Ulicom ... koja je saobraćajnim znakom odredjena kao jednosmjerna ulica, usljed kojih propusta je prednjim dijelom svoga vozila udario u  prednji dio vozila, marke “VW golf“, registarskih oznaka PG ..., kojim vozilom je Ulicom ... upravljala oštećena B. G., a imajući u vidu sve okolnosti može ugroziti saobraćaj i dovesti u opasnost život i tijelo ljudi, pa je na to pristao, dok je u odnosu na posljedicu - laku tjelesnu povredu kod oštećene B. G. postupao sa svjesnim nehatom, jer je bio svjestan da svojom radnjom može izazvati posljedicu, ali je olako držao da do toga neće doći. </span>
</p>
<p>
<span class="span1">Sud je prilikom odlučivanja o visini kazne za okrivljenog V. R. imao u vidu sve okolnosti koje utiču da kazna bude veća ili manja, pa je u smislu čl. 42 Krivičnog zakonika, od olakšavajućih okolnosti na strani okrivljenog cijenio činjenicu da se oštećena nije pridružila krivičnom gonjenju i da je i sam okrivljeni zadobio lake tjelesne povrede u predmetnoj saobraćajnoj nezgodi, dok je od otežavajućih okolnosti na strani okrivljenog sud cijenio činjenicu da je osuđivan, a što je utvrđeno iz Izvoda iz kaznene evidencije Uprave policije – CB Podgorica, br 29-245/14-1721/2-129 od 29.01.2014. godine,  na ime okrivljenog V. R..</span>
</p>
<p>
<span class="span1">Imajući u vidu naprijed navedene olakšavajuće i otežavajuće okolnosti, sud je okrivljenog osudio na kaznu zatvora u trajanju od 30 (trideset) dana, nalazeći da će se u konkretnom slučaju, imajući u vidu sve naprijed navedeno u cjelosti ostvariti svrha kažnjavanja iz čl. 32 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika, da okrivljeni ubuduće ne vrši krivična djela. </span>
</p>
<p>
<span class="span1">Pošto je okrivljeni oglašen krivim, shodno čl. 229 Zakonika o krivičnom postupku, obavezan je da na ime troškova krivičnog postupka uplati Osnovnom državnom tužilaštvu u Podgorici iznos od 154,00 eura, od čega iznos od 82,50 eura na ime angažovanja vještaka saobraćajne struke, a iznos od 71,50 eura na ime angažovanja vještaka medicinske struke, a Osnovnom sudu u Podgorici, na ime sudskog paušala, iznos od 30,00 eura, koji paušal je određen shodno složenosti predmeta, trajanju postupka i imovnim prilikama okrivljenog.</span>
</p>
<p>
<span class="span1">Na osnovu izloženog, a shodno odredbi čl. 374 Zakonika o krivičnom postupku, odlučeno je kao u izreci presude. </span>
</p>
<p style="text-align:center;">
<span class="span1"></span><span class="span1">                       OSNOVNI SUD U PODGORICI</span><span class="span1"></span><span class="span1"></span><span class="span1"></span><span class="span1"></span><span class="span1"> Dana, 21.02.2014. godine</span>
</p>
<p>
<span class="span1">    ZAPISNIČARKA,                                                                                    S U D I J A, Radojka Rakočević                                                                               Nada Rabrenović</span>
</p>
<p>&nbsp;</p>
<p>&nbsp;</p>
<p>
<span class="span1">DN-a: Po primjerak presude dostaviti:</span><span class="span1"></span><span class="span1"></span><span class="span1"></span><span class="span1"></span><span class="span1">                          </span><span class="span1">- ODT Podgorici.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">            </span><span class="span1">- okrivljenom</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                 </span><span class="span1">- a/a</span>
</p>
<p>
<span class="span1">     Postupljeno dana 14.03.2014. godine</span><span class="span1"></span><span class="span1"></span><span class="span1"></span><span class="span1">                                </span><span class="span1">Službenik Suda  ___________</span>
</p>
<p>&nbsp;</p>
<p>
<span class="span1">   ZAPISNIČARKA,                                                                             S U D I J A, Radijka Rakočević, s.r.                                                                 Nada Rabrenović, s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                  Protiv ove presude dozvoljena je žalba, u roku</span><span class="span1"></span><span class="span1"></span><span class="span1">                                           od 8 dana od dana prijema pismenog otpravka iste, </span><span class="span1"></span><span class="span1"></span><span class="span1"></span><span class="span1"></span><span class="span1">     preko ovog suda Višem sudu u Podgorici..</span>
</p>
<p>&nbsp;</p>
<p>
<span class="span1">ZTO:</span>
</p>
<p>
<span class="span1">:</span>
</p>
<p>&nbsp;</p>
</div>
</div>


</body>
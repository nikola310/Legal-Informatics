<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-right:0.031944446in;margin-bottom:0.1388889in;text-align:center;hyphenate:auto;font-family:Calibri;font-size:11pt;}
.p2{margin-right:0.031944446in;margin-bottom:0.1388889in;text-align:end;hyphenate:auto;font-family:Arial;font-size:12pt;}
.p3{margin-right:0.031944446in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{margin-right:0.031944446in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p5{margin-right:0.031944446in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{margin-right:0.031944446in;text-align:center;hyphenate:auto;font-family:Arial;font-size:12pt;}
.p7{text-indent:0.375in;margin-right:0.031944446in;text-align:center;hyphenate:auto;font-family:Arial;font-size:12pt;}
.p8{text-indent:0.375in;margin-right:0.031944446in;text-align:justify;hyphenate:auto;font-family:Arial;font-size:12pt;}
.p9{margin-right:0.031944446in;text-align:justify;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Arial;font-size:12pt;}
.p11{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p12{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span>K.br.1421/12</span>
</p>
<p class="p3">
<span>U IME CRNE GORE</span>
</p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, protiv okrivljenog L.R., iz Podgorice, zbog krivičnog djela građenje objekta bez građevinske dozvole iz čl.326a Krivičnog zakonika, odlučujući po optužnom predlogu ODT-a Podgorica Kt.br. 1477/12 od 18.12.2012 godine, nakon glavnog i javnog pretresa, održanog u prisustvu okrivljenog i zastupnika optužbe Ivanović Danijele, savjetnika na radu kod ODT-a Podgorica, dana 15.04.2013 godine donio je i istog dana javno objavio</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p5">
<span>Okrivljeni:</span>
</p>
<p class="p5">
<span>L.R., od oca M. i majke B., rođene J., rođen ****** godine u K., sa prebivalištem u P., P. š. - Z. bb, državljanin Crne Gore, završio srednju školu, nezaposlen, neoženjen, bez djece, lošeg imovnog stanja, ranije neosuđivan,</span>
</p>
<p class="p3">
<span>K r i v    j e</span>
</p>
<p class="p5">
<span>Zato što je:</span>
</p>
<p class="p5">
<span>U drugoj polovini septembra 2012 godine, u P., u naselju Z., postupajući protivno odredbi čl.69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je vršio rekonstrukciju postojećeg prizemnog objekta površine 100 m2, tako što je nadogradio sprat na istom, a da prethodno nije pribavio građevinsku dozvolu, pri čemu je bio svjestan svog djela, čije je izvršenje htio te znajući da je njegovo djelo zabranjeno, </span>
</p>
<p class="p5">
<span>- čime je izvršio krivično djelo građenje objekta bez građevinske dozvole iz čl.326a Krivičnog zakonika,</span>
</p>
<p class="p5">
<span>- pa mu Sud, primjenom citirane zakonske odredbe, te odredbi čl. 3, 4, 5, 13, 15, 32, 36, 42, 45, 46, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku, i z r i č e</span>
</p>
<p class="p3">
<span>USLOVNU  OSUDU</span>
</p>
<p class="p5">
<span>Kojom mu prethodno utvrđuje kaznu zatvora u trajanju od 3 (tri) meseca i istovremeno određuje da se ista neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p5">
<span>Dužan je okrivljeni da na ime troškova krivičnog postupka-paušala uplati na račun budžetskih sredstava Crne Gore iznos od 50,00 (pedeset) €, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p class="p3">
<span>O b r a z l o ž e n j e</span>
</p>
<p class="p5">
<span>Optužnim predlogom ODT-a Podgorica Kt.br.1477/12 od 18.12.2012 godine, kojeg je na glavnom pretresu zastupala Ivanović Danijela, savjetnik na radu kod ODT-a Podgorica, okrivljenom L.R. stavljeno je na teret izvršenje krivičnog djela građenje objekta bez građevinske dozvole iz čl.326a Krivičnog zakonika.</span>
</p>
<p class="p5">
<span>Zastupnik optužbe je prije davanja završnih riječi, precizirala dispozitiv optužnog predloga na način opisan izrekom ove presude, dok je u završnoj riječi u svemu ostala pri preciziranom optužnom predlogu, navodeći da je provedenim dokazima utvrđeno da je okrivljeni izvršio krivično djelo stavljeno mu na teret i predložila je sudu da okrivljenog oglasi krivim i osudi po zakonu.</span>
</p>
<p class="p5">
<span>Okrivljeni je u svojoj odbrani, kako u prethodnom postupku tako i na glavnom pretresu, naveo da je 1999 godine u P.Š. u Z. izgradio prizemni dio stambenog objekta, površine 100m2, koji je prekriven betonskom pločom te da je zbog loših uslova stanovanja tj. zbog toga što je betonska ploča počela da propušta vlagu, krajem septembra 2012 godine, na tu betonsku ploču ozidao još jedan sprat  površine 100 m2 i postavio krov. Istakao je da se nije obraćao ni jednom nadležnom organu niti instituciji za dobijanje građevinske dozvole, jer je znao da istu ne bi mogao ni dobiti jer je objekat izgrađen na državnom zemljištu. Dalje je naveo da u prizemnom dijelu kuće, osim njega, stanuje njegova majka, dva njegova rođena brata i snaha, dok na spratnom dijelu ne živi niko jer isti nije završen. Dodao je da je spreman da, ukoliko Glavni grad Podgorica pokrene bilo kakvu prijavu za legalizaciju objekta, po svojim mogućnostima u ratama izmiri sve obaveze po tom osnovu. Izjavio je da priznaje izvršenje krivičnog djela stavljenog mu na teret i da priznaje svoju krivicu. </span>
</p>
<p class="p5">
<span>U završnoj riječi okrivljeni nije imao dodati bilo šta navodima svoje odbrane i zamolio je Sud da ga što blaže kazni, navodeći da je spreman da legalizuje plac i kuću ukoliko to ikada bude moguće. </span>
</p>
<p class="p5">
<span>Sud je u smislu čl. 458 st.2 ZKP-a u dokaznom postupku pročitao izvod iz kaznene evidencije izdat od strane Uprave policije Ispostava Kolašin br.245/13-17/2 od 21.01.2013 godine, na ime okrivljenog L.R., dok nije provodio ostale dokaze budući da je na saglastan predlog stranaka prekinuo dokazni postupak usled jasnog, nedvosmislenog i potpunog priznanja okrivljenog. </span>
</p>
<p class="p5">
<span>Dakle, u postupku je nedvosmisleno utvrđeno da je okrivljeni  L.R. u drugoj polovini septembra 2012 godine, u Podgorici, u naselju Zagorič, postupajući protivno odredbi čl.69 Zakona o uređenju prostora i izgradnji objekata, započeo gradjenje objekta bez prethodno pribavljene građevinske dozvole, na način što je vršio rekonstrukciju postojećeg prizemnog objekta površine 100 m2, tako što je nadogradio sprat na istom, a da prethodno nije pribavio građevinsku dozvolu. </span>
</p>
<p class="p5">
<span>Ovakvo činjenično stanje, Sud je utvrdio iz nedvosmislenog,  jasnog i potpunog priznanja okrivljenog, u kojem je na detaljan način opisao, kad, gdje i na koji način je započeo građenje objekta, a da prethodno nije pribavio građevinsku dozvolu, obzirom da je isti naveo da je zbog loših uslova stanovanja, krajem septembra 2012 godine, na betonsku ploču svog stambenog objekta, ozidao još jedan sprat površine 100 m2 i postavio krov te da se nije obraćao ni jednom državnom organu i instituciji za dobijanje građevinske dozvole iz razloga što istu ne bi mogao ni dobiti obzirom da je svoj stambeni objekat izgradio na državnom zemljištu. </span>
</p>
<p class="p5">
<span>Cijeneći naprijed utvrđeno činjenično stanje, Ovaj sud nalazi da su se u radnjama okrivljenog stekli svi subjektivni i objektivni elementi bića krivičnog djela građenje objekta bez građevinske dozvole iz čl.326a Krivičnog zakonika.</span>
</p>
<p class="p5">
<span>Članom 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije. Takođe je istim zakonom određen i pojam građenja objekta kao izvođenje radova radi građenja novog objekta, rekonstrukcije ili radi promjene stanja u prostoru. U konkretnom slučaju okrivljeni je u Podgorici, u mjestu Zagorič, vršio rekonstrukciju postojećeg prizemnog objekta na način što je nadogradio sprat na istom, a da za to prethodno nije pribavio građevinsku dozvolu.</span>
</p>
<p class="p5">
<span>Cijeneći psihički odnos okrivljenog L.R. prema izvršenom krivičnom djelu, Sud je našao da je okrivljeni postupajući na prethodno opisani način bio svjestan da svojom djelatnošću čini krivično djelo, odnosno da je započeo građenje objekta bez građevinske dozvole i nadogradio sprat na postojećem prizemnom objektu, a da za to nije imao građevinsku dozvolu, pa je to i htio, postupajući sa direktnim umišljajem, što proizilazi iz navoda njegove odbrane, gdje je isti izjavio da dozvolu nije tražio sa razloga jer je znao da je ne može dobiti,  obzirom da se radi o državnom zemljištu. </span>
</p>
<p class="p5">
<span>Odlučujući o krivičnoj sankciji za okrivljenog, Sud je najprije, u smislu čl.42 Krivičnog zakonika, cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegovo loše imovno stanje, priznanje izvršenja krivičnog djela I njegovu raniju neosuđivanost, što ukazuje da se radi o osobi neporočnog vladanja koja nije sklona vršenju krivičnih djela, dok otežavajućih okolnosti na strani okrivljenog nije bilo, pa je Sud mišljenja da su konkretne olakšavajuće okolnosti takvog karaktera i značaja da predstavljaju osobito olakšavajuće i opravdavaju primjenu instituta ublažavanje kazne ispod zakonom propisanog minimuma; pa je Sud primjenom čl. 45 i 46 Krivičnog zakonika, prethodno utvrdio kaznu zatvora u trajanju od 3 (tri) mjeseca i istovremeno odredio da se ista neće izvršiti ukoliko okrivljeni u roku od 1 (jedne) godine od dana pravnosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na uspješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisana čl.52 Krivičnog zakonika, u okviru opšte svrhe izricanja krivičnih sankcija propisane čl.4 st.2 Krivičnog zakonika. </span>
</p>
<p class="p5">
<span>Kako je okrivljeni oglašen krivim, Sud ga je, shodno čl.226, 227 i 229 Zakonika o krivičnom postupku, obavezao na plaćanje troškova krivičnog postupka - sudskog paušala u iznosu od 50,00 eura, koji iznos je određen shodno trajanju i složenosti krivičnog postupka, kao i imovnom stanju okrivljenog.</span>
</p>
<p class="p5">
<span>Na osnovu izloženog, a shodno čl.374 Zakonika o krivičnom postupku odlučeno je kao u izreci presude.</span>
</p>
<p class="p6">
<span>       OSNOVNI SUD U PODGORICI</span>
</p>
<p class="p7">
<span>Dana, 15.04.2013  godine</span>
</p>
<p class="p8"></p>
<p class="p9">
<span>        ZAPISNIČAR                                                                                          SUDIJA</span>
</p>
<p class="p9">
<span>Valentina Vukašinović                                                  Larisa Mijušković-Stamatović             		                                                 </span>
</p>
<p class="p9"></p>
<p class="p9"></p>
<p class="p10">
<span>DN-a:</span>
</p>
<p class="p10">
<span>Primjerak presude dostaviti:</span>
</p>
<p class="p10">
<span>- ODT-u Podgorica</span>
</p>
<p class="p10">
<span>- Okrivljenom</span>
</p>
<p class="p10">
<span>	SUDIJA,</span>
</p>
<p class="p10">
<span>________________________</span>
</p>
<p class="p10"></p>
<p class="p10">
<span>Postupljeno dana_____________</span>
</p>
<p class="p10">
<span>Namještenik________________</span>
</p>
<p class="p11"></p>
<p class="p3"></p>
<p class="p12"></p>


</body>
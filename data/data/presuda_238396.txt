<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
.span3{color:#000000;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
<span class="span1">                               K. br. 637/16 </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničarke, u krivičnom postupku protiv optuženog I. B. iz Pg, zbog dva krivična djela teška krađa iz čl. 240 st. 1 tač. 1 Krivičnog zakonika </span>
</p>
<p>
<span class="span1">Crne Gore, u sticaju sa krivičnim djelom falsifikovanje i zloupotreba kreditnih kartica i kartica za bezgotovinsko plaćanje iz čl. 260 st. 2 u vezi st. 1 Krivičnog Zakonika Crne Gore, nakon javnog glavnog pretresa održanog dana 23.12.2016. godine u prisustvu državne tužiteljke R. V.   i optuženog, dana 26.12.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi:</span>
</p>
<p>
<span class="span1">I. B., JMB ............., od oca M. i majke S., rođene R., rođen .. ..19.. godine u Pg, sa prebivalištem u Pg - G. - S., državljanin Crne Gore, razumije crnogorski jezik, a koji je i njegov jezik, neoženjen, bez djece, pismen, nezaposlen, završio osnovnu školu, lošeg imovnog stanja, osuđivan presudama Osnovnog suda u Podgorici K. br. 386/06 od 06.10.2006. godine zbog produženog krivično djela teška krađa iz čl. 240 st. 1 tač. 1 u vezi čl. 49 st. 1 Krivičnog Zakonika(1 godina zatvora), K. br. 474/07 od 16.07.2009. godine zbog produženog krivičnog djela teška krađa iz čl. 240 st. 1 tač. 3 u vezi čl. 49 Krivičnog Zakonika(16 mjeseci zatvora), Osnovnog suda u Cetinju K. br. 379/09 od 19.11.2009. godine zbog krivičnog djela teška krađa u pokušaju iz čl. 240 st. 1 tač. 1 u vezi čl. 20 Krivičnog Zakonika(3 mjeseca zatvora), Osnovnog suda u Podgorici K. br. 928/08 od 15.07.2010. godine zbog produženog krivičnog djela teška krađa iz čl. 240 st. 1 tač. 1 u vezi čl. 49 Krivičnog Zakonika(2 godine i 5 mjeseci zatvora), K. br. 412/10 od 30.09.2010. godine zbog produženog krivičnog djela krađa iz čl. 239 st. 1 u vezi čl. 49 Krivičnog Zakonika(6 mjeseci zatvora), K. br. 711/11 od 14.03.2012. godine zbog krivičnog djela teška krađa iz čl. 240 st. 1 tač. 1 Krivičnog Zakonika(2 godine i 6 mjeseci zatvora) i K. br. 323/11 od 26.04.2012. godine zbog produženog krivičnog djela teška krađa iz čl. 240 st. 1 tač. 1 u vezi čl. 49 Krivičnog Zakonika(1 godina i 6 mjeseci zatvora),</span><span class="span2"> </span><span class="span1">protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span3">&nbsp;</span>
</p>
<p style="text-align:center;">
<span class="span3">Kriv je</span>
</p>
<p>
<span class="span3">&nbsp;</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">1. Dana 18.10.2015. godine, u ulici P. K. br. .., u Pg, svjestan svog djela čije izvršenje je htio i znajući da je njegovo djelo zabranjeno, provaljivanjem tuđe pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist, na način što je original ključem koji je pronašao ispred ulaznih vrata u saksiji za cvijeće, otključao ulazna vrata kuće, vlasništvo oštećenog R. K., ušao u kuću, </span><span class="span1">da bi potom iz spavaće sobe sa stola oduzeo i prisvojio mušku narukvicu u kombinaciji žutog zlata i kaučuka sa urezbarenom slikom Manastira "Ostrog" i likom "Svetog Vasilija Ostroškog", od 10 gr, vrijednosti 350,00 eura, tablet uređaj marke "Prestigio", crne boje, od 8 inča, vrijednosti 87,00 eura, ručni muški sat marke "Wede" sa gumenom narukvicom crne boje, vrijednosti 135,00 eura, sve ukupne vrijednosti 572,00 eura i 5 eura, </span>
</p>
<p>&nbsp;</p>
<p>
<span class="span1">- čime je izvršio krivično djelo teška krađa iz čl. 240 st. 1 tač. 1 Krivičnog Zakonika Crne Gore.</span>
</p>
<p>&nbsp;</p>
<p>
<span class="span1">2. Dana 21.05.2016. godine, oko 16,00 časova, u ulici M. B., u Pg, svjestan svog djela čije izvršenje je htio i znajući da je njegovo djelo zabranjeno, obijanjem tuđe pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist u iznosu preko 150,00 €, na način što je svjećicom polomio staklo na prednjim lijevim vratima putničkog vozila marke "Ford Maverik" reg. oznake PG .. ..., vlasništvo oštećenog K. D., da bi zatim otvorio vrata, ušao u vozilo, odakle je oduzeo mušku platnenu torbicu NN marke, crne boje, vrijednosti 18,00 eura, u kojoj se nalazila platna kartica P. b. "Visa", platna kartica P. b. "Master card - Revolving" sa pin kodovima za iste i lična dokumenta, vlasništvo oštećenog, nakon čega je u Tržnom centru "G." na bankomatu P. b. broj ATM S7EI0419 upotrijebio pravu platnu karticu P. b. "Master card - Revolving", broj 0462300034601, oštećenog K. D., koju je prethodno neovlašćeno pribavio krivičnim djelom radi upotrebe, tako što je istu ubacio u bankomat i ukucao pin kod koji je pronašao na papiru u oduzetoj torbici, da bi potom sa računa oštećenog u tri navrata podigao novac u ukupnom iznosu od 400,00 eura, tako što je prvi put podigao novac u iznosu od 50,00 eura, drugi put podigao novac u iznosu od 150,00 eura i treći put podigao novac u iznosu od 200,00 eura, i tako sebi pribavio protivpravnu imovinsku korist u iznosu od 418,00 eura.</span>
</p>
<p>&nbsp;</p>
<p>
<span class="span1">- čime je izvršio krivično djelo teška krađa iz čl. 240 st. 1 tač. 1 Krivičnog zakonika Crne Gore, u sticaju sa krivičnim djelom falsifikovanje i zloupotreba kreditnih kartica za bezgotovinsko plaćanje iz čl. 260 st. 2 u vezi st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa sud optuženom I. B. na osnovu čl. 4 st. 2, čl. 32, čl. 36, čl. 42 st. 1 i 48 st. 1 Krivičnog Zakonika Crne Gore, predhodno utvrđuje:</span>
</p>
<p>&nbsp;</p>
<p>
<span class="span1">- za krivično djelo teška krađa iz čl. 240 st. 1 tač. 1 Krivičnog zakonika Crne Gore, izvršeno na štetu oštećenog K. R., kaznu zatvora u trajanju od 1 (jedne) godine i 3 (tri) mjeseca,&nbsp;</span>
</p>
<p>
<span class="span1">- za krivično djelo teška krađa iz čl. 240 st. 1 tač. 1 Krivičnog zakonika Crne Gore, izvršeno na štetu oštećenog D. K., kaznu zatvora u trajanju od 1 (jedne) godine i 3 (tri) mjeseca,</span>
</p>
<p>
<span class="span1">- za krivično djelo falsifikovanje i zloupotreba kreditnih kartica i kartica za bezgotovinsko plaćanje iz čl. 260 st. 2 u vezi st. 1 Krivičnog zakonika Crne Gore kaznu zatvora u trajanju od 6 (šest) mjeseci,</span>
</p>
<p>&nbsp;</p>
<p>
<span class="span1">Pa sud oputuženog primjenom čl. 48 st. 2 Krivičnog zakonika Crne Gore, te čl. 226, čl. 229, čl. 239 i čl. 374 Zakonikao krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 2 (dvije) godine i 10 (deset) mjeseci.</span>
</p>
<p>&nbsp;</p>
<p>
<span class="span1">Na osnovu člana 71 Krivičnog Zakonika Crne Gore prema optuženom se izriče</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">OBAVEZNO LIJEČENJE NARKOMANA</span>
</p>
<p>&nbsp;</p>
<p>&nbsp;</p>
<p>
<span class="span1">Koja će se izvršiti u ustanovi za izvršenje kazne - Zavodu za izvršenje krivičnih sankcija, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine.</span>
</p>
<p>
<span class="span1">Obavezuje se optuženi da plati na ime troškova krivičnog postupka iznos od 134,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Obavezuje se optuženi da oštećenom K. R. na ime imovinskopravnog zahtjeva isplati iznos od 577,00 €, a oštećenom D. K. na ime imovinskopravnog zahtjeva iznos od 418,00 eura, dok se oštećeni D. K. upućuje da imovinskopravni zahtjev u preostalom iznosu može ostvarivati u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Podgorica Kt. br. 1053/16 od 14.10.2016. godine, optuženom B. I. stavljeno je na teret izvršenje dva krivična djela teška krađa iz čl. 240 st. 1 tač. 1 Krivičnog zakonika Crne Gore, u sticaju sa krivičnim djelom falsifikovanje i zloupotreba kreditnih kartica i kartica za bezgotovinsko plaćanje iz čl. 260 st. 2 u vezi st. 1 Krivičnog zakonika Crne Gore. Zastupnica optužbe je na glavnom pretresu precizirala optužnicu na način kako je to predstavljeno u izreci presude, i u završnoj riječi ostala pri istoj, te predložila sudu da optuženog oglasi krivim, kazni po zakonu i da mu izrekne mjeru bezbjednosti obaveznog liječenja narkomana.     </span>
</p>
<p>
<span class="span1">Optuženi I. B. je u prethodnom postupku naveo da je negdje u toku oktobra mjeseca 2015. godine, dok je prolazio ulicom koja se nalazi na Z. iza bivše fabrike "19.decembar", ušao u dvorište jedne kuće, jer je zaključio da u kući nema nikoga, s ciljem da nešto ukrade. U jednoj saksiji za cvijeće koja se nalazila ispred ulaznih vrata prizemlja te kuće primijetio je dva ključa sa priveskom na kojem je pisalo "prizemlje, prvi sprat", pa je pretpostavio da su to ključevi od kuće. Sa jednim od tih ključeva je otključao ulazna vrata prizemlja, ušao je u kuću i u sobi sa lijeve strane na jednom stolu primijetio tablet crne boje, ručni muški sat i pet eura novca, koje stvari i novac je uzeo. Sat i tablet je stavio u jednu kesu koju je takođe pronašao u toj sobi, a novac je stavio u džep, nakon čega je izašao iz kuće i udaljio se prema zgradi "Splićanka". Stvari je prodao za 50,00 - 60,00 eura, koji novac je potrošio za drogu, kao i pet eura. Dana 21. maja 2016</span><span class="span4">.</span><span class="span1"> godine, negdje u popodnevnim časovima, dok je prolazio ul. M. B., nedaleko od Autobuske stanice ispred lokala "U.", primijetio je parkirano vozilo marke "Ford", i između prednjih sjedišta je primijetio mušku torbicu koju je odlučio da ukrade. Svjećicom koju je imao kod sebe je polomio staklo na vozačevim vratima, nakon čega ih je otvorio, ušao u vozilo i uzeo tu torbicu i odmah se udaljio u dvorište obližnjeg vrtića, gdje je otvorio torbicu. Unutra su bila lična dokumenta i dvije - tri kartice za bankomat sa pin kodovima. Uzeo je jednu karticu, dok je sve ostalo zajedno sa torbicom bacio u </span><span class="span1">kontejner. Pošao je u TC "G." gdje stoje bankomati i sa tom karticom podigao ukupno 400,00 eura. Novac je podigao iz tri puta, i to u vrlo kratkom vremenskom periodu, u nekih par minuta. Prvo je podigao 50,00 eura, nakon toga 150,00 eura, pa zatim još 200,00 eura, a potom je napustio tržni centar, a novac je potrošio tako što je vratio neke dugove koje je imao od ranije. Na glavnom pretresu je dodao da kada je ušao u kuću oštećenog K. R. na stolu u sobi sigurno nije bilo narukvice u kombinaciji žutog zlata i kaučuka sa urezbarenom slikom Manastira Ostrog i da nju nije ukrao, a da jeste to bi priznao kao što je priznao da je ukrao tablet, sat i 5 eura novca. U vrijeme kada je izvršio krivična djela koristio je opojnu drogu, odnosno koristio je heroin, a nakon izvršenja djela otpočeo je sa metadonskom terapijom i liječenjem od boleseti zavisnosti. U završnoj riječi se iskreno pokajao zbog učinjenog i istakao da se to sigurno više nikad neće ponoviti, te da će ukoliko nađe posao oštećenima nadoknaditi štetu. </span>
</p>
<p>
<span class="span1">Sud je u dokaznom postupku saslušao svjedoka oštećenog K. R. i svjedoka oštećenog D. K., na saglasan predlog stranaka pročitao nalaz i mišljenje vještaka komercijalne struke D. Đ. od 17.09.2016. godine, izvršio  uvid u karticu partije za platnu karticu P. b. broj 0462300034601 na ime oštećenog D. K., pročitao medicinsku dokumentaciju iz zdravstvenog kartona na ime optuženog koji se vodi u Centru za mentalno zdravlje - Metadonski program JZU Dom zdravlja Podgorica, saslušao stalnog sudskog vještak psihijatrijske struke dr Ž. G.  na glavnom pretresu od 23.12.2016. godine koji je dao svoj nalaz i mišljenje, izvršio uvid u CD na kojem se nalaze fotografije sa bankomata P. b. i pročitao izvod iz registra kaznenih evidencija Ministarstva pravde KE 1512/2016 od 18.11.2016. godine.</span>
</p>
<p>
<span class="span1">Svjedok oštećeni K. R. je u iskazu datom u prethodnom postupku u bitnom naveo da je dana 18. oktobra 2015. godine, negdje oko 08,00 časova zajedno sa svojim roditeljima pošao na selo i po izlasku iz kuće zaključao ulazna vrata, a ključ od stana na prizemlju ostavio u saksiji za cvjeće na terasi kako bi njegova sestra mogla da ga pronađe i uđe u kuću. Kasnije toga dana sestra ga je pozvala i kazala mu da je zetekla vrata od stana na prizemlju otvorena, da nedostaju neke njegove stvari iz spavaće sobe, pa su zaključili da im je neko ušao u kuću i otuđio te stvari. Kada je došao kući primijetio je da mu nedostaje tablet marke "Prestigio" od 8 inča, narukvica od zlata u kombinaciji žutog zlata i kaučuka, sa urezbarenom slikom Manastira Ostrog i likom Svetog Vasilija koja je imala namjanje 10 gr zlata, a takođe mu je otuđen i ručni sat marke "Wede", sa gumenom narukvicom i 5 eura koji su bili na stolu u sobi. U sobi je bilo još drugih vrijednih stvari, ali one nijesu otuđene. Na glavnom pretresu je dodao da ne postoji mogućnost da kritičnog dana zajedno sa ovim stvarima nije bila i narukvica, koju je dobio na poklon i apsolutno je siguran da je ona ostala na stolu, odnosno da je skinuo sa ruke prije nego što je otišao na selo. Nije se pridružio krivičnom gonjenju protiv optuženog, ali je postavio imovinskopravni zahtjev u iznosu od 577,00 eura. </span>
</p>
<p>
<span class="span1">Svjedok oštećeni D. K. je u iskazu datom u prethodnom postupku i na glavnom pretresu u bitnom saglasno naveo da je dana 21. maja 2016. godine, negdje oko 16,00 časova, parkirao vozilo marke "Ford Maverik", reg. oznaka PG CK 453, u ulici Mitra Bakića, te da se poslije nekih pola sata vratio do vozila i primijetio da je polomljeno staklo na vozačevim vratima. Prvobitno je mislio da su staklo polomila djeca igrajući se, ali po ulasku u vozilo primijetio je da mu nedostaje tobrica u kojoj su mu se nalazile Visa i Revolving kartica P. b., njegova lična dokumenta - vozačka dozvola, lična karta i saobraćajna dozvola za vozilo i još neka dokumentacija sa njemu važnim adresama i brojevima telefona. Ubrzo potom, u kratkom vremenskom intervalu primio je tri SMS poruke i to su bila obavještenja od banke o podizanju novca na bankomatu i to sa ove Revolving kartice. Pretpostavio je da je ovo lice koje je otuđilo njegove stvari podiglo novac, jer je u torbici bila i lista sa pin kodom za tu karticu. Nije se pridružio krivičnom gonjenju protiv optuženog, a postavio je </span><span class="span1">imovinskopravni zahtjev u iznosu od 600,00 eura, koji se odnosi na iznos novca koji mu je otuđen sa računa u iznosu od 400,00 eura, dok se iznos od 200,00 eura odnosi na ime materijalne štete koju je imao prilikom zamjene stakla na vozilu i vrijednosti predmetne torbice koja mu nije vraćena. </span>
</p>
<p>
<span class="span1">Iz nalaza i mišljenja vještaka komercijalne struke D. Đ. od 17.09.2016. godine, sud je utvrdio da je na dan izvršenja predmetnih krivičnih djela vrijednost muške platnene torbice "NN" marke 18,00 eura, muške narukvice u kombinaciji žutog zlata i kaučuka sa izrezbarenom slikom "Manastira Ostrog" i likom Svetog Vasilija Ostroškog od 10 grama 350,00 eura, tablet uređaja marke "Prestigio" od osam inča 87,00 eura, dok je procijenjena vrijednost muškog ručnog sata marke "Wede" sa gumenom narukvicom 135,00 eura. </span>
</p>
<p>
<span class="span1">Uvidom u karticu partije za platnu karticu P. b. broj 0462300034601 na ime oštećenog D. K., utvrđeno je da je dana 21.05.2016. godine, sa iste u tri navrata podignut novac u ukupnom iznosu od 400,00 eura, i to prvi put novac u iznosu od 50,00 eura, drugi put novac u iznosu od 150,00 eura i treći put novac u iznosu od 200,00 eura. </span>
</p>
<p>
<span class="span1">Iz nalaza i mišljenja vještaka psihijatra dr Ž. G. od 23.12.2016. godine, koji je vještak dao na osnovu medicinske dokumentacije na ime optuženog i na osnovu neposrednog psihijatrijskog pregleda sud je utvrdio da je optuženi I. B. osoba prosječnih intelektualnih kapaciteta, da ne pokazuje simptome i znake trajne duševne bolesti ili druge teže duševne poremećenosti. Primarno se radi o osobi koja je zavisnik o heroinu na nivou takozvane toksikomanske zavisnosti, koja se karakteriše kao kontinuirana upotreba narkotika i postojanje psihičke i fizičke krize, povišena tolerancija na droge i povremene epizode apstinencijalne krize. U vrijeme kritičnih događaja optuženi se nalazio u stanju zavisnosti o heroinu. Imajući u vidu ponašanje optuženog u vrijeme kritičnog događaja vještak smatra da se isti nije nalazio u stanju teške apstinencijalne krize, jer nema podataka za to, odnosno isti se ne prikazuju u medicinskoj dokumentaciji, ali se ne može isključiti postojanje početnih simptoma apstinencijalne krize, ali ne i manifestnih simptoma. U tim okolnostima sposobnost optuženog da shvati značaj svoga djela i mogućnost upravljanja svojim postupcima bile su smanjene, ali ne bitno. Vještak je mišljenja da postoje indikacije za primjenu mjera bezbjednosti obaveznog liječenja o herionu u odgovarajućoj zdravstevnoj ustanovi, jer kod optuženog postoji opasnost da će usled zavisnosti nastaviti da vrši krivična djela. Mjera bezbjednosti se može provesti u nadležnom domu zdravlja, ambulantno na slobodi, ali i u penalnim uslovima uz povremene kontrole psihijatra i terapiju koju je psihijatar dužan da ordinira za zavisnost o heroinu.</span>
</p>
<p>
<span class="span1">Uvidom u CD na kojem se nalaze fotografije sa bankomata P. b. utvrđeno je da se na fotografijama vidi muško lice koje 21.05.2016. godine u periodu od 16:09:46 časova do 16:13:08 časova podiže novac sa bankomata, a optuženi je naveo da je on lice koje se vidi na fotografijama. </span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom optuženog, sud je utvrdio da je optuženi dana 18.10.2015. godine, u ulici P. K. br. .., u Pg, provaljivanjem tuđe pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist, na način što je original ključem koji je pronašao ispred ulaznih vrata u saksiji za cvijeće, otključao ulazna vrata kuće, vlasništvo oštećenog K. R., ušao u kuću, da bi potom iz spavaće sobe sa stola oduzeo i prisvojio mušku narukvicu u kombinaciji žutog zlata i kaučuka sa urezbarenom slikom Manastira "Ostrog" i likom "Svetog Vasilija Ostroškog", od 10 gr, vrijednosti 350,00 eura, tablet uređaj marke "Prestigio", crne boje, od 8 inča, vrijednosti 87,00 eura, ručni muški sat marke "Wede" sa gumenom narukvicom crne boje, vrijednosti 135,00 eura, sve ukupne vrijednosti 572,00 eura i 5 eura, dok je dana  21.05.2016. godine, oko 16,00 časova, u ulici M. B., u Pg, obijanjem tuđe pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist u iznosu preko 150,00 €, na </span><span class="span1">način što je svjećicom polomio staklo na prednjim lijevim vratima putničkog vozila marke "Ford Maverik" reg. oznake PG CK 453, vlasništvo oštećenog D. K., da bi zatim otvorio vrata, ušao u vozilo, odakle je oduzeo mušku platnenu torbicu NN marke, crne boje, vrijednosti 18,00 eura, u kojoj se nalazila platna kartica P. b. "Visa", platna kartica P. b. "Master card - Revolving" sa pin kodovima za iste i lična dokumenta, vlasništvo oštećenog, nakon čega je u tržnom centru "G." na bankomatu P. b. broj ATM S7EI0419 upotrijebio pravu platnu karticu P. b. "Master card - Revolving", broj 0462300034601, oštećenog D. K., koju je prethodno neovlašćeno pribavio krivičnim djelom radi upotrebe, tako što je istu ubacio u bankomat i ukucao pin kod koji je pronašao na papiru u oduzetoj torbici, da bi potom sa računa oštećenog u tri navrata podigao novac u ukupnom iznosu od 400,00 eura, tako što je prvi put podigao novac u iznosu od 50,00 eura, drugi put podigao novac u iznosu od 150,00 eura i treći put podigao novac u iznosu od 200,00 eura, i tako sebi pribavio protivpravnu imovinsku korist u iznosu od 418,00 eura.</span>
</p>
<p>
<span class="span1"> Činjenično stanje iz tačke 1 izreke presude, sud je utvrdio iz jasnog i tokom čitavog postupka doslednog iskaza svjedoka oštećenog K. R., koji je naveo da je dana 18. oktobra 2015. godine, u jutarnjim časovima pošao na selo i da je po izlasku iz kuće zaključao ulazna vrata i ključ od stana na prizemlju ostavio u saksiji za cvijeće na terasi, da bi ga kasnije istog dana pozvala sestra i saopštila mu da su vrata od stana na prizemlju otvorena i da nedostaju neke njegove stvari iz spavaće sobe, odnosno tom prilikom mu je otuđen tablet marke "Prestigio" od 8 inča, narukvica od zlata u kombinaciji žutog zlata i kaučuka, sa urezbarenom slikom Manastira Ostrog i likom Svetog Vasilija koja je imala namjanje 10 gr zlata, kao i ručni sat marke "Wede" sa gumenom narukvicom i novčanica od 5 eura, a sve stvari su stajale na stolu u sobi. Iskaz svjedoka oštećenog sud je prihvatio kao istinit, imajući u vidu da ni optuženi nije sporio da je kritičnog dana ušao u dvorište kuće oštećenog i u saksiji za cvijeće koja se nalazila ispred ulaznih vrata prizemlja pronašao ključ kojim je otključao ulazna vrata kuće, ušao u istu i iz sobe sa stola oduzeo stvari koje je tamo pronašao. Vrijednost protivpravno oduzetih i prisvojenih pokretnih stvari vlasništvo oštećenog K. R. sud je utvrdio iz nalaza i mišljenja sudskog vještaka komercijalne struke D. Đ. od 17.09.2016. godine, koji nalaz i mišljenje je sud u potpunosti prihvatio, ocijenivši ga kao jasan, objektivan i dat u skladu sa pravilima struke, a na koji stranke nisu imale primjedbi. </span>
</p>
<p>
<span class="span1">Činjenično stanje iz tačke 2 izreke presude, sud je utvrdio iz iskaza svjedoka  oštećenog D. K. koji je naveo da je 21. maja 2016. godine parkirao vozilo "Ford Maverik", reg. oznaka PG .. ... u ul. M. B., i kada se nakon nekih pola sata vratio do vozila primijetio je da je polomljeno staklo na vozačevim vratima, a da mu iz vozila nedostaje torbica u kojoj su se nalazile Viza i Revolving kartica P. b., lista sa pin kodovima i njegova lična dokumenta, da bi u kratkom vremenskom intervalu nakon toga putem 3 SMS poruke dobio obavještenja o podizanju novca na bankomatu i to sa Revolving kartice, pa je pretpostavio da je lice koje je otuđilo njegove stvari podiglo novac. Sud je u potpunosti prihvatio iskaz svjedoka oštećenog D. K., imajući u vidu da je isti potvrđen materijalnim dokazima na koje stranke nisu imale primjedbi, odnosno karticom partije za platnu karticu P. b. broj 0462300034601 na ime oštećenog iz koje je utvrđeno da je dana 21.05.2016. godine sa iste u tri navrata podignut novac u ukupnom iznosu od 400,00 eura, i to u prvom navratu iznosu od 50,00 eura, drugom 150,00 eura i trećem 200,00 eura, kao i fotografijama sa bankomata P. b. br. ATM S7EI0419, na kojima se vidi optuženi kako dana 21.05.2016. godine u periodu od 16:09:46 časova do 16:13:08 časova podiže novac sa bankomata. Činjenično stanje je utvrđeno i iz potpunog priznanja optuženog, koje je sud prihvatio imajući u vidu da je isto u skladu sa naprijed navedenim dokazima. Optuženi je priznao da je kritičnog dana prišao vozilu oštećenog u kojem je između prednjih sjedišta primjetio torbicu koju je odlučio da ukrade, pa je svjećicom polomio staklo na vozačevim vratima, nakon čega ih je otvorio, </span><span class="span1">ušao u vozilo i uzeo torbicu, koju je nakon toga otvorio i u istoj zatekao lična dokumenta i nekoliko kartica za bankomat sa pin kodovima, pa je jednu od tih kartica uzeo i sa bankomata u TC "G." podigao novac u ukupnom iznosu od 400,00 eura, a to je učinio u vrlo kratkom vremenskom periodu od svega nekoliko minuta i u tri navrata, odnosno prvo je podigao 50,00 eura, nakon toga 150,00 eura, pa zatim još 200,00 eura. Vrijednost predmetne torbice sud je utvrdio iz nalaza i mišljenja vještaka komercijalne struke. </span>
</p>
<p>
<span class="span1">Cijeneći subjektivni odnos optuženog prema izvršenim krivičnim djelima, imajući u vidu rezultate cjelokupnog dokaznog postupka, a posebno ponašanje optuženog prilikom izvršenja djela kao i njegovu odbranu, te dovodeći ih u vezu sa nalazom i mišljenjem sudskog vještaka medicinske struke psihijatra dr Ž. G., da je kod optuženog u vrijeme izvršenja krivičnog djela, sposobnost da shvati značaj svojih djela i mogućnost da upravlja svojim postupcima bila smanjena, ali ne bitno, a koji nalaz i mišljenje je sud u cjelosti prihvatio ocijenivši ga kao jasan, objektivan i stručan, sud je izveo logičan zaključak da uračunljivost optuženog u vrijeme izvršenja djela nije bila isključena, već da je optuženi izvršio djela u uračunljivom stanju, ali je njegova uračunljivost usled toksikomanske zavisnosti od droge bila smanjena. Imajući u vidu da uračunljivost optuženog nije bila isključena, to znači da se ne može isključiti ni njegova vinost, odnosno po nalaženju suda optuženi je u konkretnim situacijama postupao sa direktnim umišljajem, bio svjestan svojih djela i htio njihovo izvršenje. Ponašanje optuženog prilikom izvršenja krivičnih djela ukazuje da je bio svjestan da svojim radnjama čini zabranjenu djelatnost, odnosno da provaljivanjem kao načinom izvršenja krivičnog djela učinjenog na štetu oštećenog K. R. uz upotrebu pravog ključa do kojeg je došao na neovlašćen način, odnosno obijanjem kao načinom izvršenja krivičnog djela teška krađa učinjenog na štetu oštećenog D. K. kojim se vrši prodiranje u zatvoreni prostor, oduzima tuđe pokretne stvari, u namjeri pribavljanja sebi protivpravne imovinske koristi, odnosno da je</span><span class="span3"> bio svjestan da upotrebljava tuđu pravu platnu karticu</span><span class="span1">, koju je prethodno neovlašćeno pribavio, i na takav način pribavlja protivpravnu imovinsku korist. </span><span class="span1">Kada se ovakvo njegovo ponašanje dovede u vezu sa navodima njegove odbrane da je predmetne stvari prodao i pribavljeni novac upotrijebio za nabavku opojne droge, evidentno je da je kod optuženog postojao voljni momenat koji je bio motivisan pribavljanjem protivpravne imovinske koristi neophodne za nabavku psihoaktivnih supstanci. Kod svega navedenog, u radnjama optuženog su se pored objektivnih stekli i subjektivni elementi bića dva krivična djela teška krađa iz čl. 240 st. 1 tač. 1 Krivičnog Zakonika Crne Gore, i krivičnog djela falsifikovanje i zloupotreba kreditnih kartica za bezgotovinsko plaćanje iz čl. 260 st. 2 u vezi st. 1 Krivičnog Zakonika Crne Gore.</span>
</p>
<p>
<span class="span1">Sud je cijenio i odbranu optuženog da prilikom izvršenja krivičnog djela na štetu oštećenog K. R. nije oduzeo mušku narukvicu u kombinaciji žutog zlata i kaučuka, ali istu nije prihvatio, nalazeći da je ista u tom dijelu opovrgnuta jasnim i decidiranim iskazom svjedoka oštećenog koji je naveo da ne postoji mogućnost da kritičnog dana ova narukvica nije bila na stolu pored stvari koje je optuženi oduzeo. Po nalaženju suda nije logično da optuženi, koji je u kuću oštećenog ušao sa namjerom pribavljanja protivpravne imovinske koristi, pored vrijednih stvari i novca koje je oduzeo sa stola, nije oduzeo i predmetnu narukvicu, pa sud nalazi da je optuženi na ovaj način, a imajući u vidu vrijednost predmetne narukvice, te činjenicu da optuženi nije sporio da je neovlašćeno ušao u kuću oštećenog i iz iste oduzeo određenu količinu pokretnih stvari, pokušao umanjiti svoju obavezu prema oštećenom, a koja proizilazi iz postavljenog imovinskopravnog zahtjeva.</span>
</p>
<p>
<span class="span3">Prilikom donošenja odluke o kazni, sud je najprije u smislu čl. 42 st. 1 Krivičnog </span><span class="span1">zakonika </span><span class="span3">Crne Gore, imajući pritom u vidu svrhu kažnjavanja, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio njegove lične prilike, odnosno da je lošeg imovnog stanja i nezaposlen, kao i stepen krivice koji se ogleda u smanjenoj </span><span class="span3">uračunljivosti, dok je od otežavajućih okolnosti sud cijenio činjenicu da je isti ranije osuđivan presudama navedenim u izreci, između ostalog i na višegodišnje zatvorske kazne zbog krivičnih djela protiv imovine, a što je sud utvrdio iz </span><span class="span1">izvoda iz registra kaznenih evidencija Ministarstva pravde KE 1512/2016 od 18.11.2016. godine, pa mu je primjenom čl. 36 i čl. 48 st. 1 Krivičnog Zakonika Crne Gore predhodno utvrdio za svako od dva krivična djela teška krađa iz čl. 240 st. 1 tač. 1 Krivičnog zakonika Crne Gore pojedinačne kazne zatvora u trajanju od po jednu godinu i tri mjeseca,&nbsp;a za krivično djelo falsifikovanje i zloupotreba kreditnih kartica i kartica za bezgotovinsko plaćanje iz čl. 260 st. 2 u vezi st. 1 Krivičnog zakonika Crne Gore kaznu zatvora u trajanju od šest mjeseci, pa zatim primjenom čl. 48 st. 2 Krivičnog Zakonika Crne Gore, optuženog osudio na jedinstvenu kaznu zatvora u trajanju od dvije godine i deset mjeseci.</span><span class="span1"> Sud je uvjerenja da je ovako izrečena kazna adekvatna težini izvršenih krivičnih djela i ličnosti optuženog kao učinioca, te da će se sa istom u svemu ostvariti svrha kažnjavanja iz čl. 32 Krivičnog </span><span class="span1">zakonika </span><span class="span1">Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog </span><span class="span1">zakonika</span><span class="span1"> Crne Gore. Ovako odmjerena i izrečena kazna zatvora će po uvjerenju suda nesumnjivo dovoljno uticati na optuženog da ubuduće ne čini krivična djela, a pored toga će uticati i na druge da ne čine ova i slična krivična djela i istom će se izraziti jasna društvena osuda za kriminalnu djelatnost usmjerenu protiv imovine građana, čime će se u svemu postići ciljevi specijalne i generalne prevencije.</span>
</p>
<p>
<span class="span1">Na osnovu člana 71 Krivičnog zakonika Crne Gore, sud je optuženom izrekao mjeru bezbjednosti obavezno liječenje narkomana, koja će se izvršiti u  ustanovi za izvršenje kazne - Zavodu za izvršenje krivičnih sankcija, s tim što mu se vrijeme provedeno u ovoj ustanovi uračunava u izrečenu kaznu zatvora i trajaće dok postoji potreba za liječenjem, ali ne duže od tri godine, nalazeći da je prednje neophodno imajući u vidu nalaz i mišljenje vještaka medicinske struke psihijatra dr Ž. G. iz kojeg proizilazi da je optuženi predmetno krivično djelo učinio usljed zavisnosti od upotrebe opojnih droga - prevashodno heroina, te da kod istog postoji ozbiljna opasnost da će usljed ove zavisnosti i dalje da vrši krivična djela.</span>
</p>
<p>
<span class="span1">Kako je optuženi oglašen krivim sud ga je shodno čl. 226 i čl. 229 Zakona o krivičnom postupku obavezao na plaćanje troškova krivičnog postupka u ukupnom iznosu od 134,50 €, koji se odnose na troškove vještačenja po vještaku komercijalne struke u iznosu od 60,50 €, na troškove vještačenja po vještaku psihijatru u iznosu od 44,00 € i na troškove sudskog paušala u iznosu od 30,00 €, koji je određen shodno dužini trajanja postupka, složenosti predmeta i imovnom stanju optuženog.</span>
</p>
<p>
<span class="span1">Sud je, shodno čl. 239 st. 2 Zakona o krivičnom postupku, optuženog obavezao da na ime imovinskopravnog zahtjeva oštećenom K. R. isplati iznos od 577,00 €, a oštećenom D. K.  iznos od 418,00 eura, dok je oštećeni D. K.  upućen da imovinskopravni zahtjev u preostalom iznosu može ostvarivati u parničnom postupku . </span>
</p>
<p>
<span class="span1">Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 26.12.2016. godine</span>
</p>
<p>&nbsp;</p>
<p>
<span class="span1">  ZAPISNIČAR                                                                                        S U D I J A </span>
</p>
<p>
<span class="span1"> Edina Kraja,s.r.                                                                                Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">        žalba u roku od 15 dana od dana </span>
</p>
<p>
<span class="span1"></span><span class="span1">        prijema prepisa iste, Višem sudu</span>
</p>
<p>
<span class="span1"></span><span class="span1">        u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
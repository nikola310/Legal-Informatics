<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p>
<span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">Posl.br. K. 359/13/13 </span>
</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Kotoru, kao nadležni prvostepeni krivični sud, po sudiji Momirki Marović, uz učešće zapisničar Ana Marije Petković, u krivičnom postupku protiv okrivljenog J. I. zbog krivičenog djela teške tjelesne povrede iz čl. 151.st.1.  Krivičnog zakonika CG, koji se vodi po optužnom predlogu ODT Kotor Kt.br.613/13 od 1.11.2013 godine,nakon održanog glavnog i javnog pretresa dana 6.3.2014  godine  u prisustvu zamjenika ODT Kotor Tanje Čolan Deretić, okrivljenog i oštećenog V. M.  donio je i javno objavio dana 7.3.2014 godine sledeću:</span>
</p>
<p>&nbsp;</p>
<p style="text-align:center;">
<span class="span2">P R E S U D U </span>
</p>
<p>&nbsp;</p>
<p>
<span class="span2">Okrivljeni J. I. JMBG ....od oca B. i majke R. rodjene Đ., rodjenog ...... godine, u K., stalno nastanjenog u T., V. I, državljanina CG, brodomehaničara, neoženjenog, bez djece, sa završenom SSS, srednjeg imovnog stanja,  neosudjivan, protiv kojeg se ne vodi krivični postupak za neko drugo krivično djelo.</span>
</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>
<span class="span2">Što je</span>
</p>
<p>
<span class="span2">Dana 8.8.2013 godine oko 12,45 časova u K., opština K., teško tjelesno povrijedio oštećenog V. M., na način što je istoga poprskao iritantnim raspršavajućim sredstvom u predjelu očiju i to 3 put usled čega je V. M. zadobio tešku tjelesnu pvoredu u vidu jakog crvenila obje očne jabučice sa otečenošću obje rožnjače, sa više tačkastih defekata pokrova desne rožnjače i sa većim defektom pokrova u predjelu lijeve rožnjače i sa posljedičnim zapaljenjem tkiva obje rožnjače i tkiva vežnjače oba oka sa smanjenjem funkcije vida u značajnoj mjeri i trajnim smanjenjem oštrine vida na lijevom oku, pri čemu je bio uračunljiv i svjestan svoga djela i njegove zabranjenosti, a čije izvršenje je htio.</span>
</p>
<p>
<span class="span2">- čime je u činio krivično djelo teške tjelesne povrede  iz čl.151.st. 1. Krivičnog zakonika CG.</span>
</p>
<p>
<span class="span2">-pa mu sud na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 45,46, 52, 53 i 54 KZ-a CG i čl. 368 i 374 ZKP-a izriče</span>
</p>
<p style="text-align:center;">
<span class="span2">USLOVNU OSUDU</span>
</p>
<p>
<span class="span2">Kojom utvrđuje kaznu zatvora u trajanju od četiri mjeseca i istovremeno određuje da se kazna neće izvršiti ukoliko okrivljeni za vrijeme od jedne godine i šest mjeseca od dana pravosnažnosti presude ne učini novo krivično djelo.</span>
</p>
<p>
<span class="span2">Dužan je okrivljeni na ime sudskog paušala uplatiti iznos od 50 eura, i na ime troškova krivičnog postupka iznos od 49,50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K 359/13/13.</span>
</p>
<p>
<span class="span2">Oštećeni V. M. se sa imovinsko pravnim zahtjevom upućuje na parnicu.</span>
</p>
<p style="text-align:center;">
<span class="span2">O b r a z l o ž e n j e</span>
</p>
<p>
<span class="span2"></span><span class="span2">ODT Kotor aktom Kt. br. 13/13 od 1.11.2013 godine optužilo Jaćimović Igora, zbog krivičnog djela teške tjelesne povrede iz čl. 151.st.1.Krivičnog zakonika CG.</span>
</p>
<p>&nbsp;</p>
<p>
<span class="span2">U svojoj odbrani okrivljeni J. I. je naveo da ne priznaje djelo koje mu se stavlja na teret, niti krivicu za isto i naveo je da oštećenog</span><span class="span2"> zna iz perioda kada su obojica radili u Osnovnom sudu u K. i sa istim je bio u korektnim odnosima sve do momenta kad je oštećeni počeo da se druži sa njegovim komšijom M. M., sa kojim je on, odnosno njegova porodica, u lošim odnosima. Naveo je da od trenutka kada se oštećeni počeo družiti sa .M, isti je počeo da ga provocira i izaziva, a sve misli na nagovor M.,  naime, oštećeni često dolazi vozilom u njegov komšiluk kod M. i vozilo parkira na ulici, tako da mu onemogućava prolaz do kuće, pa je često primoran da čeka da se oštećeni pomjeri i da ga zove i traži to od njega. Objasnio je da je avgusta  mjeseca  ove godine vozio majku do K., a onda krenuo da se vrati u T., kad je sreo oštećenog uz put, kretao se lokalnim putem preko K. i primjetio vozilo oštećenog ispred sebe, a kada je oštećeni valjda shvatio  da je on iza njega, isti je stao  vozilom na sred puta. Dalje je objasnio da je oštećenom dao zvučni signal da se pomjeri, a isti je nešto odmahnuo rukom i tražio nešto po vozilu, uključujući valjda kasetofon ili klimu, uglavnom nije htio da se pomjeri skoro 5 minuta.  Pojasnio je da je u nekoliko navrata dao zvučni signal, a potom je oštećeni reagovao tako što mu je rekao "Ajde vozi budalo jedna, možeš da prodješ". Naveo je da je prošao polako pored oštećenog i u prolazu rekao" što ne pomjeriš to auto", te  nastavio ka kući, a iz vozila nije izlazio ove prilike, što može da potvrdi G. V. koji je bio sa njim u vozilu, a dva dana nakon ovog dogadaja  pozvan je u stanicu  policije u Kotoru da da izjavu i tada mu je rečeno da je navodno suzavcem isprskao oštećenog u predjelu očiju. Okrivljeni je negirao da je oštećenog isprskao suzavcem u predjelu očiju. Događaju koji se odigrao izmedju njega i oštećenog, u kojem dogadjaju je samo čekao da mi oštećeni oslobodi put, a onda nastavio kretanje, ne izlazeći iz vozila, kao svjedok je prisustvovao G. V., a ne i brat oštećenog, za kojeg zna da je u to vrijeme bio u kladionici Lutrije C. G. u T., u kojoj mu radi djevoka T., čije prezime ne zna.  Istakao je da ga oštećeni stalno provocira navodeći izmedju ostalog i da je radio u Sudu, pa da ima veze  preko kojih će završiti i namjestiti mu što god on želi. Tvrdio je da oštećenog nije isprskao suzavcem, što može da potvrdi G. V., a M. V., brat oštećenog, u to vrijeme nije bio na kritičnom mjestu.</span>
</p>
<p>&nbsp;</p>
<p>
<span class="span2"></span><span class="span2">U dokaznom postupku koji je sproveden u cilju utvrđenja činjeničnog stanja i krivice okrivljenog sud je proveo sledeće dokaze: saslušao oštećenog - svjedoka V. M., svjedoke V. M. i V. G., izvršio uvid u izvještaj ljekara specijaliste Opšte bolnice </span><span class="span2">Kotor broj protokola 2877 od 27.08.2013. godine, broj protokola 2761 od 19.08.2013. godine, broj protokola 2763 od 12.08.2013. godine, broj protokola 2653 od 28.08.2013. godine, broj protokola 2573 od 19.08.2013. godine, broj protokola 2552 od 12.08.2013 godine i broj protokola 5370 od 08.08.2013. godine, sve na ime V. M., u uput za bolničko liječenje Doma zdravlja T., na ime V., M od 08.08.2013. godine, na saglasnost stranaka pročitao nalaz i mišljenje vještaka medicinske struke dr. K. N. od 16.09.2013. godine i izvršio uvid u izvod iz kaznene evidencije za J. I. UP OB K. od 07.11.2013. godine</span>
</p>
<p>
<span class="span2">Oštećeni - svedok je u dopuni dokaznog postupka predložio da se u svojstvu svjedoka sasliša M. M., a na okolnosti događaja koji su usledili nakon ovog dana i predmetnog događaja, što je ovaj sud odbio rešenjem obzirom da M. M. nije očevidac kritičnog događaja. Takođe, oštećeni - svedok je u dopuni dokaznog postupka predložio,  obzirom da mu je uz potvrdu o privremenom oduzimanju predmeta UO OB Kotor oduzeta majca bijele boje, da se izvrši toksikološko vještačenje iste kako bi se utvrdilo da li se na istoj nalaze nalaze tragovi spreja - suzavca, što je ovaj sud odbio rešenjem budući da smatra da je činjenično stanje dovoljno rasvjetljeno.</span>
</p>
<p>
<span class="span2"></span>
</p>
<p>
<span class="span2"></span><span class="span2">Oštečeni - svjedok  V. M. je naveo da je </span><span class="span2">dana 08.08.2013. godine negdje oko 12,45 časova vozilom iz svoje porodične kuće u K. krenuo ka T. i  nakon što se sa puta koji vodi u njegovo dvorište uključio na lokalni put koji ide kroz naselje K. i vodi ka T. u retrovizoru je vidio da iza njega nailazi vozilo marke "Pasat" teget  boje  i to velikom brzinom. Dalje je naveo da kako se tek bio uključio na lokalni put to mu je mjenjač bio u prvom prenosu brzine i otpočinjao je radnju kretanja lokalnim putem kada je ovo vozilo stalo iza njega, naglo zakočivši, a onda je vozač počeo da ga zaobilazi dajući pri tom zvučni signal, a onda se vratio nekih 20-tak metara u rikverc i stao paralelno sa njim sa njegove lijeve strane. Pojasnio je da je prozor na prednjim lijevim vratima njegovog vozila bio je otvoren, s obzirom da je bilo  ljeto i vidio je kada se vozilo zaustavilo pored njega, kao i da tim drugim vozilom upravlja okrivljeni. Dalje je pojasnio da je sa okrivljenim u vozilu na mjestu suvozača bilo je neko starije lice, o čijem se identitetu nije mogao izjasniti, kao i daje  došlo je do verbalne rasprave medju njim, u stvari okrivljeni mu se obratio riječima "pederčino jedna što hoćeš, što se ne pomjeriš sa puta", a on  nije uspio ni da odgovori kad je okrivljeni izvadio iz džepa nešto,  u prvi mah pomislio je da je oružje, a potom shvatio da se radi o suzavcu jer ga je okrivljani iz svog vozila time što je izvardio iz džepa isprskao u predjelu očiju. Naveo je da je okrivljeni je uspio tri puta da mu naprska sprej u oči i to dok su obojica bili svaki u svom vozilu, a potom je okrivljeni svojim vozilom napustio  lice mjesta. Krenuo je za okrivljenim, medjutim osjetio je bol i peckanje u predjelu očiju, tako da nije bio u stanju da vozi, i iz vozila je pozvao svoju porodicu, te su isti izašli iz kuće,  i  otac i majka zajedno sa njim su pošli u jedinicu za HMP u T.. Istakao je da je na lice mjesta došao odmah i njegov brat V. M. koji je čitav ovaj događaj  gledao sa balkona porodične kuće i to sa drugog sprata iste. U trenutku kada mu je okrivljeni nasuo sprej u oči, on je bio u svom vozilu na mjestu vozača, a okrivljeni u svom vozilu, takodje na mjestu vozača, a vozila su bila parkriana paralelno jedno do drugog i to vozilo okrivljeong sa njegove lijeve strane, i u tom trenutku medju njima je bio suvozač okrivljenog. Pomoć mu je ukazana  prvo u jedinici za HMP u T., a zatim u Opštoj bolnici u K. i garderoba koju je kritične prilike imao na sebi izuzeta mu je u stanici policije. Istakao je da okrivljenog od ranije zna samo kao komšiju svog druga M. M. i sa istim do kritičnog dana nije bio u nikakvom konfliktu, pa čak ni u kontaktu. Pridružio se krivičnom gonjenju i postavio imovinsko pravni zahtjev.</span>
</p>
<p>&nbsp;</p>
<p>
<span class="span2"></span><span class="span2">Svjedok V. M. je naveo da je </span><span class="span2">kritičnog dana odnosno 08.08.2013 godine oko 12,45 časova bio u svojoj porodičnoj kući u K. i to u spavaćoj sobi kada je začuo škripu kočnica, a ubrzo  potom i zvučni signal koji je bio uporan, pa je izašao na balkon i vidio da je na lokalnom putu zasutavljeno vozilo njegovog brata M., a odmah pored njega i vozilo "Passat" teget boje. Dalje je naveo da je u P. bio na mjestu vozača okrivljeni kojeg znam od ranije, a sa istim je u vozilu na mjestu suvozača bila jedna starija muška osoba koju ne poznaje, a ova muška osoba je starosti nekih 60-tak godina i u kritično vrijeme je sjedala na mjestu suvozača skroz nekako povučeno nazad. Pojasnio je da je vidio da je okrivljeni nešto izvukao iz džepa i tri puta isprskao njegovog brata, i da je bio na takvoj poziciji da je mogao da vidim što radi okrivljeni, odnosno vidio je tri mlaza spreja, a potom i da je okrivljeni velikom brzinom napustio lice mjesta. Ubrzo po ovom njegov brat je izašao iz vozila, bio je crven u predjelu očiju i vrata, a majica mu je bila oštećena, tj. na istoj su se nalazili tragovi ovoga čime ga je isprskao okrivljeni, pa su ga on i otac poveli u jedinici za HMP u Tivat, a po ovome su otišli u policiju gdje je od Miroslava izuzeta majica, i zahtjevali su i da fotografišu vozilo, što su policajci odbili da urade. Dodao je da je u kritično vrijeme u kući bila i  majka, ali da nije išla sa njima u Tivat u HMP i da su je o ovom događaju u stvari obavjestili tek pošto su se vratili od ljekara, i istakao je da u kritično vrijeme sigurno nije bio u kladionici lutrije CG u Tvitu, u kojoj mu radi djevoka, već je kako je to naveo bio kući, a misli da tog dana njegova djevojka nije ni radila. Naveo je da je preglednost sa balkona drugog sprata njihove porodične kuće jako dobra u odnosu na kritično mjesto i da je mogao da vidi svaku radnju koju je okrivljeni kritične prilike preduzeo. Dalje je naveo da su vozilo njegovog brata i okrivljenog bila udaljena nekih metar jedno od drugog i vidio je kad je okrivljeni kroz prozor suvozača isprskao njegovog brata. Naveo je i da se njihova kuća nalazi udaljena od puta od prilikejedno 30 metara.</span>
</p>
<p>&nbsp;</p>
<p>
<span class="span2">Svjedok V. G. je naveo</span><span class="span2"> da je tog dana išao pješke od Kavča ka G., a u pitanju je lokalni put, gdje se auta taško mimoilaze ukoliko naiđu iz suprotnih pravaca, i u jednom momentu je naišlo vozilo koje je išlo u njegovom pravcu i on ga je zaustavio, a to je bio okrivljeni, a kojeg je poznavao iz viđenja samo od ranije. Pošto je iz M. slabo poznaje mjesta u Tivatskoj opštini, ali zna da su naišli na dio puta gdje se na kolovozu nalazilo auto koje je stojalo, i kada je okrivljeni svojim vozilom došao iza tog zaustavljenog vozila svirao je vozaču tog vozila da se ukloni sa puta kako bi oni nastavili dalje ka Gradiošnici i čuo je kako je vozač iz tog zaustavljenog vozila rekao nakon sviranja okrivljenog," što sviraš budalo jedna". Pojasnio je da je nakon ovoga došlo do verbalne rasprave izmedju okrivljenog i vozača tog zaustavljenog vozila, ali da se ne sjeća koje su sve riječi jedan drugom upućivali. Nakon ovoga okrivljeni je vozilom krenuo da zobilazi ovo zaustavljeno vozilo i kada je bio tačno naspram vozača zaustavio se  i tu su nastavili dalje da se svadjaju, prepiru, a nešto u smislu zašto je stao na sred puta. Naveo je da je nakon ovoga okrivljeni zaobišao ovo zaustavljeno vozilo i nastavio dalje ka Gradiošnici, gdje je on izašao iz vozila okrivljenog i to kod doma u Gradiošnicu. Istakao je da nije vidio da je okrivljeni bilo što imao u rukama dok je bio zaustavljen pored vozila koje je bilo parkirano na sred puta, kao i da on od ranije ne zna oštećenog i dodao je da ni okrivljeni a ni oštećeni nijesu izlazili iz vozila kritične prilike. Nije vidio da je okrivljeni kritične prilike isprskao suzavcem oštećenog, a prozor koji je sa njegove strane, odnosno sa strane suvozača bio je podignut, a misli da je prozor na ovo zaustavljenom vozilu sa strane vozača bio zatvoren odnosno podignut. Istakao je da je kritične prilike bio zatvoren </span><span class="span2">prozor i sa strane vozača tj. okrivljenog. Pojasnio je da ne zna koje je boje bilo zaustavljeno vozilo niti koje marke i tvrdi da je bio dan kada se ovo desilo.</span>
</p>
<p>
<span class="span2">Uvidom u izvještaje ljekara specijaliste Opšte bolnice Kotor broj protokola 2877 od 27.08.2013. godine, broj protokola 2761 od 19.08.2013. godine, broj protokola 2673 od 12.08.2013. godine, broj protokola 22653 od 28.08.2013. godine, broj protokola 2573 od 19.08.2013. godine, broj protokola 2522 od 12.08.2013. godne i broj protokola 5370 od 08.08.2013. godine, sve na ime V. M. utvrđeno je da seisti navedenih dana javljao u ovu zdravstvenu ustanovu radi pružanja zdravstvene pomoći, kojim prilikama je ordinirajući doktor opisao stanje oštećenog, utvrdio dijagnozu i dao terapiju.</span>
</p>
<p>&nbsp;</p>
<p>
<span class="span2">Iz uputa za bolničko liječenje Doma zdravlja T,, na ime oštećenog V. M. od 08.08.2013. godine utvrđeno je da se imenovani upućuje na bolničko liječenje, zbog slučajnog trovanja i izlaganja drugim gasovima i parama.</span>
</p>
<p>&nbsp;</p>
<p>
<span class="span2"></span><span class="span2">Iz nalaza i mišljenja vještaka medicinske struke Dr. K. N. od 16.09.1013 godine utvrđeno je da je oštećeni V. M. kritične prilike zadobio jako crvenilo obje očne jabučice sa otečenošću obje rožnjače, sa više tačkastih defekata pokrova desne rožnjače i sa većim defektom pokrova u predjelu lijeve rožnjače i sa posljedičnim zapaljenjem tkiva obije rožnjače i tkiva vežnjače oba oka. Vještak medicinske struke je naveo da je navedena povreda bila praćenja smanjenem funkcije vida u značajnoj mjeri, odnosno bila je praćena značajnim smanjenjem oštrine vida, a koja oštrina vida se postepeno popravljala. Tako je oštrina vida na dan zadobijanja tj. dana 08.08.2013. godine iznosila na desnom oku sedam desetina, a na lijevom oku tri desetine. Ista je dana 12.08.2013. godine iznosila osam desetina, a na lijevom oku pet desetina, dana 19.08.2013. godine iznosila na desnom oku devet desetina, a na lijevom oku šest desetina, te je ista dana 28.08.2013. godine iznosila na desnom oku deset desetina (100%), dok je na lijevom oku iznosila sedam desetina, a što je uslovljeno posledičnim mrljastim zamućenjem tkiva lijeve rožnjače, zaostalim nakon  zacjeljivanja defekta pokrova lijeve rožnjače. Iz nalaza i mišljenja vještaka medicinske struke proizilazi, da navedena povreda koju je zadobio oštećeni predstavlaj u vrijeme nanaošenja tešku tjelesnu povredu sa oštećenjem vida u značajnoj mjeri i ista je nastala dejstvom iritantnog raspršivajućeg sredstva, odnosno nastala je dejstvom suzavca, a kao trajna poslijedica predmetnog povrijeđivanja postoji oštećenje - smanjenje oštrine vida na lijevom oku.</span>
</p>
<p>&nbsp;</p>
<p>
<span class="span2">Iz izvoda iz kaznene evidencije za J. I. UP OB K. od 07.11.2013. godine utvrđeno je da istii ranije nije osuđivan.</span>
</p>
<p>&nbsp;</p>
<p>
<span class="span2">Cijeneći sve provedene dokaze pojedinačno i u uzajamnoj povezanosti shodno članu, a u odnosu na odbranu okrivljenog sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje sud je utvrdio da je okrivljeni učinio krivično djelo teške tjelesne povrede iz čl.151. st.1. KZ-a CG.</span>
</p>
<p>&nbsp;</p>
<p>
<span class="span2">Činjenično stanje sud je utvrdio na osnovu iskaza oštećenog V. M., iskaza svjedoka V, M, medicinske dokumentacije i nalaza i mišljenja vještaka medicinske struke dr. K. N, a koje dokaze je sud prihvatio. </span>
</p>
<p>&nbsp;</p>
<p>
<span class="span2">Naime, oštećeni V. M. je na detaljan naćin opisao kritični događaj navodeći da je dana 08.08.2013. godine negdje oko 12,45 vozilom iz svoje porodične kuće u Kavču krenuo ka T., i nakon što se sa puta koji vodi u njegovo dvorište uključio na lokalni put koji ide kroz naselje K. i vodi ka T. i u retrovizuru je vidio da iza njega nailazi vozilo marke "Passat" teget boje i to velikom brzinom, koje je počelo da ga zaobilazi dajući pri tom zvučni signal, nakon čega se vratio u rikverc nekih 20-tak metara i stao paraleno sa njim sa njegove lijeve strane, a budući da je bilo ljeto i da je prozor na prednjim lijevim vratima njegovog vozila bio otvoren, vidio da tim drugim vozilom upravlja okrivljeni, a da je sa okrivljenim na mjestu suvozača bilo neko starije lice, nakon čega je došlo do verbalne rasprave između njega i okrivljenog, odnosno okrivljeni mu se obratio riječima " pederčino jedna što hoćeš, što se ne pomjeriš sa puta", da bi nakon toga okrivljeni izvadio iz džepa suzavac i tri puta mu naprskao sprej u oči i to dok su obojica bili svaki u svom vozilu, te napustio  lice mjesta. Dalje je naveo da je na lice mjesta odmah došao njegov brat V. M. koji je čitav ovaj događaj gledao sa balkona porodične kuće, te ga odvezao u Dom zdravlja radi ukazivanja pomoći, obzirom da su ga oči pekle.</span>
</p>
<p>
<span class="span2">Navode oštećenog V. M. u potpunosti potkrepljuje svjedok V. M., koji je očevidac događaja, obzirom da je sve posmatrao sa balkona svoje porodične kuće koja se nalazi udaljenja od kritičnog mjesta jedno 30 metara. Sud je prihvatio iskaz oštećenog tim prije što je isti potkrijepljen medicinskom dokumentacijom, a na osnovu keje medicinske dokumentacije je i vještak medicinske struke dao nalaz i mišljenje, na osnovu kojeg je utvrđeno da je oštećeni kritične prilike zadobio tešku tjelesnu povredu bliže opisanu u izreci.  Sud je prihvatio nalaz i mišljenje vještaka medicinske struke ovo tim prije što na isti nalaz nije bilo ni primjedbi ni prigovora stranaka.</span>
</p>
<p>
<span class="span2"> </span>
</p>
<p>
<span class="span2">Nasuprot navodima i tvrdnjama oštećenog stoji iskaz okrivljenog koji negira izvršenje krivičnog djela i krivicu za isto. Naime okrivljeni je u svojoj odbrani naveo  da je kritičnog dana vozio majku do Kotora, a onda krenuo da se vratio u Tivat, kada je sreo svjedoka V. G., primio ga u vozilo, i idući dalje lokalnim putem preko Kavča i primjetio je vozilo oštećenog ispred sebe, a kada je oštećeni shvatio da je on iza njega, stao je vozilom na sred puta, zbog čega je oštećenom dao zvučni signal da se pomjeri, na šta je isti odmahnuo rukom i tražio nešto po vozilu i nije htio da se pomjeri skoro 5 minuta i dodao je da ponovo dao zvučni signal na šta je oštećeni rekao " Ajde vozi budalo jedna, možeš da prođeš". Okrivljeni je dalje pojasnio da je polako prošao pored oštećenog i u prolazu rekao "što ne pomjeriš auto", pa nastavio ka kući. Negirao je da je da je kitične prilike oštećenog isprskao suzavcem u predjelu očiju, te dodao da to može potvrditi svjedok  G. V. Navodi i tvrdnje okrivljenog su u saglasnosti sa iskazom svjedoka V G koji je naveo da je kitičnog dana išao pješke od Kavča ka Gradiošnici, te da ga je okrivljeni primio u svoje vozilo, i idući dalje naišli su na dio puta gdje se na kolovozu nalazilo auto koje je stajalo, a kada je okrivljeni svojim vozilom došao iza tog zaustavljenog vozila svirao je vozaču tog vozila da se uklioni sa puta i čuo je kako je vozač iz tog zaustavljenog vozila rekao nakon sviranja "što sviraš budalo jedna", da bi nakon toga došlo do verbalne rasprave između okrivljenog i oštećenog, nakon čega je okrivljni krenuo vozilom da zaobilazi ovo zaustavljeno vozilo i kada je bio tačno nasprm oštečenog zaustavio se i tu su okrivlejni i oštećeni nastavili da se svađaju, prepiru u smislu zašto je oštećeni stao na sred puta, nakon čega je okrivljeni  zaobišao ovo vozilo i nastavio dalej ka Gradiošnici. Svjedok V G je još i tvrdio da su prozori i na vozilu okrivljenjog sa strane suvozača, a i prozor na vozilu oštećenog sa strane vozača bili zatvorevi.</span>
</p>
<p>&nbsp;</p>
<p>
<span class="span2">Imajuću u vidu sve gore navedeno, proizilazi da okrivljeni u svojoj odbrani negira izvršenje krivičnog djela, odnosno da je kritične prilike poprskao iritantnim raspršujućim sredstvom u predjelu očiju oštećenog i tako istom nanio tešku tjelesnu povrede, dok nasuprot navodima odbrane okrivljenog oštećeni V M tvrdi da ga je okrivljeni kritične prilike isprskao iritantnim raspršujućim sredstvom u predjelu očiju. Takođe proizilazi i da i okrivljeni i oštećeni imaju po svjedoka očevidca predmetnog događaja, tako da svjedok V G potvrđuje navode okrivljenog, a svjedok V M navode oštećenog. Pri takovom stanju stvari sud je svoju odluku zasnovao na materijalnim dokazima u vidu kompletne medicinske dokumentacije na ime oštećenog, na osnovu koje medicinske dokumentacije je i vještak medicinske struke dr. K N dao nalaz i mišljenje, a na koji nalaz nije bilo ni primjedbi ni prigovora stranaka, na osnovu kojeg je utvrđeno da je oštećeni kritične prilike zadobio tešku tjelesnu povredu bliže opisanu u izreci. Dakle kada se uzme u obzir da se oštećeni odmah po predmetnom događaju javio u Dom zdravlja T radi ukazivanja pomoći zbog zadobijenih povreda nakon čega je upućen  u Opštu bolnicu Kotor, gdje su mu konstaovane povrede, kojie povrede je vještak medicinske struke kvalifikovao kao tešku tjelesu povredu, bliže opisanu u izreci, to je sud prihvatio navode iskaza oštećenog V M kao istinite, da ga je okrivljeni kritične prilike isprskao iritantnim raspršujućim sredstvom u predjelu očiju, a koji navodi ujedno opovrgavaju odbranu okrivljenog u kojoj isti negira izvršenje krivičnog djela kao i iskaz svjedoka V G. Dakle sud smatra da su navodi odbrane okrivljenog J upravo dati radi izbjegavanja krivice, a i navodi svjedoka V G takođe usmjereni na izbjegavanje krivice okrivljenog.</span>
</p>
<p>
<span class="span2"> </span>
</p>
<p>
<span class="span2"></span><span class="span2">Cijeneći subjektivni odnos optuženog prema učinjenom krivičnom djelu sud je mišljenja da je okrivljeni postupao sa umišljajem svjestan značaja svojeg djela, čije izvršenje je htio, odnosno njegova svijest je obuhvatala volju i htjenje da oštećenog isprska </span><span class="span2">iritantnim raspršujućim sredstvom u predjelu očiju</span><span class="span2">, što je i uradio, a samim tim mu je i bila namjera bila da oštećenom nanese povrede.</span>
</p>
<p>&nbsp;</p>
<p>
<span class="span2">Time su se u radnjama okrivljenog ostvarili svi bitni elementi bića krivičnog djela teška tjelesna povreda iz člana 151 stav 1 Kz-a, pa ga je sud oglasio krivim za isto.</span>
</p>
<p>&nbsp;</p>
<p>
<span class="span2">Prilikom odluke o vrsti i visini krivične sankcije koju okrivljenom Jaćimović Igoru treba izreći, sud je pošao od da je za predmetno krivično djelo propisana kazna zatvora u trajanju od šest mjeseci do pet godina. U smislu člana 42 Kz-a sud je na strani okrivljenog kao olakšavajuću okolnost cijeni raniju neosuđivanost istog, pa je ujedno ovu okolnost cijenio i ka naročito olakšavajuću okolnost, dok otežavajućih okolnosti na njegovoj strani nije našao. </span><span class="span2">Imajući naprijed navedeno u vidu sud je okrivljenom izrekao uslovnu osudu, na način što mu je utvrdio kaznu zatvora u trajanju od 4 (četri) mjeseci i istovremeno odredio da se kazna neće izvršiti ukoliko okrivljeni u roku od  1 godine i 6 mjeseci od dana pravosnažnosti presude ne učini novo krivično djelo. Sud smatra da je izrečena krivična sankcija adekvatna težini izvršenog krivičnog djela, okolnostima pod kojima je krivično djelo izvršeno i okrivljenom kao izvršiocu, te da će se upozorenjem uz prijetnju kaznom dovoljno uticati na okrivljenog da više ne vrši krivična djela tj. da će se ostvariti ciljevi specijalne prevencije. </span>
</p>
<p>&nbsp;</p>
<p>
<span class="span2">Na osnovu naprijed navedenih krivično pravnih odredbi, te odredbi člana </span><span class="span2">člana 3, 5, 8, 13, 15, 36, 42, 45, 46, 52, 53 i 54 Kz-a CG i člana 368 i 374 ZKP-a, sud je odlučio kao u izreci presude.</span>
</p>
<p>&nbsp;</p>
<p>
<span class="span2">Obavezan je okrivljeni da na ime sudskog paušala uplati iznos od 50,00 eura i na ime troškova krivičnog postupka iznos od 49,50 eura, na ime troškova vještačenja po vještaku medicinske struke, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 359/13/13.</span>
</p>
<p>&nbsp;</p>
<p>
<span class="span2">Na prednjim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana, 07.03.2014 godine</span>
</p>
<p>&nbsp;</p>
<p>
<span class="span2">              Zapisničar,</span><span class="span2">                                                                                Sudija, </span>
</p>
<p>
<span class="span2">Ana Marija Petković                                          </span><span class="span2">                 Momirka Marović </span>
</p>
<p>&nbsp;</p>
<p>
<span class="span2">PRAVNA POUKA: Protiv ove presude ima se pravo žalbe u roku od 8 dana od dana prijema, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
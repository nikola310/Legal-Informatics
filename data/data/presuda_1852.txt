<div style="text-align: right;">
	K.br.88/11</div>
<br>
<div style="text-align: center;">
	U IME NARODA</div>
<br>
<br>
VIŠI SUD U PODGORICI, kao prvostepeni krivični u vijeću sastavljenom od sudije Vesne Moštrokol, kao predsjednika vijeća i sudija porotnika Strašimira Dašića i Dobrice Pavićević, kao članova vijeća, uz učešće Anke Raković, kao zapisničara, u krivičnom predmetu protiv M.B iz N., koga brani L. Š. advokat iz P. i B.V iz N., koga brani D. K., advokat iz N., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika, po optužnici Višeg državnog tužioca u Podgorici Kt.br.43/11 od 09.05.2011.godine, koju je na glavnom pretresu zastupala Olivera Ražnatović, zamjenik VDT-a u Podgorici, nakon održanog usmenog, glavnog i javnog pretresa, započetog i završenog 28.06.2011.godine, u prisustvu zastupnika optužbe, optuženih i njihovih branioca, nakon tajnog vijećanja i glasanja, donio je 04.07.2011.godine i istog dana javno objavio<br>
<br>
<div style="text-align: center;">
	P R E S U D U</div>
<br>
<br>
Optuženi:<br>
<br>
1. M.B, JMBG............, rodjen ..............godine u N.u, gdje je i nastanjen, ul. Š. br......, završio srednju školu, nezaposlen, oženjen, otac dvoje djece, od kojih je jedno maloljetno, državljanin Crne Gore, lošeg imovnog stanja, osudjivan presudom Opštinskog suda K.br.299/87 od 03.06.1988. godine, zbog krivičnog djela teško djelo protiv sigurnosti saobraćaja iz čl. 190 st. 5 u vezi st. 185 st. 3 i 1 KZ-a RCG na&nbsp; jednu godinu i šest mjeseci zatvora, presudom Osnovnog suda u Podgorici K.br.426/90 od 01.03.1993. godine zbog krivičnog djela ugrožavanje saobraćaja iz čl. 185 st.3 u vezi st.1 KZ-a RCG, novčana kazna od 5.000,00 dinara i presudom Višeg suda u Podgorici K.br.158/01 od 06.05.2009. godine zbog krivičnog djela teška tjelesna povreda iz čl. 36 st.1 KZ-a RCG na tri mjeseca zatvora, u pritvoru od 22.03.2011. godine od 20,00 časova.<br>
<br>
2.&nbsp; B.V, JMBG ............. zvani T., rodjen 23.10.1978. godine u N., gdje je i nastanjen K. b.b., završio srednju školu, nezaposlen, lošeg imovnog stanja, oženjen, bez djece, državljanin Crne Gore, osudjivan presudom Osnovnog suda u N. K.br.27/07 od 03.06.2009. godine zbog krivičnog djela teška kradja iz čl. 240 st. 1 KZ-a, na tri mjeseca zatvora, u pritvoru od 22.03.2011. godine od 15,30 časova<br>
<br>
<div style="text-align: center;">
	K r i v i&nbsp; s u</div>
<br>
<br>
Zato što su:<br>
<br>
Dana 22.03.2011. godine na putu od N. prema BIH, neovlašćeno radi prodaje prenosili 24,295 kg opojne droge marihuane, supstancu proglašenu za opojnu drogu Rješenjem o utvrdjivanju opojnih droga (Službeni list SRJ br. 44/02), na način što je optuženi M.B, prethodno angažovan od NN lica iz P. da opojnu drogu marihuanu preveze u M. za novčani iznos od 1000 €, koju je NN lice na parkingu u Kapinom Polju u N., a po prethodnom dogovoru sa optuženim M., smjestio u teretno motorno vozilo marke „Man“, reg. oznaka NK......, sa priključnim vozilom reg. oznaka NK........., vlasništvo optuženog M., upakovanu u tri jutana džaka, u kojim se nalazilo 25 pakovanja opojne droge marihuane upakovane u PVC folije, nakon čega je optuženi M., angažovao optuženog B. V., da za naknadu od 500 €, navedenim teretnim vozilom preveze opojnu drogu iz Crne Gore u Bosnu i Hercegovinu, što je optuženi B.V prihvatio i istog dana označenim vozilom neovlašćeno prenosio opojnu drogu od N. u pravcu Bosne i Hercegovine, da bi u izvršenju ovog krivičnog djela bili otkriveni od strane službenika Uprave policije – Područna jedinica N.- Ekspoziture kriminalističke policije – Filijale za borbu protiv droge, koji su nakon zaustavljanja vozila na graničnom prelazu Vraćenovići, izmedju Crne Gore i Bosne i Hercegovine, izvršili pretres istog i u posebno ugradjenom bunkeru u priključnom vozilu, pronašli navedenu opojnu drogu<br>
<br>
- čime su izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika<br>
<br>
- pa ih sud primjenom citiranih zakonskih odredbi, te odredbi čl. 4 st. 2, 32, 36, 42 i 51 Krivičnog zakonika, te odredbi čl. 199, 202 i 364 Zakonika o krivičnom postupku<br>
<br>
<div style="text-align: center;">
	O S U Đ U J E</div>
<br>
<br>
Na kazne zatvora u trajanju od po 2 (dvije) godine i 6 (šest) mjeseci, u koje kazne će im se uračunati vrijeme provedeno u pritvoru i to od 22.03.2011.godine do 04.07.2011. godine.<br>
<br>
Na osnovu čl. 300 st. 7 u vezi čl. 75 Krivičnog zakonika izriče se<br>
<br>
<div style="text-align: center;">
	MJERA BEZBJEDNOSTI<br>
	ODUZIMANJE PREDMETA<br>
	&nbsp;</div>
<br>
Od optuženih M.B i B.V oduzima se 24,295 kg opojne droge marihuane, koja se ima uništiti nakon pravosnažnosti presude.<br>
<br>
Od optuženog M.B oduzima se priključno vozilo marke „Kogel“, reg. oznaka NK ....<br>
<br>
OBAVEZUJU SE optuženi da na ime troškova krivičnog postupka – paušala uplate ovom sudu novčani iznos od po 100 € (sto eura), u roku od 15 dana po pravosnažnosti presude, pod prijetnjom prinudnog izvršenja.<br>
<br>
<div style="text-align: center;">
	O b r a z l o ž e nj e</div>
<br>
<br>
Optužnicom VDT-a u Podgorici Kt.br.43/11 od 09.05.2011. godine, optuženima M.B. i B.V stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivčnog zakonika, pri kojoj optužnici je njen zastupnik ostao do kraja glavnog pretresa, predlažući sudu da optužene oglasi krivim i kazni po zakonu.<br>
<br>
Optuženi M.B u svojoj odbrani je naveo da su tačni navodi optužnice da je on opojnu drogu prenosio, ali ne i da je držao&nbsp; radi dalje prodaje, objašnjavajući da je vlasnik motornog vozila marke “Man” reg. oznaka NK......., sa priključnim vozilom NK......., a dva – tri dana prije nego što je lišen slobode, sa ovim vozilom je prevozio gradjevinski materijal u P., i dok je čekao da se roba istovari, upoznao je jednog čovjeka sa kojim je sjedio u obližnoj kafani i pričao o poslu, da mu je kroz razgovor ispričao da robu prevozi preko granice i da nikada nema problema na graničnom prelazu, da bi ga ovaj čovjek upitao da li je zainteresovan da zaradi još koji dinar, i da on može da mu “namjesti” posao, objašnjavajući da preko garnice treba da preveze “malo trave”, što je žargonski izraz za marihuana, a da će za ovaj posao biti plaćen 1000 eura, plus novac za gorivo, da on u početku nije htio da prihvati ovu ponudu, pa kako je ovaj čovjek insistirao i rekao mu da će on tu “travu” dotjerati u N., na kraju je pristao, da se istog dana vratio u N., a narednog dana ga je ovaj čovjek pozvao telefonom pa mu je objasnio&nbsp;&nbsp; da se kamion nalazi parkingu u Kapinom Polju, nakon čega mu je ovaj čovjek rekao da će doći u N. i donijeti marihuana, i putem telefona ga obavjestio da je marihuanu ostavio u sanduku ispod prikolice i da optuženi treba da završi posao o kojem su se dogovorili, da je istog dana pozvao optuženog B.V i predložio mu da preveze jednu turu robe iz V. za N., i pozajmio 400 eura za gorivo, jer je onaj čovjek iz Podgorice novac&nbsp; za gorivo trebao&nbsp; da mu preda nakon završenog posla, da je optuženom B., kada su se susreli, rekao o čemu se ustvari radi i da se ispod prikolice, u sanduku gdje je on držao alat, nalazi marihuana, koju je trebao da preveze u Mostar i dao mu jedan telefonski broj zapisan na listu papira koji je trebao da pozove kad stigne, a kamion sa prikolicom ostavi na parkingu koji mu saopšti ovo lice i udalji se, dok se marihuana ne istovari iz kamiona, a koji telefonski broj mu je dao onaj čovjek iz P., da je B. rekao da će za ovaj posao dobiti 500 eura kada se vrati iz Mostara, dajući mu 400 € za gorivo, koje je trebao da naspe u Bosni jer je tamo jeftinije, da nikada ranije ovako nešto nije radio, ali je bio prisiljen zbog teške materijalne situacije u kojoj se nalazio, obzirom da mu je supruga nezaposlen i, da je trebao da spremi kćerku za mature, a on sam imao malo posla, što je bio razlog da prihvati predlog ovog čovjeka iz Podgorice, da ne zna koliko je marihuane stavljeno u kamion, a naknadu za obavljeni prevoz, trebao je da dobije od ovog čovjeka iz Podgorice, nakon završetka posla, te da je već imao ugovorenu turu za prevoz gradjevinskog materijala iz Viteza za N., pa je optuženi B. u povratku trebao da dotjera tu robu.<br>
<br>
<br>
Branilac optuženog M.B, advokat Š.L, u završnoj riječi je naveo da je mišljenja da u radnjama koje je preduzeo njegov branjenik nema elemenata krivičnog djela koje mu se optužnicom stavlja na teret, i pored toga što on priznaje krivično djelo na način kako je to opisao u svojoj odbrani,&nbsp; a sa razloga što isti nije proizvodio, nije preradjivao, nije prodavao, niti nudio na prodaju, nije prenosio i nije posredovao u kupovni ili prodaji droge, a posebno nema dokaza da je ovu opojnu drogu držao radi prodaje, obzriom da se radi o 25 kg marihuane, koja ne tržištu vrijedi izmedju 25 i 30 hiljada eura. Na kraju je naveo da prateći odbranu njegovog branjenika i optuženog B.V, je očigledno da se u konkretnom slučaju radi isključivo o prebacivanju opojne droge iz Crne Gore u Bosnu i Hercegovinu, a što su optuženi uradili zbog teškog materijalnog stanja u kojem su se nalazili, pa i teških porodičnih prilika, te da ove okolnosti sud prilikom odlučivanja o visini kazne, cijeni kao osobito olakšavajuće, kao i njegovo iskreno priznanje i prihvatanje krivice, te da je nesporno da je optuženi izvršio radnju prenošenja ove opojne droge, i izrekne mu što blažu kaznu, koju završnu riječ je i optuženi M. u cjelosti prihvatio navodeći da mu je žao, jer je upropastio sebe i svoju porodicu.<br>
<br>
Optuženi B.V u svojoj odbrani je naveo da je djelimično tačno ono što se optužnicom njemu stavlja na teret, objašnjavajući da optuženog M.a poznaje od ranije i da ga je isti, par puta, angažovao kao vozača kamiona, jer je ostao bez posla, a bio je u teškoj materijalnoj situaciji, jer su se on i njegova supruga liječili od stariliteta u bolnici na Cetinju, da mu je trebao novac za liječenje pa je to bio razlog da prihvati ponudu M., da ga je optuženi M. kritičnog dana pozvao telefonom i rekao mu da&nbsp; treba da preveze jednu turu gradjevinskog materijala iz Viteza za N., da je on otišao kod optuženog M. kako bi se dogovorili o poslu, kada mu je optuženi M. rekao da pored gradjevinskog materijala koji je trebao da preveze u povratku, istim kamionom treba da preveze “travu” za Mostar,a poznato mu je da je to žargonski izraz za marihuanu, da mu je M. rekao da je “trava” spakovana pozadi, da to nije mnogo i da mu je najbolje da ne zna koliko je i gdje je spakovana da se nebi zbunio prilikom prelaska granice, a za prevoz marihuane će mu dati 500 € kada se vrati, da je od M.a dobio broj telefona lica koje je trebalo da kontaktira u Mostaru,a&nbsp; dao mu je i 400 € za gorivo, koje je trebao da sipa u Bosni jer je tamo jeftinije, da nije znao gdje se tačno nalazi marihuana, da je istog dana, a nakon poziva optuženog M., preuzeo njegov kamion koji se nalazio na parkingu u Kapinom Polju i krenuo za Bosnu, da bi ga na graničnom prelazu carinici zaustavili i u njegovom prisustvu pretresli kamion i prikolicu,&nbsp; i tada je vidio da se marihuana nalazila ispod zadnjeg dijela prikolice, da mu optuženi M. nije pričao o porijeku marihuane, a razgovor se svodio samo na to da je on preveze kamionom do Mostara, a po povratku za tu uslugu dobije 500 €, te da je znao da je “trava” koju je prevozio, opojna droga marihuana i da je njeno prevoženje zabranjeno.<br>
<br>
Branilac optuženog B.V, advokat D. K., u završnoj riječi je izjavio da je njegov branjenik tokom postupka bio krajnje iskren, priznajući izvršenje krivičnog djela, koje je izvršio zbog teške materijalne situacije i porodičnih razloga, što bi sud prilikom izricanja kazne morao posebno da cijeni, kako bi mu se izrekla što blaža i manja kazna, a što je i optuženi B. u završnoj riječi prihvatio, navodeći da se kaje, i da mu je žao.<br>
<br>
<br>
U dokaznom postupku sud je proveo sledeće dokaze: pročitao Zapisnik Uprave policije PJ N. Ku.br.138/11 od 22.03.2011. godine o pretresu teretnog motornog vozila “Man”, reg. oznaka NK...., sa priključnim vozilom reg. oznaka NK....., pročitao Potvrdu o privremeno oduzetim predmetima Uprave policije PJ N. KU.br. 138/11 od 22.03.2011. godine na ime optuženog B.V, službenu zabilješku Uprave policije PJ N. KU.br. 138 od 22.03.2011. godine, na saglasan predlog stranaka pročitao Izvještaj o vještačenju broj 1240/11 Uprave policije – Forenzički centar Danilovgrad od 28.03.2011. godine, izvršio uvid u fotodokumentaciju Uprave policije PJ N. br.246/11 od 22.03.2011. godine, pročitao dva dopisa Opšte bolnice “Danilo I” iz Cetinja od 06.04.2011. godine, te izvode iz kaznene evidencije na ime optuženih Uprave policije PJ N. br. 1291 i 1290 od 08.06.2011. godine.&nbsp;<br>
<br>
Iz zapisnika o pretresanju teretnog motornog vozila “MAN” reg. oznaka NK......, sa priključnim vozilom reg. oznaka NK....., Ku.br.138 od 22.03.2011. godine, je utvrdjeno da su ovlašćeni policijski službenici Uprave policije PJ N., postupajući po naredbi istražnog sudije Višeg suda u Podgorici, u prisustvu dva svjedoka, pomenutog dana izvršili pretres naprijed navedenog teretnog motornog vozila, kojom prilikom su u zadnjem dijelu priključnog vozila, u posebno izgradjenom bunkeru, pronašli tri jutana džaka u kojima se nalazilo 25 pakovanja oblijepljena PVC kuhinjskom folijom,&nbsp; sa sadržajem suve biljne materije zelene boje.<br>
<br>
Iz potvrde o privremeno oduzetim predmetima Uprave policije PJ N. br. 138/11 od 22.03.2011. godine, utvrdjeno je da su od optuženog B.V, pomenutog datuma, oduzeta: tri jutana džaka, koja su pronadjena pretresom teretnog motornog vozila, u kojima se nalazilo 25 pakovanja suve biljne materije zelene boje, teretno motorno vozilo MAN” reg. oznaka reg. oznaka NK......, sa prkiljučnim vozilom reg. oznaka NK......, 580 € u raznim apoenima i mobilni aparat marke “Samsung” sa SIM karticom ..........<br>
<br>
U službenoj zabilješci Uprave policije PJ N. KU.br. 138 od 22.03.2011. godine, je konstatovano da je pomenutog datuma, na graničnom prelazu Vraćenovići, na izlazu iz Crne Gore, zaustavljeno teretno motorno vozilo “Man” reg. oznaka NK......., sa prkiljučnim vozilom reg. oznaka NK ........čiji pretres je, u saradnji sa službenicima Uprave carina, izvršen u N., kojom prilikom su u posebno izgradjenom bunkeru – pregradi zadnjeg dijela priključnog vozila, pronadjena tri jutana džaka u kome se nalazilo 25 pakovanja, sa sadržajem suve biljne materije zelene boje.<br>
<br>
U fotodokumentaciji Uprave policije PJ N. br. 246/11 od 22.03.2011. godine, koja je sačinjena prilikom pretresa&nbsp; i pronalaska predmetne opojne droge, prikazan je izgled teretnog motornog vozila “Man” i priključnog vozila, kao i mjesto-“bunker” gdje se nalazila predmetna marihuana u tri jutana džaka u kojima je bilo 25 pakovanja obmotana PVC folijom.<br>
<br>
<br>
Iz izvještaja o vještačenju Forenzičkog centra Danilovgrad br.1240/11 od 28.03.2011. godine, je utvrdjeno da su na vještačenje dostavljena tri jutana džaka i 25 ručno pravljenih pakovanja od plastične kese, obmotani providnom folijom, sa sadržajem sasušene biljne materije zelene boje, karakterističnog opojnog mirisa, ukupne neto mase 24,295 kg, a nakon detaljnog mikroskopskog pregleda dostavljenog biljnog materijala, konstatovano je prisustvo smole, kao i bodlji u obliku “medvedjih kandži”, pa se na osnovu ove karakteristične morfološke gradje utvrdjuje, da ovi uzorci potiču od biljke čiji je botanički naziv Cannabis sativa L. iz familije Canabaceae –kanabis, dok je hemijskom analizom dostavljenih uzoraka utvrdjeno da isti sadrže psihoaktivnu komponentu tetrahidrakanabinol (THC) u koncentarciji iznad 0,3 %.<br>
<br>
Iz dva dopisa Opšte bolnice “Danilo I” na Cetinju od 06.04.2011. godine, je utvrdjeno da su se optuženi B.V i njegova supruga B. Z., nalazili u programu vantjelesne oplodnje na Odjeljenju humane reprodukcije, Opšte bolnice “Danilo I” Cetinje.<br>
<br>
Iz izvoda iz kaznene evidencije na ime optuženog M.B utvrdjeno je da je isti osudjivan presudom Opštinskog suda K.br.299/87 od 03.06.1988. godine, zbog krivičnog djela teško djelo protiv sigurnosti saobraćaja iz čl. 190 st. 5 u vezi st. 185 st. 3 i 1 KZ-a RCG na&nbsp; jednu godinu i šest mjeseci zatvora, presudom Osnovnog suda u Podgorici K.br.426/90 od 01.03.1993. godine zbog krivičnog djela ugrožavanje saobraćaja iz čl. 185 st.3 u vezi st.1 KZ-a RCG, novčana kazna od 5.000,00 dinara i presudom Višeg suda u Podgorici K.br.158/01 od 06.05.2009. godine zbog krivičnog djela teška tjelesna povreda iz čl. 36 st.1 KZ-a RCG na tri mjeseca zatvora<br>
<br>
Iz izvoda iz kaznene evidencije na ime optuženog B., utvrdjeno je da je isti osudjivan presudom Osnovnog suda u N. K.br.27/07 od 03.06.2009. godine, zbog krivičnog djela teška kradja iz čl. 240 st. 1 KZ-a, na tri mjeseca zatvora.<br>
<br>
<br>
Cijeneći navode optužbe, odbranu optuženih, provedene dokaze i utvrdjeno činjenično stanje, sud nalazi da su optuženi izvršili krivično djelo koje im se stavlja na teret, na način, u vrijeme i na mjestu kako je to precizirano izrekom presude.<br>
<br>
Optuženi M.B ne spori da je dana 22.03.2011. godine, od NN lica iz Podgorice, za novčanu naknadu od 1000 €, angažovan da svojim teretnim motornim vozilom marke „Man“ reg. oznaka NK......, sa priključnim vozilom reg. oznake NK......, iz N. u Bosnu i Hercegovinu prebaci opojnu drogu marihuanu, koju je ovaj čovjek upakovanu u tri jutana džaka u kojima se nalazilo 25 pakovanja, smjestio u posebnom sanduku koji se nalazio ispod zadnjeg dijela priključnog vozila, o čemu je obavijestio optuženog,&nbsp; nakon čega je ovaj optuženi angažovao optuženog B.V, da za novčani iznos od 500 €, naprijed opisanim teretnim i priključnim vozilom, koje je vlasništvo optuženog M., istu&nbsp; prebaci za Mostar, dajući mu tom prilikom telefonski broj lica koji je trebalo da kontaktira radi primopredaje, a koji telefonski broj je dobio od NN lica iz Podgorice, nakon čega je optuženi B., navedenim vozilom, iz N. krenuo u pravcu Bosne i Hercegovine, da bi na graničnom prelazu Vraćenovići bio zaustavljen od strane granične policije, a ispod priključnog vozila, na naprijed opisanom mjestu pronadjena opojna droga, a koju odbranu potvrdjuje, u dijelu u koji mu je poznat, i optuženi B.V, navodeći da ga je dana 22.03.2011.godine, pozvao optuženi M.B, kojeg poznaje od ranije i ponudio mu posao, koji se sastojao u tome da teretnim motornim vozilom i priključnim vozilom, vlasništvo M., iz Viteza u N., prebaci gradjevinski materijal, da bi mu nakon što su se sastali radi dogovora, predložio da iz N. u Mostar, prethodno preveze opojnu drogu marihuanu, za koju uslugu je trebalo da dobije 500 €, dajući mu broj telefona lica koje je trebalo da kontaktira u Mostaru i od istog dobije uputstva o primopredaji ove opojne droge, nakon čega je, postupajući po upustvima optuženog M.a, istog dana kamionom krenuo u pravcu graničnog prelaza Vraćenovići, gdje je opojna droga pronađena ispod priključnog vozila, a on lišen slobode.<br>
<br>
Navodi odbrane optuženih M. i B., potvrdjeni su zapisnikom Uprave policije PJ N. Ku.br. 138/11 od 22.03.2011. godine o pretresanju teretnog motornog vozila „Man“ reg. oznaka NK .....i priključnog vozila marke „Kogel“ reg. oznaka NK....., iz kojeg zapisnika se utvrdjuje da su pomenutog datuma, ovlašćeni policijski službenici PJ N., prilikom pretresa naprijed navedenog vozila, ispod zadnjeg dijela priljučnog vozila, u kutiji – pregradi, pronašli tri jutana džaka u kojima se nalazilo 25 pakovanja oblijepljenih PVC kuhinjskom folijom sa sadržajem suve biljne materije zelene boje, dok je u fotoelaboratu br. 246/11 od 22.03.2011. godine, koji je sačinjen&nbsp; prilikom pretresa, prikazan izgled kamiona,&nbsp; priključnog vozila, tri jutana džaka i 25 PVC pakovanja, te izgled mjesta gdje su džakovi sa naprijed navedenim pakovanjam pronadjeni, a što u potpunosti odgovara sadržini zapisnika o pretresanju, kao i potvrdi o privremeno oduzetim predmetima Ku.br.138/11 od 22.03.2011. godine, iz koje je utvrdjeno da su pomenutog datuma, od optuženog B.V, oduzeta tri jutana džaka bijele boje sa oznakom „N.ki mlin“, u kojim se nalazilo 25 pakovanja suve biljne materije zelene boje, kao i teretno motorno vozilo marke „Man“ NK ......sa priključnim vozilom marke „Kogel“ reg. oznaka NK......, koju potvrdu je optuženi B. bez primjedbi potpisao, i što izmedju ostalog optuženi u svojoj odbrani nije ni sporio.<br>
<br>
Nakon hemijske analize 25 ručno pravljenih pakovanja od plastične kese, koji su pronadjeni prilikom pretresa vozila optuženog M., a oduzeti od optuženog B.V, konstatovano je da je ukupna težina predmetne marihuane 24,295 kg, a svi dostavljeni uzorci sadrže psihoaktivnu komponentu tetrahidrokanabinol (THC) u koncentraciji iznad 0,3 %, kako je to utvrdjeno iz Izvještaja o vještačenju br. 1240/11 Uprave policije – Forenzički centar Danilovgrad.<br>
<br>
Optuženi u svojim odbranama navode da nisu znali o kojoj količini marihuane se radi, odnosno da se radi o manjoj količini, što je za sud neprihvatljivo. Naime, uvidom u fotoelaborat, koji je sačinjen prilikom pretresa vozila optuženog M., može se zaključiti da u pregradi&nbsp; - sanduku, koji se nalazi ispod zadnjeg dijela priključnog vozila, može da stane veća količina ove opojne droge, što se jasno vidi na fotografijama koje se nalaze na strani 2. fotoelaborata, a i kod činjenice da je optuženom M. bilo poznato, na kojem mjestu je NN lice iz Podgorice stavilo ovu opojnu drogu. Osim toga, optuženi M. je za prevoz iste trebao da dobije 1000 €, a optuženi B. od optuženog M. 500 €, pa je logično, imajući u vidu visinu ovih novčanih iznosa, da su optuženi mogli da pretpostave da se radi o većoj količini marihuane, pri čemu je količina opojne droge bez uticaja na postojanje ovog krivičnog djela.<br>
<br>
Postupajući na naprijed opisan način, optuženi su znali da prenose opojnu drogu marihuanu, supstancu koja se nalazi na listi opojnih droga Rješenja o utvrdjivanju opojnih droga (Službeni list SRJ br. 44/02), što i ne spore, te bili svjesni da je ova opojna droga bila namijenjena daljoj prodaji, imajući u vidu da su istu prevozili iz jedne države u drugu, pa je očigledno da je promet iste trebao da se obavi na „tržištu“ Bosne i Hercegovine, te da to rade neovlašćeno, suprotno Zakonu o proizvodnji i prometu opojnih droga, kojim je regulisano kada su proizvodnja, prerada i&nbsp; promet ovih supstanci dozvoljeni i ko ih može vršiti, ali su to i htjeli, postupajući u konkretnom slučaju sa direktnim umišljajem, čime su se u njihovim radnjama stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika.<br>
<br>
Optuženi M.B ne piznaje da je predmetnu opojnu drogu držao radi dalje prodaje, u kojem dijelu navodi zastupnika optužbe nisu potvrdjeni nijednim provedenim dokazom, i sa kojih razloga je sud iz činjeničnog opisa dispozitiva presude izostavio riječi koje se tiču ove radnje. Kako je optuženi M. u svojoj odbrani naveo da je za prenos predmetne opojne droge bio angažovan od strane NN lica iz Podgorice za novčani iznos od 1000 €, nakon čega je ovo lice, marihuanu smjestilo u priključno vozilo optuženog, a koja odbrana nije opovrgnuta nijednim provedenim dokazom, naprotiv u jednom dijelu je potvrdjena i navodima odbrane optuženog B., to je sud činjenični opis izreke presude izmjenio u ovom dijelu, slijedeći odbranu optuženog, obzirom da se radi o činjeničnom stanju koje je povoljnije za istog, u situaciji kada se radi o istom dogadjaju, kada po mišljenju suda ne dolazi do prekoračenja objektivnog indetiteta optužbe.<br>
<br>
Odlučujući o visini kazne koju će izreći optuženima sud je cijenio sve okolnosti koje utiču da ista bude manja ili veća, pa je kao otežavajuće okolnosti na strani optuženih cijenio činjenicu da su ranije osudjivani, što se utvrduje iz izvoda iz kaznene evidencije na njihove ime, a od olakšavajućih okolnosti priznanje krivičnog djela i prihvatanje krivice, da se radi o porodičnim ljudima, da je optuženi M. oženjen i otac dvoje djece, od kojih je jedno maloljetno i koje je po zakonu dužan da izdržava, da je nezaposlen i lošeg imovnog stanja, kako to prizilazi iz njegove odbrane i činjenice da mu i supruga ne radi, a optuženi B.V je takodje nezaposlen i lošeg imovnog stanja, kao i pobude zbog kojih su optuženi izvršili predmetno krivično djelo, teška materijalna situacija, koju je kod optuženog B. prouzrokovalo liječenje njega i njegove supruga od sterilitieta u bolnici „Danilo I“ iz Cetinja, kako je to utvrdjeno iz dva dopisa&nbsp; ove bolnice od 06.04.2011.god, pa je optužene osudio na kazne zatvora u trajanju od po dvije godine i šest mjeseci, jer smatra da je visina kazne srazmjerna težini krivičnog djela i optuženima kao izvršiocima, i da će se sa istom, au okviru opšte svrhe izricanja krivičnih sankcija propisane čl. 4 st. 2 KZ-a, postići posebna svrha kažnjavanja propisana čl. 32 KZ-a, odnosno da optuženi ubuduće ne čine krivična djela i istovremeno utiče i na druge da ta djela ne čine.<br>
<br>
Shodno čl. 51 KZ-a, optuženima će se u izrečene kazne zatvora uračunati vrijeme provedeno u pritvoru od 22.03.2011. godine do 04.07.2011. godine.<br>
<br>
Shodno odredbi čl. 300 st. 7, a u vezi čl. 75 Krivičnog zakonika, optuženima je izrečena mjera bezbjednosti oduzimanje predmeta, tako što je od optuženih M.B i B.V oduzeto 24,295&nbsp; kg opojne droge marihuane, koja se ima uništiti nakon pravosnažnosti presude, a za koju zakon predvidja obavezno oduzimanje.<br>
<br>
Imajući u vidu da je nesporno utvrdjeno da je priključno vozilo marke „Koger“ reg.oznaka NK......, vlasništvo optuženog M.B, kako to proizilazi iz njegove odbrane, da je ovo vozilo posebno opremljeno za transport opojne droge, na način što se iza zadnjeg dijela priključnog vozila nalazio sanduk – spremište, u kojem je opojna droga marihuana bila smještena, to nesumnjivo proizilazi da je ovo priključno vozilo bilo upotrijebljeno za izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ-a, pa ga je sud primjenom odredbe čl. 75 KZ-a, oduzeo od optuženog, imajući u vidu svrhu mjera bezbjednosti propisane čl. 66 KZ-a.<br>
<br>
Odluka o troškovima donijeta je shodno odredbi čl. 199 i 202 ZKP-a, a ista se odnosi na paušal, čija visina je odredjena imajući u vidu složenost i dužinu trajanja postupka, kao i imovinske prilike optuženih, što su ovi dužni platiti u roku od 15 dana po pravosnažnosti presude, pod prijetnjom prinudnog izvršenja.<br>
<br>
Na osnovu izloženog, a shodno dredbi čl. 364 ZKP-a, odlučeno je kao u izreci presude.<br>
<div style="text-align: center;">
	VIŠI SUD U PODGORICI<br>
	Dana, 04.07.2011. godine</div>
<br>
<br>
<div style="text-align: right;">
	PREDSJEDNIK VIJEĆA – SUDIJA<br>
	Vesna Moštrokol s.r.<br>
	<br>
	&nbsp;</div>
PRAVNA POUKA:<br>
Protiv ove presude je dozvoljena<br>
žalba u roku od 15.dana, od dana<br>
prijema pismenog otpravka, Apela<br>
cionom sud CG, preko ovog suda.<br>
<br>
<br>
<div style="text-align: center;">
	Za tačnost otpravka ovjerava<br>
	namještenik suda:<br>
	Anka Raković<br>
	&nbsp;</div>

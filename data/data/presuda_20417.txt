<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{margin-right:0.013194445in;text-align:justify;hyphenate:auto;font-family:Arial;font-size:12pt;}
.p5{margin-right:0.015277778in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{margin-right:0.016666668in;text-align:justify;hyphenate:auto;font-family:Arial;font-size:12pt;}
.p8{margin-right:0.015277778in;text-align:center;hyphenate:auto;font-family:Arial;font-size:12pt;}
.p9{margin-right:0.023611112in;text-align:justify;hyphenate:auto;font-family:Arial;font-size:12pt;}
.p10{margin-right:0.0034722222in;text-align:center;hyphenate:auto;font-family:Arial;font-size:12pt;}
.p11{margin-right:0.015277778in;text-align:justify;hyphenate:auto;font-family:Times New Roman;font-size:8pt;}
.p12{margin-right:0.0069444445in;text-align:justify;hyphenate:auto;font-family:Arial;font-size:12pt;}
.p13{text-align:justify;hyphenate:auto;font-family:Arial;font-size:8pt;}
.p14{margin-right:0.0069444445in;text-align:justify;hyphenate:auto;font-family:Arial;font-size:8pt;}
.p15{text-align:start;hyphenate:auto;font-family:Arial;font-size:8pt;}
.p16{margin-right:0.0034722222in;text-align:justify;hyphenate:auto;font-family:Arial;font-size:12pt;}
.p17{text-indent:-0.0034722222in;margin-left:0.0034722222in;text-align:justify;hyphenate:auto;font-family:Arial;font-size:12pt;}
.p18{margin-left:0.009722223in;text-align:justify;hyphenate:auto;font-family:Arial;font-size:12pt;}
.p19{margin-left:0.0034722222in;text-align:justify;hyphenate:auto;font-family:Arial;font-size:12pt;}
.p20{margin-right:0.009722223in;text-align:justify;hyphenate:auto;font-family:Arial;font-size:8pt;}
.p21{margin-right:0.009722223in;text-align:justify;hyphenate:auto;font-family:Arial;font-size:12pt;}
.p22{text-align:center;hyphenate:auto;font-family:Arial;font-size:13pt;}
.p23{text-align:start;hyphenate:auto;font-family:Arial;font-size:13pt;}
.p24{text-align:start;hyphenate:auto;font-family:Arial;font-size:11pt;}
.p25{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
.s2{color:black;}
.s3{font-weight:bold;}
.s4{font-size:12pt;}
.s5{display: inline-block; text-indent: 0; min-width: 0.4861111in;}
.s6{font-size:8pt;}
.s7{font-style:italic;}
</style>
<title> 
</title>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>										K. 13/123</span>
</p>
<p class="p2">
<span>	</span>
</p>
<p class="p3">
<span>U IME CRNE GORE</span>
</p>
<p class="p1"></p>
<p class="p4">
<span>OSNOVNI SUD U PODGORICI, po sudiji Nadi Rabrenović, uz učešće Radojke Rakočević, kao zapisničara, u krivičnom predmetu protiv okrivljenog H.A., zbog produženog krivičnog djela teška krađa iz čl. 240 st. 1 tač. 1 Krivičnog zakonika , u vezi čl. 49 Krivičnog zakonika, po Optužnici Osnovnog državnog tužilaštva u Podgorici, Kt. br. 78/13 od 08.02.2013. godine, nakon održanog glavnog, javnog pretresa, dana 14.03.2013. godine, u prisustvu zastupnika optužbe Zorice Milanović, zamjenika Osnovnog državnog tužioca u Podgorici, okrivljenog H.A. i branioca po službenoj dužnosti okrivljenog, advokata I.O., iz P., donio je a dana 18.03.2013. godine javno objavio</span>
</p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p5">
<span>OKRIVLJENI:</span>
</p>
<p class="p6"></p>
<p class="p7">
<span>H.A., od oca H., majke A., rođene M., rođen ... godine u P., sa prebivalištem u B.P., državljanin C.G., završio srednju školu, nezaposlen, neoženjen, bez djece, lošeg imovnog stanja, ranije osuđivan presudom Višeg suda u Bijelom Polju Km.br.1/07 od 16.02.2007.godine, zbog krivičnog djela iz čl.300 st. 1 KZ, izrečena vaspitna mjera pojačan nadzor od strane organa starateljstva; presudom Osnovnog suda Ulcinj K.br.131/08 od 11.11.2008. godine zbog krivičnog djela iz čl.240 st. 1 tačka 2 KZ 3 mjeseca zatvora; presudom Osnovnog suda Bar K.br.140/08 od 20.10.2008.godine zbog krivičnog djela iz čl.240 st. 1 u vezi čl.49 KZ 1 godina zatvora; presudom Osnovnog suda Bar K.br.71/08 od 23.04.2008.godine zbog krivičnog djela iz čl.239 st. 1 u vezi čl.49 KZ 8 mjeseci zatvora; presudom Osnovnog suda Bijelo Polje K.br.595/08 od 4.12.2008.godine zbog krivičnog djela iz čl.239 st. 1 KZ, novčana kazna 1.200,00 eura; presudom Osnovnog suda Podgorica K.br.08/1373 od 22.04.2009.godine, zbog krivičnog djela iz čl.240 st. 1 tačka 3 u vezi čl.49 KZ 8 mjeseci zatvora; presudom Osnovnog suda Bijelo Polje K.br.08/716 od 10.03.2009.godine, zbog krivičnog djela iz čl.239 st. 1 i čl.244 st. 1 KZ 6 mjeseci zatvora; presudom Osnovnog suda Bar K.br.451/08 od 6.04.2009.godine zbog krivičnog djela iz čl.240 st. 1 tačka 3 KZ 1 godina i 2 mjeseca zatvora i presudom Osnovnog suda u Podgorici K.br.09/71 od 29.06.2009.godine zbog krivičnog djela iz čl.239 st. 1 KZ 3 mjeseca zatvora</span>
</p>
<p class="p5"></p>
<p class="p8">
<span>K r i v   j e,</span>
</p>
<p class="p5"></p>
<p class="p5">
<span>Zato što je:</span>
</p>
<p class="p5"></p>
<p class="p4">
<span>1.	Dana 26. decembra 2012. godine u P., obijanjem i</span>
<br>
<span>savlađivanjem većih prepreka, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što se preko ograde popeo na terasu stana, na visini od preko 2 metra, koji stan koristi oštećena B.T., a zatim uz pomoć fizičke sile - jakim potiskom ruku odvalio balkonska vrata, ušao u prostorije stana, nakon čega je iz ladice komode u dnevnoj sobi oduzeo i prisvojio par minđuša od žutog i bijelog zlata, vrijednosti 170,00 eura, dva lančića od žutog zlata, vrijednosti 420,00 eura, par minđuša od žutog zlata, vrijednosti 122,50 eura i par minđuša od bijelog zlata sa ljubičastim kamenom, vrijednosti 140,00 eura, vlasništvo oštećene B.T., sve ukupne vrijednosti 857,50 eura, pri čemu je bio svjestan svog djela čije izvršenje je htio i znao da je njegovo djelo zabranjeno,</span>
</p>
<p class="p4"></p>
<p class="p4">
<span>2.	Dana 19. januara 2013.godine, oko 19,00 časova u P., savlađivanjem većih prepreka, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što se uz oluk popeo na terasu stana, vlasništvo V. M. koja se nalazi na visini od oko 3m, nakon čega je otvorio balkonska vrata, ušao u spavaću sobu, gdje je iz ladice ormara oduzeo i prisvojio novčanik sa ličnim dokumentima izdatim na ime oštećenog V.N., vrijednosti 8,00 eura, privezak za ključeve, vrijednosti 2,00 eura, dvije kutije sa značkama sa crnogorskim grbom, vrijednosti 12,00 eura, kao i novac u iznosu od 250,00 eura, vlasništvo oštećenog V.N., sve ukupne vrijednosti 272,00 eura, pri čemu je bio svjestan svog dijela čije je izvršenje htio i znao da je njegovo djelo zabranjeno,</span>
</p>
<p class="p4"></p>
<p class="p9">
<span>- čime je izvršio produženo krivično djelo teška kradja iz čl.240 st. 1 tačka 1, u vezi čl. 49 Krivičnog zakonika,</span>
</p>
<p class="p9"></p>
<p class="p4">
<span>Pa sud okrivljenog primjenom citiranih zakonskih odredbi te čl. 2, 4, 5, 32, 36, 42 i 51 Krivičnog zakonika i čl. 229, 239 st. 2 i 374 Zakonika o Krivičnom postupku,</span>
</p>
<p class="p4"></p>
<p class="p10">
<span>O S U Đ U J E</span>
</p>
<p class="p10"></p>
<p class="p4">
<span>Na kaznu zatvora u trajanju 1 (jedne) godine i 2 (dva) mjeseca, u koju kaznu se okrivljenom uračunava vrijeme provedeno u pritvoru od 19.01.2013. godine od 23,50 časova.</span>
</p>
<p class="p4"></p>
<p class="p4">
<span>Obavezuje se okrivljeni da na ime troškova krivičnog postupka Osnovnom državnom tužilaštvu u Podgorici uplati iznos od 60,50 eura, a Osnovnom sudu u Podgorici na ime troškova krivičnog postupka iznos od 1.900,00 eura, a na ime sudskog paušala iznos od 30,00 eura, u roku od 15 dana po pravosnažnosti presude.</span>
</p>
<p class="p4"></p>
<p class="p7">
<span>Obavezuje se okrivljeni da na ime imovinskopravnog zahtjeva oštećenoj B.T. plati iznos od 857,50 eura, shodno odredbi čl. 239 st. 2 Zakonika o krivičnom postupku, u roku od 30 dana po pravosnažnosti presude.</span>
</p>
<p class="p1"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p5">
<span>Osnovno državno tužilaštvo u Podgorici podiglo je Optužnicu Kt.br. 78/13 od 08.02.2013. godine, protiv okrivljenog H.A., zbog produženog krivičnog djela teška krađa iz čl. 240 st. 1 tač. 1 Krivičnog zakonika, u vezi čl. 49 Krivičnog zakonika. Zastupnik optužbe u završnoj riječi naveo je da imajući u vidu sadržinu izvedenih dokaza na glavnom pretresu kao i navode odbrane okrivljenog, koji u bitnom nije sporio da je izvršio krivično djelo koje mu je optužnicom stavljeno na teret, u cjelosti je ostao pri podignutoj optužnici i predložio je sudu da okrivljenog oglasi krivim i osudi po zakonu. </span>
</p>
<p class="p11"></p>
<p class="p1">
<span>Okrivljeni H.A. u svojoj odbrani pred ovlašćenim tužiocem Osnovnog državnog tužilaštva u Podgorici, Kt.br.78/13,  od 20.01.2013. godine naveo je da živi u B.P. i da povremeno dolazi u P., jer  u P. živi njegova djevojka A. pa je iz tih razloga bio u P. prije Nove Godine. U tom periodu, misli da je bio 26. decembar 2012. godine, išao je kroz centar grada, bio je sam i prolazio je pored jedne zgrade, ali se nije mogao izjasniti kako se zove ulica u kojoj se ta zgrada nalazi, obzirom da nije iz P. Pala je noć, bilo je oko 18,00 časova, kada je vidio da je prozor od sobe jednog stana koji se nalazio na prvom spratu otvoren "na kant". Došao je na ideju da se preko terase popne i uđe u taj stan. Pretpostavio je da u stanu nema nikog obzirom da nijesu bila upaljena svijetla. Osvrnuo se oko sebe i kada je vidio da nema nikog skočio je i rukama se uhvatio za ogradu terase tog stana, koja je bila na visini od oko 2,5 metra. Nakon toga se popeo na terasu, a zatim je gurnuo taj prozor i tako je ušao u stan. Kada je ušao u stan upalio je svijetlo i pošao do komode na kojoj je stajao televizor. Otvorio je fioku i ugledao je jednu kutiju sa zlatnim nakitom. Vidio je da se u kutiji nalaze dva para minđuša. Tu kutiju je odmah stavio u džep i preko terase je izašao iz tog stana. Nakon toga uputio se prema Tržnom centru G. i tamo je sreo njemu nepoznatog čovjeka kojem je te minđuše prodao za 120 eura, a potom je pošao u B.P. Dana 18.01.2013. godine autobusom je ponovo došao u P. Boravio je u stanu kod svoje djevojke A. Dana 19.01.2013. godine, oko 18,00 časova iz stana svoje djevojke, koji se nalazi na S.A., je izašao kako bi kupio cigarete. Išao je u pravcu marketa V. i dok je prolazio pored jedne zgrade, na prvom spratu primijetio je da su vrata od balkona jednog stana otvorena na kant. Pošto su svjetla u stanu bila izgašena, pomislio je da u stanu nema nikog, pa kako nije kod sebe imao novca odlučio je da uđe u taj stan. Pošto je taj stan gledao prema parkingu na kojem nije bilo nikog, riješio je da se preko terase popne i uđe u stan. To je učinio tako što se uz pomoć oluka popeo do ograde terase, a zatim se uhvatio za ogradu i na taj način je dospio na terasu. Nakon toga je provukao ruku kroz prozor koji je bio otvoren na kant i tako ga je otvorio u potpunosti, zatim je ušao u spavaću sobu. Vidio je da se u sobi nalazi ormar, odmah mu je prišao i počeo da pretura stvari u njemu. Nakon toga je pogledao u fioke i u jednoj od fioka je našao dvije koverte u kojima je bilo ukupno 250 eura. Uzeo je taj novac i stavio ga u džep a koliko se sjeća radilo se o jednoj novčanici od 100 eura i tri novčanice od po 50 eura. Kada je uzeo taj novac nastavio je da pretražuje stvari u fiokama odakle je uzeo još jedan crni novčanik i dvije kutijice sa značkama. U tom trenutku nije gledao šta se nalazi u novčaniku i kutijicama, već ih je samo stavio u džep i krenuo prema terasi kako bi napustio stan. Upravo tada u sobu je ušao jedan čovjek koji ga je uhvatio i povukao u hodnik. Tada je prišao još jedan momak i oni su ga držali u hodniku dok nije došla policija. Poslije nekih 10-ak minuta došao je inspektor iz policije koji je kod njega pronašao stvari koje je oduzeo, a zatim ga je poveo u stanicu. Znao je da je to što radi zabranjeno a ranije je bio osuđivan zbog krađa i to na zatvorske kazne, pa su mu vrlo dobro bile poznate posljedice tih njegovih radnji. Nije imao novca kod sebe, nezaposlen je tako da je to bio jedini način da dođe do novca. Naveo je da se kaje i da mu se to više neće desiti, jer želi da se promijeni. Nije se mogao izjasniti precizno na kojoj visini je bila terasa stana na S.A. u koji je ušao. Sigurno je bila visočija nego terasa stana u koji je ranije ulazio. Dodao je da je u taj stan na S.A. ušao uz pomoć oluka, pa je siguran da ta terasa nije bila na visini manjoj od 3 metra.</span>
</p>
<p class="p1"></p>
<p class="p12">
<span>U svojoj odbrani na glavnom pretresu od 14.03.2013. godine, okrivljeni H.A. ponovio je svoju odbranu koju je iznio pred ovlašćenim tužiocem Osnovnog državnog tužilaštva u Podgorici od 20. 01. 2013. godine i dodao, vezano za krivično djelo koje mu je stavljeno na teret pod tačkom 1. Optužnice, da je otuđio samo dva para minđuša, a ne 3 para, kao je to navedeno u Optužnici, a takođe, nije otuđio ni 2 zlatna lanca, kako mu je to stavljeno na teret Optužnicom, već samo dva para zlatnih minđuša.</span>
</p>
<p class="p13"></p>
<p class="p12">
<span>U završnoj riječi branilac okrivljenog H.A. adv. I.O. naveo je da njegov branjenik u bitnom priznaje izvršenje krivičnog djela stavljenog mu na teret, a njemu kao njegovom braniocu ostaje da sudu ukaže na niz olakšavajućih okolnosti a to su priznanje djela od strane okrivljenog koje je doprinijelo rasvetljavanju predmetne krivičnopravne stvari, iskreno kajanje zbog počinjenog djela, loše imovno stanje, te činjenicu da se radi o nezaposlenom i relativno mlađem licu. Imajući u vidu pobrojane olakšavajuće okolnosti predložio je da sud iste ima u vidu prilikom donošenja presude i da okrivljenom izrekne odnosno odredi što blažu kaznu. </span>
</p>
<p class="p14"></p>
<p class="p6">
<span>U završnoj riječi okrivljeni H.A. naveo je da se strašno kaje zbog izvršenog krivičnog djela i da sigurno više neće ponoviti ista krivična djela. </span>
</p>
<p class="p15"></p>
<p class="p1">
<span>Sud je u dokaznom postupku na saglasan predlog stranaka pročitao: iskaz svjedoka oštećenog V.N., dat na Zapisniku pred ovlašćenim tužiocem Osnovnog državnog tužilaštva u Podgorici, od 25.01.2013. godine, iskaz svjedoka V.M., dat na Zapisniku pred ovlašćenim tužiocem Osnovnog državnog tužilaštva u Podgorici, od 25.01.2013. godine, iskaz svjedoka oštećene B.T., dat na Zapisniku pred ovlašćenim tužiocem Osnovnog državnog tužilaštva u Podgorici, od 25.01.2013. godine, iskaz svjedoka T.E., dat na Zapisniku pred ovlašćenim tužiocem Osnovnog državnog tužilaštva u Podgorici, od 30.01.2013. godine, na saglasan predlog stranaka pročitao Nalaz i mišljenje vještaka komercijalne struke D.Đ. od 28.01.2013.godine, pročitao: Zapisnik o uviđaju Uprave policije - PJ Podgorica, Ku. br. 34/2013. od 20.01.2013. godine, Zapisnik o uviđaju Uprave policije - PJ Podgorica, Ku. br. 33/2013. od 19.01.2013. godine, Potvrdu o privremeno oduzetim predmetima Uprave policije - PJ Podgorica, Ku. br. 34/2013 od 19.01.2013. godine, na ime H.A.,  Potvrdu o privremeno oduzetim predmetima Uprave policije - PJ Podgorica, Ku. br. 34/2013 od 19.01.2013. godine, na ime V.M., Potvrdu o vraćanju privremeno oduzetih predmeta Uprave policije - PJ Podgorica, Ku. br. 34/2013 od 19.01.2013. godine i pročitao Izvod iz Kaznene evidencije Uprave policije - PJ Podgorica, br.29-245/13-3535/2-626 od 27.02.2013.godine na ime H.A.</span>
</p>
<p class="p13"></p>
<p class="p12">
<span>Svjedok - oštećeni V.N. u svom iskazu pred ovlašćenim tužiocem Osnovnog državnog tužilaštva u Podgorici, od 25.01.2013. godine naveo je, da su ga dana 19. januara 2013. godine negdje oko 16,00 časova njegovi roditelji prevezli na trening. Po završetku treninga pozvao je svog oca M. i zamolio oca da dođe po njega ispred Gimnazije S.Š., što je njegov otac i učinio, nakon čega su se on i njegovi roditelji vratili u stan koji se nalazi u P. u koji stan su ušli nešto oko 18,20 časova. On i njegova majka su odmah pošli u dnevnu sobu, dok je otac pošao prema kupatilu koje se nalazi u drugom dijelu stana, tačnije u spavaćem bloku. Ubrzo potom čuo je kako njegov otac viče pa je istrčao iz dnevne sobe i pošao prema ocu. Vidio je da u predsoblju, tačnije ispred ulaza u njegovu sobu njegov otac drži nekog momka koji se svo vrijeme otimao i pokušavao da pobjegne. Njegova majka je pozvala policiju i poslije 5 ili 10 minuta stigao je inspektor u civilu koji se predstavio kao E.T. Inspektor je odmah pozvao patrolu policije, a zatim je kod tog momka pronašao 250 eura, novčanik sa njegovim dokumentima, dvije kutijice sa značkama i privezak za ključeve. Taj novac je bio njegov a radilo se o jednoj novčanici od 100 eura i tri novčanice od 50 eura, a i druge stvari koje su pronađene kod tog momka pripadaju takođe njemu. U novčaniku nije bilo novca, već samo njegova lična karta, mjesečna karta za gradski prevoz i studentska kartica na njegovo ime, dok su se u kutijama nalazile značke sa crnogorskim grbom, a bilo ih je 4 ili 5. Sve te stvari i novac pronađeni su u džepu od jakne tog momka, a on je iste prethodno držao u fioci ormara u njegovoj spavaćoj sobi. Dodao je da je primijetio da je njegova soba bila u potpunosti ispreturana kao i soba njegovih roditelja a da su balkonska vrata u njegovoj spavaćoj sobi bila otvorena. Nije primijetio oštećenje na vratima, ali pretpostavlja da ih je taj momak otvorio tako što ih je malo jače gurnuo, obzirom da ih je on prethodno bio ostavio otvorena na "kant". Njegov stan se nalazi na prvom spratu i visok je od zemlje otprilike tri metra, obzirom da se ispod njihovog stana nalazi jedan poslovni prostor. Ne zna tačno kako je taj momak ušao u njihov stan, ali pretpostavlja da se popeo uz oluk na terasu.</span><span class="s1"> </span><span>Pridužio se krivičnom gonjenju protiv okrivljenog, dok prema istom nije postavio imovinskopravni zahtjev, obzirom da je policija sve navedene stvari vratila njegovom ocu.</span>
</p>
<p class="p13"></p>
<p class="p16">
<span>Svjedok V.M. u svom iskazu pred ovlašćenim tužiocem Osnovnog državnog tužilaštva u Podgorici, od 25.01.2013. godine naveo je da je dana 19. 01.2013. godine negdje oko 16,00 časova iz svog stana koji se nalazi na prvom spratu stambene zgrade u P. izašao sa svojim sinom N. i suprugom S. On i supruga su prevezli sina N. do Gimnazije S.Š., gdje je njihov sin imao trening, a nakon toga su on i njegova supruga pošli u šetnju. Oko 18,00 časova N. ga je pozvao na mobilni telefon i zamolio ga da dođu po njega, što su on i supruga učinili, nakon čega su se svo troje uputili prema njihovom stanu. U stan su ušli nešto oko 18,20 časova i on je odmah pošao prema kupatilu koje se nalazi u okviru spavaćeg bloka, dok su njegova supruga i sin pošli u dnevnu sobu. U jednom trenutku čuo je kako je, u spavaćoj sobi koju koristi njegov sin N., nešto lupilo pa je pogledao u sobu i primijetio jednog nepoznatog momka. Taj momak je krenuo pravo prema njemu, pretpostavlja da je taj momak htio da prođe pored njega i da pobjegne iz stana, međutim, on je viknuo na tog momka, a potom ga uhvatio za jaknu. Vidio je da je taj momak na rukama imao pletene rukavice crne boje. Njegovu viku je vjerovatno čuo njegov sin N. i odmah je došao iz dnevne sobe i pomogao mu da zadrži tog momka, jer je taj momak svo vrijeme pokušavao da se otme i da pobjegne. U tom guranju su došli do ulaznih vrata i u jednom trenutku taj momak se uhvatio za bravu, ali su ga spriječili da pobjegne. Njegova supruga je pozvala policiju, i vrlo brzo je stigao jedan inspektor u civilu koji se predstavio kao T.E. i pokazao im policijsku legitimaciju, a vidio je da  ima i radio stanicu sa sobom. T.E. je odmah prepoznao tog momka i kazao mu da ga je i ranije zaticao u vršenju krađa. Na licu mjesta inspektor je kod tog momka pronašao 250 eura, koje su otuđene iz N. sobe a te novčanice bile su u apoenima od 100 eura i tri novčanice od po 50 eura. Kod tog momka pronađene su dvije kutije sa značkama koje po njemu nemaju nikakvu materijalnu vrijednost, novčanik sa ličnim dokumentima njegovog sina N. i neki privezak. Sve te stvari kao i novac su pripadale njegovom sinu V.N., a njemu je policija vratila te stvari poslije izvjesnog vremena. Njegov stan se nalazi na prvom spratu a ispod njegovog stana u prizemlju se nalazi poslovni prostor u kojem se trenutno ne obavlja djelatnost, tako da je njegov stan visok od zemlje tri metra. Dodao je da je ograda terase izrađena od betonskog zida 60 ili 70 cm na kojem je postavljen metalni gelender. Pretpostavlja da se taj momak preko oluka popeo na terasu a zatim otvorio balkonska vrata spavaće sobe koja su bila ostavljena na "kant". Čim je zatekao to lice u svom stanu uhvatio ga je za jaknu i držao da ne pobjegne, i u tom guranju su izašli u hodnik stana i on je ovo lice čvrsto držeći ga za jaknu držao prislonjenog uz zid, dok nije došla policija, jer je svo vrijeme taj momak pokušavao da se otrgne i pobjegne. Čim je došao inspektor predao je inspektoru to lice, a  to lice se tada umirilo i prestalo da se otima.</span>
</p>
<p class="p13"></p>
<p class="p17">
<span>Svjedok T.E. u svom iskazu pred ovlašćenim tužiocem Osnovnog državnog tužilaštva u Podgorici, od 30.01.2013. godine naveo je da je dana 19.01.2013. godine u periodu od 18,00 do 22,00 časa obavljao službenu dužnost, kao službenik Uprave policije PJ Podgorica, u cilju sprečavanja vršenja krivičnih djela protiv imovine. Nalazio se u reonu naselja S.A., kada je preko radio veze obaviješten da je jedan građanin u svom stanu zatekao lice koje je izvršilo krivično djelo. Odmah se uputio prema toj lokaciji obzirom da je bio najbliži. Kada je ušao u stan, koji se nalazi na prvom spratu, legitimisao se, obzirom da je bio u civilnoj odjeći. Vidio je okrivljenog da stoji uza zid u hodniku stana, dok je pored njega stajao vlasnik stana koji ga je držao za ruku, odmah je prepoznao da se radi o H.A., kojem je nekoliko dana prije tog događaja pisao krivičnu prijavu zbog više krivičnih djela teška krađa. Odmah je naredio okrivljenom da isprazni džepove i tada je okrivljeni iz džepova izvadio novac u iznosu od 250 eura i to jednu novčanicu od 100 eura, i 3 novčanice od 50 eura, a imao je i dvije kutijice sa značkama, novčanik i jedan privezak za ključeve. Vlasnik stana i njegov sin N.V. su odmah prepoznali da se radi o stvarima koje su vlasništvo N.V., a koje su se nalazile u spavaćoj sobi. Obavijestio je dežurnu službu i zatražio da pošalju patrolu policije. Pregledao je stan i vidio je da su obje spavaće sobe u stanu bile u potpunosti ispreturane a balkonska vrata od spavaće sobe koju koristi N.V. su bila odvaljena. Ostao je na licu mjesta do dolaska patrole policije koja je povela H.A. u zgradu Područne jedinice, a zatim je prisustvovao vršenju uviđaja koji je obavila ekipa kriminalističke tehnike Uprave policije. Dodao je da su svi predmeti koji su pronađeni kod H.A. oduzeti o čemu je izdata potvrda o oduzimanju koju je H.A. i potpisao. Navedene predmete su vratili vlasniku i o tome je takođe sačinjena potvrda. Kada je došao u stan H.A. se nije opirao niti je na bilo koji drugi način opstruirao njegov rad i još u stanu mu je kazao da je te stvari pronašao u spavaćoj sobi ali ne zna da li se H.A. opirao vlasniku stana kada ga je zatekao. Pretpostavlja da jeste obzirom da su mu rukavice bile spale, a i H.A. mu je potvrdio da su rukavice bile njegove.</span>
</p>
<p class="p13"></p>
<p class="p1">
<span>Svjedok - oštećena B.T. u svom iskazu pred ovlašćenim tužiocem Osnovnog državnog tužilaštva u Podgorici, od 25.01.2013. godine navela je da je dana 26.12.2012. godine negdje oko 22,00 časa, došla u svoj stan koji se nalazi u P. Čim je ušla u stan, sa ulaznih vrata, primijetila je da su balkonska vrata od dnevne sobe otvorena a radilo se o dvokrilnim PVC vratima. Kada je prišla vratima vidjela je da su vrata bila oštećena i to tako što kvaka nije radila i bio je polomljen mehanizam koji zatvara jedno krilo od tih vrata. Shvatila je da je neko provalio u stan, pa je provjerila u stanu kako bi vidjela da li nešto nedostaje, i o događaju je obavijestila policiju. Vidjela je da iz ladice komode u dnevnoj sobi nedostaje jedan par minđuša napravljenih od žutog i bijelog zlata, koje minđuše su bile teške najmanje 5 grama. Kasnije je primijetila da iz te komode nedostaju i dva tanka lančića od žutog zlata i dva ili tri para zlatnih minđuša, od kojih je sigurna da su jedne bile od bijelog zlata sa ljubičastim kamenom. Navedeni predmeti joj nijesu vraćeni. Njen stan se nalazi na visokom prizemlju, na visini od oko 3 metra od zemlje. U potpunosti je sigurna da je taj nakit oduzet upravo tom prilikom, dana 26. decembra 2012. godine. I ranije su se dešavale krađe u njenom stanu, ali to nijesu prijavljivali policiji, jer ona nije bila sigurna da li joj je neki nakit koji je nedostajao u stanu oduzet prilikom tih krađa ili se nalazio u N. kod njenih roditelja ali je u potpunosti sigurna da je nakit koji je navela bio u stanu prije te krađe i da je isti otuđen tom prilikom.  Primijetila je da su u stanu bile ispreturane neke stvari i to kutije koje su se nalazile u fiokama, i jedna kutija u kojoj drži knjige ostala je djelimično zatvorena pa pretpostavlja da je i ta kutija otvarana.</span><span class="s1"> </span><span>Te minđuše koje su od bijelog i žutog zlata je zadnji put koristila 3-4 dana prije tog događaja, jer ih je tada pokazivala svojoj sestri a ostatak nakita, koji je bio u toj ladici, je zadnji put gledala mjesec dana prije tog događaja. Od tada ona nakit nije koristila niti ga je kome davala i sigurna je da je te večeri sav taj nakit bio u fioci. U stanu živi sa sestrom koja je student kao i ona i koja je mlađa od nje dvije godine. Pridužila se krivičnom gonjenju protiv okrivljenog, i postavila je imovinskopravni zahtjev.</span>
</p>
<p class="p14"></p>
<p class="p18">
<span>Iz Zapisnika o uviđaju Uprave policije - PJ Podgorica, Ku. br. 34/2013. od 20.01.2013. godine proizilazi, da je isti sačinjen dana 19.01.2013.godine u 20.00 sati, od strane ovlašćenih policijskih službenika povodom obavještenja od strane M.V. da je NN lice provalilo u njegov stan u P. i otuđilo novac. Dolaskom na lice mjesta ekipa za uviđaje je konstatovala da se NN izvršilac u vremenskom periodu od 16,10 h. do 18,20 h. dana 19.01.2013.g.upotrebom fizičke snage popeo uz pomoć oluka na prvi sprat stana M.V., uskočio na balkon a zatim upotrebom fizičke snage otvorio balkonska vrata, koja su od PVC stolarije, ušao i u dvije spavaće sobe napravio premetačinu gdje je iz ladice regala otuđio dvije koverte papirne bijele boje u kojima se nalazio novac u iznosu od 250,00 eura (tri novčanice po 50,00 eura i jedna od 100,00 eura), novčanik od pregniranog platna crne boje u kojem su se nalazila lična dokumenta i dvije plastične kutije sa značkama. Krim.tehničar je izvršio pregled lica mjesta.</span>
</p>
<p class="p19"></p>
<p class="p7">
<span>Iz Zapisnika o uviđaju Uprave policije - PJ Podgorica, Ku. br. 33/2013. od 19.01.2013. godine, proizilazi, da je isti sačinjen dana 27.12.2012.godine u 00.10 sati, od strane ovlašćenih policijskih službenika povodom obavještenja da je dana 26.12.2012 u vremenu od 20.30h do 22.10h. izvršena  provalna krađa u stanu B.T. Lice mjesta je stan B. T. koji se nalazi na visokom prizemlju u stambenoj zgradi u P. </span><span class="s2">Uviđajem na licu mjesta utvrđeno je da su b</span><span>alkonska vrata od dnevne sobe, koja se nalaze sa bočne strane zgrade, zatečena odvaljena. U stanu nije bilo tragova vršenja premetačine. </span><span class="s2">Ekipa za uviđaje konstatovala je da su </span><span>dana 26.12.2012. godine NN izvrsilac ili više njih preskočili preko ograde terase na visini od oko 2,5 metara, odvalili balkonska vrata od dnevne sobe, ušli u stan i iz prve fioke od komode na kojoj se nalazi TV, lijevo pored balkonskih vrata, otuđili  par minđuša od bijelog i žutog zlata oblika pletenog viska sa kuglicom na kraju, koje su bile u maloj bijeloj kutijici. Krim tehničar je izvršio krim. tehnički pregled lica mjesta kojom prilikom nije pronašao tragove podesne za identifikaciju izvršioca. </span>
</p>
<p class="p12"></p>
<p class="p1">
<span>Iz Potvrde o privremeno oduzetim predmetima Uprave policije - PJ Podgorica, Ku. br. 34/2013 od 19.01.2013. godine, na ime H.A.,  proizilazi da je ovlašćeni policijski službenik od lica H.A. dana 19.01.2013. godine u 21.00 čas, privremeno oduzeo sljedeće predmete: novac u iznosu od 250 eura, u apeonima 1x 100 eura ser. broja ...  i 3 x 50,00 eura, serijskih brojeva ..., ličnu karta na ime V.N. broja ..., karticu UDG na ime V. N.,  mjesečnu kartu na ime V.N., novčanik crne boje marke »Nike«, kutijicu u kojoj se nalazilo 7 značkica   i   privezak za ključeve »Grb Crne Gore«.</span>
</p>
<p class="p20"></p>
<p class="p21">
<span>Iz Potvrde o privremeno oduzetim predmetima Uprave policije - PJ Podgorica, Ku. br. 34/2013 od 19.01.2013. godine, na ime V.M., proizilazi da je ovlašćeni policijski službenik T.E. od lica V.M. dana 19.01.2013. godine u 21.00 časova, oduzeo jedan srafciger crvene boje.</span>
</p>
<p class="p20"></p>
<p class="p21">
<span>Iz Potvrde o vraćanju privremeno oduzetih predmeta Uprave policije - PJ Podgorica, Ku. br. 34/2013 od 19.01.2013. godine, proizilazi da je ovlašćeni policijski službenik T.E. dana 19.01.2013.godine izvršio vraćanje privremeno oduzetih predmeta - stvari V.M. i to:</span><span class="s3"> </span><span>novac u iznosu od 250 eura, u apeonima 1x 100 eura ser. broja ...  i 3x50 eura serijskih brojeva ..., ličnu karta na ime V.N. broja ..., karticu UDG na ime V.N.,  mjesečnu kartu na ime V.N., novčanik crne boje marke »Nike«, kutijicu u kojoj se nalazilo 7 značkica   i   privezak za ključeve »Grb Crne Gore«.</span>
</p>
<p class="p20"></p>
<p class="p21">
<span>Iz sadržine Nalaza i mišljenja vještaka komercijalne struke D.Đ. od 28.01.2013.godine, proizilazi da je procijenjena vrijednost protivpravno oduzetih pokretnih stvari otuđenih od oštećene B.T.: jednog para minđuša kombinacije bijelog i žutog zlata od 5 gr., 175,00 eura, 2 komada tankih lančića od žutog zlata od po 6 gr., 420,00 eura, jednog para minđuša od žutog zlata od 3.5 gr., 122,50 eura, jednog para minđuša od bijelog zlata sa lubičastim kamenom od 4 gr., 140,00 eura, što sve ukupno iznosi 857,50 eura. Iz sadržine istog Nalaza i mišljenja proizilazi da je procijenjena vrijednost protivpravno oduzetih pokretnih stvari od oštećenog V.M.: muškog platnenog novčanika, crno-sive boje, 8,00 eura, priveska za ključeve, 2,00 eura, četiri značke sa crnogorskim grbom, 12,00 eura, što sve ukupno iznosi 22,00 eura. Ukupno procijenjena vrijednost protivpravno oduzetih i prisvojenih pokretnih stvari na dan izvršenja krivičnog djela iznosila je 879,50 eura.</span>
</p>
<p class="p20"></p>
<p class="p1">
<span>Sud je cijenio nalaz i mišljenje vještaka komercijalne struke D.Đ., od 28.01.2013.godine, kao jasan, precizan i zasnovan na pravilima struke i nauke, a na koji ni stranke nijesu imale primjedbi, pa je isti u cjelosti prihvatio.</span>
</p>
<p class="p21"></p>
<p class="p7">
<span>Uvidom u Izvod iz Kaznene evidencije Uprave policije - PJ Podgorica, br.29-245/13-3535/2-626 od 27.02.2013.godine na ime H.A., utvrđeno je da je okrivljeni H.A. ranije osuđivan presudom Višeg suda u Bijelom Polju Km.br.1/07 od 16.02.2007.godine, zbog krivičnog djela iz čl.300 st. 1 KZ, izrečena vaspitna mjera pojačan nadzor od strane organa starateljstva; presudom Osnovnog suda Ulcinj K.br.131/08 od 11.11.2008. godine zbog krivičnog djela iz čl.240 st. 1 tačka 2 KZ 3 mjeseca zatvora; presudom Osnovnog suda Bar K.br.140/08 od 20.10.2008.godine zbog krivičnog djela iz čl.240 st. 1 u vezi čl.49 KZ 1 godina zatvora; presudom Osnovnog suda Bar K.br.71/08 od 23.04.2008.godine zbog krivičnog djela iz čl.239 st. 1 u vezi čl.49 KZ 8 mjeseci zatvora; presudom Osnovnog suda Bijelo Polje K.br.595/08 od 4.12.2008.godine zbog krivičnog djela iz čl.239 st. 1 KZ, novčana kazna 1.200,00 eura; presudom Osnovnog suda Podgorica K.br.08/1373 od 22.04.2009.godine, zbog krivičnog djela iz čl.240 st. 1 tačka 3 u vezi čl.49 KZ 8 mjeseci zatvora; presudom Osnovnog suda Bijelo Polje K.br.08/716 od 10.03.2009.godine, zbog krivičnog djela iz čl.239 st. 1 i čl.244 st. 1 KZ 6 mjeseci zatvora; presudom Osnovnog suda Bar K.br.451/08 od 6.04.2009.godine zbog krivičnog djela iz čl.240 st. 1 tačka 3 KZ 1 godina i 2 mjeseca zatvora i presudom Osnovnog suda u Podgorici K.br.09/71 od 29.06.2009.godine zbog krivičnog djela iz čl.239 st. 1 KZ 3 mjeseca zatvora</span>
</p>
<p class="p20"></p>
<p class="p1">
<span>Na osnovu rezultata cjelokupnog dokaznog postupka i ocjene svih provedenih dokaza, kako pojedinačno tako i u njihovoj medjusobnoj zavisnosti i dovodeći ih u vezu sa odbranom okrivljenog H.A., ovaj sud je nesumnjivo  zaključio da je okrivljeni izvršio produženo krivično djelo teška kradja iz čl.240 st.1 tačka 1 u vezi čl.49 Krivičnog zakonika, činjenično i pravno bliže opisano u izreci presude.</span>
</p>
<p class="p1">
<span> </span>
</p>
<p class="p1">
<span>Naime, u ovom postupku nesumnjivo je utvrdjeno da je okrivljeni H.A. dana 26.decembra 2012.godine u P., obijanjem i savlađivanjem većih prepreka, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što se preko ograde popeo na terasu stana, na visini od preko 2 metra, koji stan koristi oštećena B.T., a zatim uz pomoć fizičke sile - jakim potiskom ruku odvalio balkonska vrata, ušao u prostorije stana, nakon čega je iz ladice komode u dnevnoj sobi oduzeo i prisvojio par minđuša od žutog i bijelog zlata, dva lančića od žutog zlata, par minđuša od žutog zlata i par minđuša od bijelog zlata sa ljubičastim kamenom, vlasništvo oštećene B.T., sve ukupne vrijednosti 857,50 eura. Zatim je dana 19. januara 2013.godine, oko 19,00 časova u P., savlađivanjem većih prepreka, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što se uz oluk popeo na terasu stana, vlasništvo V.M. koja se nalazi na visini od oko 3m, nakon čega je otvorio balkonska vrata, ušao u spavaću sobu, gdje je iz ladice ormara oduzeo i prisvojio novčanik sa ličnim dokumentima izdatim na ime oštećenog V.N., privezak za ključeve, dvije kutije sa značkama sa crnogorskim grbom, kao i novac u iznosu od 250,00 eura, vlasništvo oštećenog V.N., sve ukupne vrijednosti 272,00 eura.</span>
</p>
<p class="p13"></p>
<p class="p1">
<span>Sve naprijed navedene činjenice utvrđene su prije svega iz navoda odbrane okrivljenog H.A. iznijete pred ovlašćenim tužiocem Osnovnog državnog tužilaštva u Podgorici od 20.01.2013. godine i na glavnom pretresu kada je nedvosmisleno naveo na koji način je izvršio krivično djelo, koje mu se optužnim aktom stavlja na teret, navodeći da je dana 26. 12. 2012. godine oko 18,00 časova, kada je išao kroz centar grada, vidio da je prozor od sobe jednog stana koji se nalazi na prvom spratu otvoren "na kant", pa je skočio i rukama se uhvatio za ogradu terase tog stana, popeo se na terasu, a zatim je gurnuo prozor toga stana koji je bio otvoren „na kant“ i tako je ušao u stan. Kada je ušao u taj stan otvorio je fioku od komode na kojoj je stajao televizor, iz nje uzeo kutiju sa zlatnim nakitom i preko terase je izašao iz tog stana. Dalje je naveo da je dana 19.01.2013. godine oko 18,00 časova na S.A., kada je išao u pravcu marketa V., primijetio da su vrata od balkona jednog stana na prvom spratu otvorena „na kant“, pa je odlučio da uđe u taj stan tako što se uz pomoć oluka popeo do ograde terase tog stana, a zatim se uhvatio za ogradu i na taj način je dospio na terasu tog stana, nakon toga je provukao ruku kroz prozor koji je bio otvoren „na kant“ i tako je otvorio taj prozor u potpunosti. Ušao je u spavaću sobu gdje je u jednoj od fioka našao dvije koverte u kojima je bilo ukupno 250 eura i koji novac je uzeo i stavio u džep pa je nastavio da pretražuje stvari u fiokama odakle je uzeo još jedan crni novčanik i dvije kutijice sa značkama. Krenuo je prema terasi kako bi napustio taj stan i u tom trenutku u sobu je ušao jedan čovjek koji ga je uhvatio i povukao u hodnik. Tada je prišao još jedan momak i oni su ga držali u hodniku dok nije došla policija. Kada je došao inspektor iz policije kod njega je pronašao novac u iznosu od 250 eura, crni novčanik i dvije kutijice sa značkama koje stvari mu je i oduzeo, a zatim ga je poveo u stanicu.Ovakve navode odbrane okrivljenog sud je prihvatio budući da su potvrđeni iskazima svjedoka</span><span class="s2"> </span><span>– oštećenih: V.N. i B.T.  i svjedoka V.M. i T.E. koji svjedoci su se u svojim iskazima na jasan i određen način izjašnjavali o svim činjenicama koje su im bile poznate a vezane su za konkretnu krivičnopravnu stvar, a koje iskaze je sud u cjelosti prihvatio kao jasne i istinite, budući da njihovi iskazi nijesu dovedeni u sumnju nijednim dokazom provedenim na glavnom pretresu, </span><span class="s2">naprotiv potvrđeni su i </span><span>sadržinom materijalnih dokaza provedenih na glavnom pretresu, i to: Zapisnika o uviđaju Uprave policije - PJ Podgorica, Ku. br. 34/2013. od 20.01.2013. godine, Zapisnika o uviđaju Uprave policije - PJ Podgorica, Ku. br. 33/2013. od 19.01.2013. godine, Potvrde o privremeno oduzetim predmetima Uprave policije - PJ Podgorica, Ku. br. 34/2013 od 19.01.2013. godine, na ime H.A.,  Potvrde o privremeno oduzetim predmetima Uprave policije - PJ Podgorica, Ku. br. 34/2013 od 19.01.2013. godine, na ime V.M. i Potvrde o vraćanju privremeno oduzetih predmeta Uprave policije - PJ Podgorica, Ku. br. 34/2013 od 19.01.2013. godine, dok je sud  vrijednost protivpravno oduzetih i prisvojenih stvari od oštećenih V.M. i B.T., utvrdio iz nalaza i mišljenja vještaka komercijalne struke D.Đ. od 28.01.2013.godine. </span>
</p>
<p class="p1"></p>
<p class="p1">
<span>Sud je cijenio i navode odbrane okrivljenog H.A.  u dijelu da je dana 26.12.2012. godine u predmetnom događaju protivpravno oduzeo i prisvojio samo dva para minđuša, negirajući da je oduzeo ukupno tri para minđuša i dva zlatna lančića iz stana oštećene B.T., pa sud ovakve navode odbrane okrivljenog nije prihvatio nalazeći da su neistiniti, i isključivo dati u pravcu  postizanja što povoljnijeg položaja okrivljenog u ovom postupku budući da su obesmišljeni dokazima provedenim u postupku i to prije svega analiziranim i prihvaćenim iskazom svjedoka B.T., u kojem je bila decidna, da je u potpunosti sigurna da su joj tom prilikom  oduzeta tri para minđuša i dva zlatna lančića koji nakit je detaljno opisala u svom iskazu pred ovlašćenim tužiocem Osnovnog državnog tužilaštva u Podgorici, od 25.01.2013. godine.  </span>
</p>
<p class="p20"></p>
<p class="p1">
<span>Imajući u vidu naprijed navedeno, ovaj sud nalazi da su se u radnjama okrivljenog H.A. ostvarili svi bitni elementi bića produženog krivičnog djela teška krađa iz čl.240 st.1 tač.1 Krivičnog zakonika u vezi čl. 49 Krivičnog zakonika.</span>
</p>
<p class="p20"></p>
<p class="p1">
<span>Sud je prihvatio pravnu kvalifikaciju optužbe da je okrivljeni H.A. radnjama navedenim pod tačkom 1 i 2 izreke presude, izvršio krivično djelo teška kradja u produženom trajanju iz čl. čl. 240 st.1 tač.1 Krivičnog zakonika u vezi čl. 49 Krivičnog zakonika, jer se, i po mišljenju suda, radi o produženom krivičnom djelu teška kradja iz čl. 240 st.1 tač.1 Krivičnog zakonika u vezi čl. 49 Krivičnog zakonika, koje predstavlja jednu cjelinu po osnovu istovrsnosti krivičnih djela izvršenih u vremenskoj povezanosti, dana 26.12.2012. godine i 19.01.2013. godine, od strane istog učinioca, a u pitanju je istovrsnost predmeta djela, korišćnjenje iste situacije, kao i jedinstvenog umišljaja učinioca, zbog kojih okolnosti radnje koje je preduzeo okrivljeni oduzimanjem tuđih pokretnih stvari predstavjaju jednu cjelinu i jedno krivično djelo izvršeno u produženom trajanju.</span>
</p>
<p class="p20"></p>
<p class="p1">
<span>Cijeneći psihički odnos okrivljenog H.A. prema izvršenom krivičnom djelu, sud je našao da je okrivljeni, postupajući na naprijed opisani način,odnosno na način što je iz pritežanja drugog - oštećenih V.N. i B.T., oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist, bio svjestan da na taj način oduzima tudje pokretne stvari, i da čini krivično djelo a sve u namjeri pribavljanja sebi protivpravne imovinske koristi, pa je to i htio, postupajući sa direktnim umišljajem.</span>
</p>
<p class="p20"></p>
<p class="p1">
<span>Sud je prilikom odlučivanja o visini kazne za okrivljenog H.A. imao u vidu sve okolnosti koje utiču da kazna bude veća ili manja, pa je u smislu čl. 42 Krivičnog zakonika od olakšavajućih okolnosti na strani okrivljenog cijenio njegovu mladost, a od otežavajućih okolnosti njegovu raniju osudjivanost, a što je utvrdjeno iz Izvoda iz Kaznene evidencije Uprave policije - PJ Podgorica, br.29-245/13-3535/2-626 od 27.02.2013.godine, na ime H.A.</span>
</p>
<p class="p13"></p>
<p class="p1">
<span>Cijeneći ovako utvrdjene okolnosti koje utiču da kazna bude veća ili manja, imajući u vidu svrhu kažnjavanja sud je okrivljenom H.A., odmjerio kaznu zatvora u trajanju od 1 (jedne) godine i 2 (dva) mjeseca, odmjerivši istu u zakonom propisanim granicama za izvršeno krivično djelo, uz uvjereje suda da će se sa tako odmjerenom kaznom postići svrha kažnjavanja iz čl. 32 Krivičnog zakonika, u okviru opšte svrhe krivičnih sankcija iz čl. 4 st.2 Krivičnog zakonika.</span>
</p>
<p class="p13"></p>
<p class="p5">
<span>Okrivljenom H.A. je shodno čl. 51 Krivičnog zakonika u kaznu zatvora uračunato vrijeme provedeno u pritvoru od 19.01.2013. godine od 23,50 časova, pa nadalje.</span>
</p>
<p class="p13"></p>
<p class="p1">
<span>Pošto je okrivljeni oglašen krivim, shodno čl. 229 Zakonika o krivičnom postupku, obavezan je da, na ime troškova krivičnog postupka, uplati Osnovnom državnom tužilaštvu u Podgorici iznos od 60,50 eura, koji se odnosi na ime angažovanja vještaka komercijalne struke, a Osnovnom sudu u Podgorici iznos od  1.900,00 eura koji se odnosi na ime angažovanja branioca po sužbenoj dužnosti, a na ime sudskog paušala iznos od 30,00 eura, koji paušal je određen shodno složenosti predmeta, trajanju postupka i imovinskim prilikama okrivljenog.</span>
</p>
<p class="p1"></p>
<p class="p1">
<span>Sud je shodno čl. 239 st. 2 Zakonika o krivičnom postupku okrivljenog obavezao da na ime imovinskopravnog zahtjeva oštećenoj B.T. plati iznos od 857,50 eura, koji iznos je sud utvrdio iz nalaza i mišljenja vještaka komercijalne struke D.Đ., od 28.01.2013.godine, u roku od 30 dana po pravnosnažnosti presude. </span>
</p>
<p class="p1"></p>
<p class="p1">
<span>Na osnovu izloženog, a shodno čl.374 Zakonika o krivičnom postupku sud je odlučio kao u izreci presude.</span>
</p>
<p class="p1"></p>
<p class="p22">
<span>OSNOVNI SUD U PODGORICI</span>
</p>
<p class="p22">
<span>Dana </span><span class="s4">14. 03. 2013</span><span>.godine</span>
</p>
<p class="p23"></p>
<p class="p24">
<span>    </span><span class="s4">ZAPISNIČARKA,                                                                                  S U D I J A</span><span>,                            </span><span class="s4">Radojka Rakočević					                               Nada Rabrenović     </span>
</p>
<p class="p6"></p>
<p class="p6">
<span>DN-a: Po primjerak presude dostaviti:                                                                                                  	- ODT 								                                     </span>
</p>
<p class="p6">
<span>	- Okrivljenom									                                  </span>
</p>
<p class="p6">
<span>		- Braniocu okrivljenoga</span>
</p>
<p class="p6">
<span>		- Istražnom zatvoru</span>
</p>
<p class="p6">
<span class="s5">-​&nbsp;</span><span>po pravosnažnosti oštećenoj B.T.</span>
</p>
<p class="p6">
<span>	-a/a           </span>
</p>
<p class="p6">
<span> </span><span class="s6">							  	                                                                                    </span>
</p>
<p class="p6">
<span>          Postupljeno, dana 04.04.2013. godine.          						Službenik Suda ____________</span>
</p>
<p class="p3"></p>
<p class="p6"></p>
<p class="p6">
<span>  ZAPISNIČARKA,                                                                                 S U D I JA,                                                                              </span>
</p>
<p class="p6">
<span>Radojka Rakočević, s.r.                                                                 Nada Rabrenović, s.r.                                                                                                </span>
</p>
<p class="p24"></p>
<p class="p6">
<span>PRAVNA POUKA:</span>
</p>
<p class="p1">
<span>Protiv ove presude može se izjaviti žalba,</span>
</p>
<p class="p1">
<span> u roku od 15 dana od dana prijema pisanog otpravka, </span>
</p>
<p class="p1">
<span> Višem sudu u Podgorici, a preko ovog Suda. </span>
</p>
<p class="p6"></p>
<p class="p23">
<span>	</span><span class="s7">ZTO: </span>
</p>
<p class="p3"></p>
<p class="p25"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;font-style:italic }
.span3{color:#000000;font-family:'Arial'}
.span4{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.771/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće </span><span class="span1">Vukašinović Valentine</span><span class="span1">, kao zapisničara, u krivičnom predmetu protiv okrivljenog </span><span class="span1">B.A.</span><span class="span1">, iz Podgorice, zbog krivičnog djela građenje objekta bez građevinske dozvole iz čl. 326a Krivičnog zakonika, odlučujući po optužnom predlogu ODT-a Podgorica Kt.br.890/14 od 24.11.2014. godine, kojeg je na glavnom pretresu zastupala Pavličić Biljana savjetnik na radu kod ODT-a Podgorica, nakon glavnog i javnog pretresa, održanog dana 05.02.2016.godibe u prisustvu zastupnika optužbe, branioca okrivljenog po službenoj dužnosti Ćirović Miodraga, advokata iz Podgorice i odsustvu okrivljenog, donio je, a dana 08.02.2016.godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">B.A.</span><span class="span1">, lični broj </span><span class="span1">...</span><span class="span1">, od oca Z</span><span class="span1">.</span><span class="span1"> i majke R</span><span class="span1">.</span><span class="span1">, rođene Č</span><span class="span1">.</span><span class="span1">, rođen </span><span class="span1">...</span><span class="span1">.godine, u Peći-Republika Kosovo, državljanin Republike Kosovo, sa prebivalištem u Podgorici, </span><span class="span1">...</span><span class="span1"> BB, živi u vanbračnoj zajednici, otac šestoro djece, pismen, nezposlen, završio osnovnu školu, lošeg imovnog stanja,</span>
</p>
<p>
<span class="span2">  </span>
</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">U avgustu 2013.godine, u naselju Vrela Ribnička u Podgorici, svjestan svoga djela, čije je izvršenje htio i znajući da je njegovo djelo zabranjeno, postupajući protivno odredbi čl.69 Zakona o uređenju prostora i izgradnje objekata, kao investitor započeo izgradnju objekta bez prethodno pribavljene građevinske dozvole, na način što je izgradio objekat spratnosti P+1, dimenzija u osnovi cca 140 m2, tako što je ozidao zidove i izlio AB serklaže i AB ploču nad etažom, na katastarskim parcelama br.</span><span class="span1">....</span><span class="span1">/4 i </span><span class="span1">....</span><span class="span1">/1 KO Podgorica 3, bez prethodno pribavljene građevinske dozvole,</span>
</p>
<p>&nbsp;</p>
<p>
<span class="span1">-čime je izvršio krivično djelo građenje objekta bez građevinske dozvole iz čl. 326a Krivičnog zakonika Crne Gore,</span>
</p>
<p>&nbsp;</p>
<p>
<span class="span1">-pa mu sud primjenom citiranih zakonskih odredbi, te čl. 3, 4, 5, 13, 15, 32, 36, 42, 52, 53 i 54  Krivičnog Zakonika crne Gore, te čl. 226, 227, 229  i 374 Zakonika o krivičnom postupku  i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU  OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci, i istovremeno određuje da se ova kazna neće izvršiti ukoliko okrivljeni u roku od 2 (dvije) godine, od dana pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžetskih sredstava Crne Gore  na ime sudskog paušala uplati iznos od 50,00 € (pedeseteura), u roku od 15 (petnaest) dana po pravnosnažnosti presude pod prijetnjom prinudnog izvršenja, kao i troškove službene odbrane, o kojima će sud odlučiti posebnim rješenjem nakon pravnosnažnosti presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.890/14 od 24.11.2014. godine kojeg je na glavnom pretresu zastupala Pavličić Biljana, savjetnik na radu kod  ODT-a Podgorica, okrivljenom </span><span class="span1">B.A.</span><span class="span1">, stavljeno je na teret izvršenje krivičnog djela </span><span class="span1">građenje objekta bez građevinske dozvole  iz čl. 326a Krivičnog zakonika Crne Gore</span><span class="span1">, činjenično bliže opisanog izrekom ove presude.</span>
</p>
<p>&nbsp;</p>
<p>
<span class="span1">Zastupnik  optužbe je do kraja glavnog pretresa ostala pri podnijetom  optužnom predlogu, predlažući sudu u završnoj riječi da okrivljenog oglasi krivim i osudi po zakonu, sa razloga što je tokom postupka svjedočenjem inspektora </span><span class="span1">R.</span><span class="span1"> i zapisnikom koji je sačinio prilikom kontrole, potvrđeno da je okrivljeni izvršio krivično djelo koje mu se optužnim aktom stavlja na teret.</span>
</p>
<p>&nbsp;</p>
<p>
<span class="span1">Rješenjem Ovog suda Kv.br.548/15 od 20.10.2015.godine usvojen je predlog Osnovnog državnog tužilaštva u Podgorici da se okrivljenom </span><span class="span1">B.A.</span><span class="span1">u sudi u odsustvu, zbog izvršenja krivičnog djela građenje objekta bez građevinske dozvole iz čl.326 a Krivičnog zakonika Crne Gore, pa mu je, sledstveno tome, rješenjem Ovog suda Kv.br.548/15 od 28.10.2015.godine određen branilac po služenoj dužnosti Ćirović Miodrag, advokat iz Podgorice.</span>
</p>
<p>&nbsp;</p>
<p>
<span class="span1">Okrivljeni </span><span class="span1">B.A.</span><span class="span1"> je u navodima odbrane u prethodnom postupku pred Osnovnim državnim tužilaštvom u Podgorici naveo da je otprilike dvije godine njegov brat </span><span class="span1">M.B.</span><span class="span1"> koji živi i radi u Njemačkoj kupio jedan objekat koji se nalazi na Vrelima, i imao je namjeru da taj objekat da njemu i njihovim roditeljima kako bi svi zajedno tu živjeli.Pojasnio da ima četiri sina koji su oženjeni i imaju svoju djecu, a da on ima dvije kćerke, ženu i roditelje, te da svi žive zajedno, kao i da nijesu imali gdje da žive, pa je zbog toga njihov brat iz Njemačke kupio tu kuću koja je bila pod pločom.Istakao je da je predmetnu kuću njegov brat kupio od čovjeka koji se zove </span><span class="span1">K.B.</span><span class="span1">, a odmah pošto su je kupili, njegova porodica se u nju uselila. Napomenuo je da su u avgustu mjesecu 2013.godine počeli da dograđuju tu kuću koju je kupio njegov brat.Dodao je da su oni u osnovi proširili kuću tako da je dijelom zahvatila državno zemljište, a zatim izgradili sprat, te da je sav novac koji je bio potreban za izgradnju kuće dao njegov brat </span><span class="span1">M.</span><span class="span1">, jer njegovi roditelji kao ni on, niti bilo ko drugi od članova njegove porodice nemaju novca za izgradnju.Naglasio je da je njegov brat donio odluku da se gradi predmetni objekat.Naveo je da je tog ljeta njegov brat došao u Podgoricu, te da se sjeća da je otišao negdje i dogovorio sa radnicima šta treba da rade, pa su ubrzo nakon toga radnici došli na njihovu kući i počeli da zidaju.Naglasio je da je njegov brat takođe kupio blokove, cimenat i drugi materijal koji je bio potreban, a kada su radnici završili najveći dio posla, odnosno kada su ozidali i stavili ploču na spratu, njegov brat je otišao u Njemačku, kao i da se sjeća da ga je njegov brat nakon toga zvao i rekao mu da više nema para, pa su se radovi obustavili.Izjavio je da je nakon </span><span class="span1">toga kod njih dolazila inspekcija i tada su im kazali da je potrebno da prestanu sa radovima, ali da su kasnije majstori stavili prozore, jer su se tako dogovorili sa njegovim bratom, i od tada niko ništa nije radio na predmetnom objektu.Dodao je da u kući nemaju ni vodu, ni struju, a pošto su im iz inspekcije zabranili da koriste taj sprat, oni se gore nijesu ni uselili.Pojasnio je da njegov brat kada je inspekcija dolazila nije bio prisutan, da je bio u Njemačkoj, pa je on inspekciji kazao da živi u predmetnom objektu, i oni su vjerovatno zaključili da on to radi.Napomenuo je da njegov brat živi u Dizeldorfu, da ne zna tačnu adresu jer često mijenja stanove, kao i da je kada je inspekcija dolazila njemu bilo čudno, pa se kod komšija raspitao, i rekli su mu, da kao i on, ni oni nemaju građevinsku dozvolu.</span>
</p>
<p>&nbsp;</p>
<p>
<span class="span1">Branilac okrivljenog po službenoj dužnosti Ćirović Miodrag, advokat iz Podgorice, je u završnoj riječi naveo da traži, pošto nema ni jednog dokaza da njegov branjenik bude oslobođen od optužbe, jer svi dokazi provedeni u postupku govore da apsolutno nema krivice na strani njegovog branjenika, da je investitor brat okrivljenog, a ne okrivljeni, i da ne zna zašto tužilaštvo i inspekcijski organi to nijesu ispitali.Zatražio je troškove postupka za službenu odbranu, po troškovniku koji će dostaviti sudu.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka </span><span class="span1">R.V.</span><span class="span1">, pročitao zapisnik o inspekcijskom pregledu Uprave za inspekcijske poslove-inspekcije zaštite prostora br.0401/1-000184/13 od 20.12.2013.godine, izvršio uvid u fotodokumentaciju koja se nalazi u spisima predmeta.</span>
</p>
<p>
<span class="span1">Sud nije provodio dokaz pribavljanjem i provođenjem izvoda iz registra kaznenih evidencija za okrivljnog, obzirom da je zastupnik optužbe odustao od pribavljanja citiranog dokaza, imajući u vidu da je okrivljeni </span><span class="span1">B.A.</span><span class="span1">, lice koje rođeno u Peći-Republika Kosovo, pa bi pribavljanje i provođenje navedenog dokaza vodilo nepotrebnom odugovlačenju postupka.</span>
</p>
<p>&nbsp;</p>
<p>
<span class="span1">Sumirajući  cjelokupne rezultate dokazivanja, te sve činjenice, kako one koje idu u prilog okrivljenom, tako i one  koje ga terete, Sud zaključuje da činjenični navodi optuženja opisani izrekom ove presude, predstavljaju nesumnjivu konkretizaciju radnji okrivljenog kojim je ostvario subjektivna i objektivna obilježja bića krivičnog djela koje mu se stavlja na teret, sa kojih razloga je sud, ispitujući i vrjednujući sve okolnosti koje su od uticaja na izbor vrste i visine krivične sankcije, ocijenio da se i mjerom upozorenja prema okrivljenom na način kao u dispozitivu presude, može postići opšta svrha propisivanja i izricanja krivičnih sankcija.</span>
</p>
<p>&nbsp;</p>
<p>
<span class="span1">Saslušan na glavnom pretresu svjedok </span><span class="span1">R.V.</span><span class="span1"> je naveo da se u konkretnom slučaju radi o građenju objekta bez građevinske dozvole, i da se radi o objektu koji je jednim dijelom građen na džavnom, a jednim na privatnom zemljištu.Pojasnio je da je dimenzije, stadijum izgradnje i izjavu investitora evidentirao u zapisniku o izvršenoj kontroli, koju je investitor potpisao.Napomenuo je da se sjeća da je uz predmetni objekat, 2011 ili 2012 godine sagrađen i prislonjen objekat koji je imao građevinsku dozvolu koja je prekoračena i u osnovi i u spratnosti, tako da se u konkretnom slučaju ne radi o rekonstrukciji  tog objekta na kojem je prekoračena građevinska dozvola, već o građenju potpuno novog objekta.Dodao je da je građenje ta dva objekta i što se tiče vremena bilo potpuno odvojeno, odnosno građenje je vršeno u različitim vremenskim intervalima, te da on ostaje u svemu što je sačinio i zapisao u zapisniku o izvršenom inspekcijskom nadzoru, kao i rješenju koje je donijeto za pečaćenje predmetnog objekta.</span>
</p>
<p>
<span class="span1">Odgovarajući na pitanja suda i stranaka, svjedok je objasnio da se njemu, i za taj prvi objekat gdje je prekoračena dozvola, pojavljivao i figurirao </span><span class="span1">B.A.</span><span class="span1">, kao investitor, kao i da </span><span class="span1">su i sada, i jedan i drugi objekat, useljeni, te da zna,da se na prizemlju tog novog objekta koji je predmet postupka nalazi neki lokal, kao i da je vidio da je stavljena fasada, prozori zatvoreni, ali da nije ulazio unutra.Izjavio je da ne zna kakvo je stanje </span><span class="span1">B.A.</span><span class="span1">, ali da pretpostvalja da neko ko radi objekat 30x12 otprilke i nekoliko spratova, zasigurno nije lošeg imovnog stanja, da je njemu </span><span class="span1">B.A.</span><span class="span1"> rekao da radi kao prevodilac u nekoj humanitarnoj organizaciji i nije mu pominjao brata iz Njemačke, kao i da pretpostavlja da je kasnije dobio instrukcije i promijenio iskaz koga će da pomene.Izjavio je da je zapisnik koji je sačinio, proičitao </span><span class="span1">B.A.</span><span class="span1">, kao i svakoj stranci, jer je isti sačinjavao u njegovom prisustvu, i na njega </span><span class="span1">B.A.</span><span class="span1"> nije imao primjedbi, pa ga je potpisao. </span>
</p>
<p>&nbsp;</p>
<p>
<span class="span1">Iz  zapisnika o inspekcijskom pregledu Uprave za inspekcijske psolove-inspekcije zaštite prostora br.0401/1-000184/13 od 20.12.2013.godine, sa fotodokumentacijom, koja se nalazi u spisima predmeta, proizilazi da se objekat kontrole nalazi u KO Podgorica 3 na katastarskim parcelama broj </span><span class="span1">....</span><span class="span1">/4 i </span><span class="span1">....</span><span class="span1">/1, te da je inspekcijskom pregled prisustvovao </span><span class="span1">B.A.</span><span class="span1">.Dalje proizilazi da je izlaskom na lice mjesta na naznačenoj lokaciji inspektor konstatovao da se gradi objekat spartnosti P+1 površine u osnovi cca 140 m2, da je objekat nepravilnog (trouglastog) oblika, da je prizemlje objekta izgrađeno do nivoa finalnih građevinskih radova (u trenutku kontrole vide se radovi gletovanja).Dalje proizilazi da je sprat objekta izgrađen do nivoa grubih građevinskih radova , da su ozidani zidovi, izliveni AB serklaži, i AB ploča nad etažom, kao i da je spolja omalterisan što proizilazi iz fotodokumentacije.Nadalje proizilazi da je prisutni </span><span class="span1">B.A.</span><span class="span1"> izjavio da je on investitor građevinskih radova i da za iste ne posjeduje građevinsku dozvolu, kao i da je izgradnju objekta započeo prije 10 mjeseci. </span>
</p>
<p>&nbsp;</p>
<p>
<span class="span1">Čl. 69 Zakona o uređenju prostora i izgradnji objekata propisuje da se objekat može graditi na osnovu građevinske dozvole i tehničke dokumentacije.</span>
</p>
<p>
<span class="span1">Tokom postupka je nedvosmisleno utvrđeno da se okrivljeni </span><span class="span1">B.A.</span><span class="span1"> nije pridržavao naprijed citiranog propisa, već je u avgustu 2013.godine, u naselju Vrela Ribnička u Podgorici, kao investitor započeo izgradnju objekta bez prethodno pribavljene građevinske dozvole, na način što je izgradio objekat spratnosti P+1, dimenzija u osnovi cca 140 m2, tako što je ozidao zidove i izlio AB serklaže i AB ploču nad etažom, na katastarskim parcelama br.</span><span class="span1">....</span><span class="span1">/4 i </span><span class="span1">....</span><span class="span1">/1KO Podgorica 3, bez prethodno pribavljene građevinske dozvole. </span>
</p>
<p>&nbsp;</p>
<p>
<span class="span1">Okrivljeni </span><span class="span1">B.A.</span><span class="span1"> je u navodima odbrane u prethodnom postupku pred Osnovnim državnim tužilaštvom u Podgorici pokšao da objasni da je  njegov brat </span><span class="span1">M.B.</span><span class="span1"> koji živi i radi u Njemačkoj kupio jedan objekat koji se nalazi na Vrelima, i imao je namjeru da taj objekat da njemu i njihovim roditeljima kako bi svi zajedno tu živjeli, te da je njegov brat investitor, a ne on, kao i da je sav novac koji je bio potreban za izgradnju kuće dao njegov brat M</span><span class="span1">.</span><span class="span1">, jer njegovi roditelji kao ni on, niti bilo ko drugi od članova njegove porodice nemaju novca za izgradnju.Međutim, navodi odbrane okrivljenog deplasirani su prevashodno svjedočkim iskazom svjedoka </span><span class="span1">R.V.</span><span class="span1">, koji iskaz sud cijeni istinitim, a koji je naveo da se njemu prilikom inspekcijskog nadzora, i za taj prvi objekat gdje je prekoračena dozvola, i za ovaj koji je predmet postupka, pojavljivao i figurirao  kao investitor </span><span class="span1">B.A.</span><span class="span1">, da mu prilikom kontrole okrivljeni </span><span class="span1">B.A.</span><span class="span1"> nije pominjao nikakvog brata iz Njemačke, te da mu je, nasuprot tome, okrivljeni </span><span class="span1">B.A.</span><span class="span1"> objašnjavao kako radi kao prevodilac u nekoj humantiarnoj organizaciji.</span>
</p>
<p>&nbsp;</p>
<p>
<span class="span1">Okrivljeni ima pravo da se brani na način koji njemu najbolje odgovara, što znači da okrivljeni, za razliku od svjedoka, nema obavezu da govori istinu, niti da organima gonjenja olakšava postupak protiv sebe, i sasvim je slobodan da u datoj fazi postupka </span><span class="span1">izabere najpovoljniji način svoje odbrane.Krivični postupak u našem pravnom poretku je tako uspostavljen da okrivljeni ne dokazuje svoju nevinost, već ovlašćeni tužilac krivicu okrivljenog, pa sud navode odbrane okrivljenog </span><span class="span1">B.A.</span><span class="span1"> iz prethodnog postupka pred ODT-om Podgorica cijeni naknadno pripremljenim i očito konstruisanim u svrhu izbjegavanje krivice, tim prije što se iz zapisnika o inspekcijskom pregledu Uprave za inspekcijske poslove-inspekcije zaštite prostora br.0401/1-000184/13 od 20.12.2013. godine, sa fotodokumentacijom, koja se nalazi u spisima predmeta, nesumnjivo utvrđuje da je inspekcijskom pregledu prisustvovao upravo okrivljeni </span><span class="span1">B.A.</span><span class="span1">, da je isti izjavio da je on investitor građevinskih radova i da za iste ne posjeduje građevinsku dozvolu, kao i da je izgradnju objekta započeo prije 10 mjeseci. Krajnje je neuvjerljivo i nelogično, da okrivljeni </span><span class="span1">B.A.</span><span class="span1"> koji, shodno iskazu svjedoka </span><span class="span1">R.V.</span><span class="span1">, inspektora koji je vršio predmetnu kontrolu, nije imao nikakvih primjedbi na zapisnik o izvršenoj kontroli, i koji je isti uredno potpisao, tom prilikom ne pominje svog brata kao investitora predmetnog objekta, da se te  činjenice „prisjeća“ tek prilikom saslušanja na zapisniku pred Osnovnim državnim tužilaštvom u Podgorici, kada mu ovlašćeni tužilac predočava osnove sumnje koja stoji protiv njega, i u skladu s odredbama Zakonika o krivičnom postupku saslušava u svojstvu osumnjičenog.</span>
</p>
<p>&nbsp;</p>
<p>
<span class="span1">Sasvim je logično, i s aspekta prava na odbranu okrivljenog legtimno da branilac okrivljenog </span><span class="span1">B.A.</span><span class="span1"> slijedi navode odbrane svog branjenika iznijete u postupku pred ODT-om Podgorica, i da odbrana, kao i stranke postupku imaju pravo na subjektivnost u tumačenju provedenih dokaza.Takvo pravo međutim, niti može, niti smije imati sud, koji za razliku od stranaka u postupku i njihovog subjektivizma u tumačenju dokaza, uvijek mora dokaze cijeniti objektivno, pojedinačno i u vezi sa ostalim dokazima, ocjenjujući pritom, logičku valjanost i psihološku uvjerljivost provedenih dokaza, i to sve zbog interesa utvrđivanja istine u krivičnom postupku, koje načelo je propisano članom 16 Zakonika o krivičnom postupku, i koje bez sumnje uživa veći značaj od subjektivizma u tumačenju dokaza.U tom kontekstu, a nasuprot navodima branioca okrivljenog, Ovaj sud je uvjerenja, da pravna ocjena radnji  okrivljenog u meritumu, slijedi činjeničnom utvrđenju i provedenim dokazima na glavnom pretresu, sa kojih razloga za sud nema nikakve dileme, da je upravo okrivljeni </span><span class="span1">B.A.</span><span class="span1">, a ne njegov brat, preduzimajući radnje činjenično bliže opisane izrekom ove presude, ostvario obilježja upitne inkriminacije koja mu se navodima optuženja stavlja na teret.</span>
</p>
<p>&nbsp;</p>
<p>
<span class="span3">Rezimirajući činjenične i pravne aspekte predmetne krivično-pravne stvari, Ovaj sud zaključuje da su se u naprijed preduzetim radnjama okrivljenog </span><span class="span3">B.A.</span><span class="span3"> ostvarili svi subjektivni i objektivni elementi bića krivičnog djela građenje objekta bez građevinske dozvole iz čl.326 a Krivičnog zakonika Crne Gore, pa je okrivljeni na subjektivnom planu postupao sa direktnim umišljajem kao oblikom krivice, budući da je bio svjestan da </span><span class="span1">započinjanjem izgradnje objekta, i  izgradnjom objekta spratnosti P+1, dimenzija u osnovi cca 140 m2,  zidanjem zidova i izlivanjem AB serklaže i AB ploče nad etažom, na katastarskim parcelama br.</span><span class="span1">....</span><span class="span1">/4 i </span><span class="span1">....</span><span class="span1">/1KO Podgorica 3, bez prethodno pribavljene građevinske dozvole, čini krivično djelo, što je i htio.</span>
</p>
<p>
<span class="span1">.</span>
</p>
<p>
<span class="span1">Vrjednujući sve okolnosti iz čl. 42 Krivičnog zakonika Crne Gore, koje su od uticaja da kazna bude manja ili veća,  sud je, u odsustvu otežavajućih okolnosti,   kao olakšavajuće okolnosti na strani okrivljenog cijenio njegove porodične prilike, odnosno činjenicu da se radi o ocu šestoro djece, imovinske prilike, odnosno loše imovno stanje, sa  kojih razloga je sud imajući u vidu navedene okolnosti i njihov međusobni odnos, okrivljenom izrekao uslovnu osudu,  kojom je istom  utvrdio kaznu zatvora u trajanju od 6 (šest) mjeseci i istovremeno odredio da se utvrđena kazna neće izvršiti ukoliko okrivljeni </span><span class="span1">u roku od 2 (dvije) godine po pravnosnažnosti presude ne izvrši novo krivično djelo.Dakle, sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava, već da  se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Odluku o troškovima sud je donio saglasno odre</span><span class="span1">dbama  čl. 226, 227 i 229 Zakonika o krivičnom postupku  obavezao okrivljenog da na račun budžetskih sredstava Crne Gore nakandi troškove službene odbrane na ime angažovanja branioca po službenoj dužnosti, o kojim će sud nakon pravnosnažnosti presude odlučiti posebnim rješenjem, te na  ime sudskog paušala  iznos od 50,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu  izloženog, a u smislu čl.374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana  08.02.2016. godine</span>
</p>
<p>&nbsp;</p>
<p>&nbsp;</p>
<li>
<span class="span4">    ZAPISNIČAR                                                                                      SUDIJA</span>
</li>
<li>
<span class="span4">Valentina Vukašinović</span><span class="span4">                        </span><span class="span4"></span><span class="span4">   Larisa Mijušković-Stamatović</span><span class="span4"></span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span4">DN-a</span>
</li>
<li>
<span class="span4">Primjerak presude dostaviti:</span>
</li>
<li>
<span class="span4">- ODT-u Podgorica</span>
</li>
<li>
<span class="span4">- Okrivljenom preko oglasne table suda</span>
</li>
<li>
<span class="span4">- Braniocu okrivljenog </span>
</li>
<li>
<span class="span4">     S u d i j a, </span>
</li>
<li>
<span class="span4">___________________</span>
</li>
<li>
<span class="span4">Postupljeno dana______________</span>
</li>
<li>
<span class="span4">Namještenik__________________</span>
</li>
<p>&nbsp;</p>
<li>
<span class="span4">PRAVNA POUKA:</span>
</li>
<li>
<span class="span4">Protiv ove presude može se izjaviti žalba u roku </span>
</li>
<li>
<span class="span4">od 8 (osam) dana od dana prijema pismenog otpravka</span>
</li>
<li>
<span class="span4">iste, Višem sudu u Podgorici, a preko ovog suda.</span>
</li>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
</div>
</div>


</body>
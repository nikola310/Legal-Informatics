<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.375in 0.75in 1.0in 1.25in;}
.p1{margin-right:0.375in;text-align:start;hyphenate:auto;font-family:Arial;font-size:12pt;}
.p2{margin-right:0.375in;text-align:center;hyphenate:auto;font-family:Arial;font-size:12pt;}
.p3{margin-right:0.375in;text-align:end;hyphenate:auto;font-family:Arial;font-size:12pt;}
.p4{margin-right:0.375in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-size:18pt;}
.s2{font-style:italic;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p1">
<span>                                                          </span>
<!--Image link to '0.jpg' can be here-->
</p>
<p class="p1">
<span>                                                      U IME CRNE GORE</span>
</p>
<p class="p2"></p>
<p class="p3">
<span>K. br. 195/08</span>
</p>
<p class="p4"></p>
<p class="p4">
<span>OSNOVNI SUD U NIKŠIĆU kao prvostepeni krivični, sudija Perović Ivan uz sudjelovanje Ćuzović Plane kao zapisničara, u krivičnom predmetu protiv optuženog M.M.A  zbog krivičnog djela iz člana 348 st.1  u vezi čl. 339 st. 1 KZ, postupajući po optužnici ODT-a Nikšić Kt. br. 436/07  od 17.03.2008.g., nakon dovršenog javnog glavnog pretresa dana 26.04.2012. godine u prisustvu zamjenika ODT-a Pejović Željka i  optuženog M.M.a, donio je i istog dana javno objavio</span>
</p>
<p class="p4"></p>
<p class="p1">
<span>                                                           PRESUDU</span>
</p>
<p class="p4">
<span>Optuženi:</span>
</p>
<p class="p4">
<span>M.M. od oca R. majke Lj. rođene K., rođen ... godine u  N. sa prebivalištem u mjestu rodjenja Ž..,  državljanin Crne Gore, završio srednju školu, neoženjen, nezaposlen, lošeg imovnog stanja,  ranije neosuđivan,</span>
</p>
<p class="p4">
<span> </span>
</p>
<p class="p1">
<span>                                                              Kriv je </span>
</p>
<p class="p4">
<span>Što je :</span>
</p>
<p class="p4">
<span>Dana 7.05.2007.g. oko 02,20 časova, na magistralnom putu N. P. u mjestu B. ne pridržavajući se saobraćajnih propisa upravljao pod dejstvom alkohola pri koncentraciji od 2,21 promil aposolutnog alkohola u krvi, svojim putničkim motornim vozilom marke “.” reg.broj . i time tako ugrozio saobraćaj da je doveo u opasnost živote i tijelo oštećenih G. B., K. M., S. L. i K. V., na način što se krećući se vozilom iz pravca Nikšića prema Podgorici, vozilom nije kretao desnom stranom kolovoza u smjeru kretanja, usled čega je vozeći ovako protivno odredbama čl. 200 st. 1 i čl. 27 st. 1 ZOBS-a na putevima vozilom prešao na lijevu kolovoznu traku navedenog magistralnog puta, namijenjenu za kretanje vozila iz suprotnog smjera  i prednjim lijevim krajem svoga vozila udario u prednji lijevi kraj putničkog motornog vozila marke “opel korsa” reg.broj . kojim je krećući se iz suprotnog smjera upravljala oštećena G. B.a, kojom prilikom su oštećena G. B. i saputnice u njenom vozilu K.M. i Soldo LIdija, kao i saputnik u vozilu “ Golf “ K. V. zadobili tjelesne povrede  i to K.V. tešku tjelesnu povredu u vidu preloma donje vilice , razderne rane u  predjelu čela i više razdernih rana na licu, S.o Li. laku tjelesnu povredu u vidu nagnječenja grudnog koša, K. M. tešku tjelesnu povredu u vidu rupture /prsnuća / slezine, preloma osmog rebra sa lijeve strane bez pomjeranja prelomljenih koštanih okrajaka, krvnog podliva kože u predjelu lijeve natkoljenice u gornjoj trećini, krvne podlive kože u predjelu obje potkoljenice i krvnog podliva kože  u predjelu lijevog lakta</span><span class="s1">,</span><span> G. B. tešku tjelesnu povredu  u vidu potresa mozga, preloma nosnih kostiju,  preloma prvog rebra sa desne strane, preloma lijeve lopatične kosti, preloma donjeg okrajka  desne žbice, uganuća lijevog gornjeg  skočnog zgloba i nagnječno - razdernu ranu u predjelu desnog gornjeg kapka,</span>
</p>
<p class="p4"></p>
<p class="p4">
<span>- čime je učinio krivično djelo teško djelo protiv bezbjednosti javnog saobraćaja iz čl. 348 st. 1 u vezi čl. 339 st. 1 Krivičnog zakonika. </span>
</p>
<p class="p4"></p>
<p class="p4">
<span>Pa sud optuženog  M.M.a, primjenom čl.4 st.2, čl.32, čl.36, čl.42, čl. 45 st. 1 tač. 3 i čl. 46 st. 1 tač. 4 Krivičnog zakonika i čl.374 Zakonika o krivičnom postupku 			                  </span>
</p>
<p class="p4">
<span>                                                       OSUĐUJE </span>
</p>
<p class="p4"></p>
<p class="p4">
<span>Na  kaznu zatvora u trajanju od 6 /šest/ mjeseci,  koju kaznu je dužan izdržati po pravosnažnosti presude.</span>
</p>
<p class="p4"></p>
<p class="p4">
<span>Optuženom M.M.u  se na osnovu čl. 74 Krivičnog zakonika izriče mjera bezbjednosti zabrane upravljanja motornim  vozilima »B« kategorije u trajanju od 4 /četiri/  mjeseca počev od dana pravosnažnosti presude.</span>
</p>
<p class="p4"></p>
<p class="p4">
<span>Dužan je optuženi  na ime troškova krivičnog postupka uplatiti na žiro račun ovog suda broj 832-152-32 iznos od 305,00 eura u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p1">
<span>                                                  O b r a z l o ž e nj e</span>
</p>
<p class="p1"></p>
<p class="p4">
<span>ODT iz Nikšića optužnicom Kt.br.436/07  stavio je na teret optuženom M.M.u  izvršenje krivičnog djela iz čl. 348 st. 1 u vezi čl. 339 st. 1 KZ, pa je zamjenik ODT-a Pejović Željko na glavnom pretresu izmijenio činjenični opis optužnog akta, ostajući u završnoj riječi pri izmijenjenoj optužnici  i predlažući sudu da optuženog oglasi krivim i osudi po zakonu i da mu izrekne mjeru bezbjednosti zabrane upravljanja motornim vozilima.</span>
</p>
<p class="p4"></p>
<p class="p4">
<span>Optuženi M.M. u svojoj odbrani negirao je izvršenje krivičnog djela, navodeći u prethodnom postupku  da je dana 7.05.2007.g., rano izjutra oko 02,20 časova upravljao svojim vozilom “.” reg.broj . krećući se iz pravca Nikšića prema Podgorici, dok se na mjestu suvozača nalazio K. V.. Kolovoz je bio suv i on je vozio svojom desnom stranom, pa se sjeća da je u jednom momentu savladao blagu desnu krivinu kada su ga neka kola koja su mu dolazila iz suprotnog smjera, zaslijepila i u tom momentu to je vozilo udarilo u njegovo i to u lijevu stranu njegovog vozila. Do sudara je došlo kada je bio na svojoj kolovoznoj traci a bio je bliže bijeloj liniji koja razdvaja kolovoz na dva smjera. Izgubio je svijest i osvijestio se tek nakon dva dana u bolnici. Prije nezgode je samo jedna svijetla vidio koja su ga zaslijepila, tako da nije vidio da iz suprotnog smjera ima drugih vozila, te je mišljenja da ga je udarilo ono vozilo čija su ga svijetla zaslijepila. Kasnije je saznao da je vozilom upravljala G. B.a i da se radilo o vozilu “opel korsa”. Dana 7.05.2007.g., oko 01,00 čas popio je jedno i po “nik gold” pivo, veličine 0,33l i više nije konzumirao alkohol. Dana 6.05.2007.g., uopše nije konzumirao alkohol ali je dana 5.05.2007.g u večernjim časovima kunzumirao alkohol i popio je četiri piva. </span>
</p>
<p class="p4"></p>
<p class="p4">
<span>Optuženi M.M. na glavnom pretresu je dopunio ranije iznijetu odbranu, ističući da je kritične noći sa posla otišao na slavu sa K. V., gdje je popio dva nepuna piva a K.V. je kao i on vrlo malo popio. Nije obraćao pažnju da li je K. V. kada su se te noći sastali već bio u pripitom stanju. Na slavi su ostali oko četrdesetak minuta a kada su krenuli kući tokom vožnje je normalno razgovarao sa K. V.. Prethodno je jednu koleginicu odvezao kući ali ne zna da li je K.V. tokom vožnje kući u jednom momentu zaspao. Tom prilikom nije bilo čeonog sudara a do kontakta između vozila je došlo na njegovoj kolovoznoj traci pri čemu je G.B. narednoga dana svoje vozilo odvezla na otpad a da to nije učinila, prema oštećenjima na istom moglo bi se vidjeti da nije bilo čeonog sudara. Nije mogao da objasni kako je u njegovoj krvi pronađena koncentracija alkohola od preko 2 promila a do nezgode je došlo u mjestu Bogetići ispod nadvožnjaka. Kada je primijetio svijetla vozila iz suprotnog smjera, to vozilo je bilo udaljeno tridesetak metara i kretalo se svojom kolovoznom trakom ali u momentu kada je ono od jednom “smotalo” i prešlo na njegovu kolovoznu traku, bilo je udaljeno od njega 10 – 15 metara. </span>
</p>
<p class="p4"></p>
<p class="p4">
<span>Optuženi je u završnoj riječi ostao pri iznijetoj odbrani, predlažući sudu da ga oslobodi od optužbe. </span>
</p>
<p class="p4"></p>
<p class="p4">
<span>Sud je u dokaznom postupku saslušao oštećene svjedoke K.V.a, K.M., G.B. i Soldo Lidiju, pročitao zapisnik o uviđaju istražnog sudije Kr.br. 10/07 od 7.05.2007.godine, izvršio uvid u skicu lica mjesta i fotoelaborat, pročitao izvještaj KBC Podgorica Odelenja za sudsku medicinu UZ broj 1137 od 7.05.2007.g., pročitao medicinsku dokumentaciju JZU opšta bolnica Nikšić na ime oštećenih – izvještaj ljekara specijaliste na ime K.V.a  od 25.04.2012.g.,izvještaj ljekara specijaliste na ime G. B.od 25.04.2012.g.,izvještaj ljekara specijaliste na ime Knežević Milice od 25.04.2012.g., izvještaj ljekara specijaliste na ime S. L. od 25.04.2012.g., otpusnu listu sa epikrizom KC Crne Gore na ime G. B., otpusnu listu sa epikrizom JZU opšta bolnica N.na ime K. M., otpusnu listu sa epikrizom JZU opšta bolnica N. na ime S. L., na saglasan predlog stranaka pročitao nalaz i mišljenje stalnog sudskog vještaka saobraćajne struke ing. Milana Šljivančanina  iz novembra 2011.g., nalaz i mišljenje stalnog sudskog vještaka medicinske struke dr. Bulatović Veselina dat na zapisniku kod istražnog sudije od 29.11.2007.g., nalaz i mišljenje sudskog  vještaka neuropsihijatra  dr. Nikčević Zorice od 12.‚12.2007.g, saslušao sudskog vještaka medicinske struke dr. Nikolić Krsta i pročitao izvod iz kaznene evidencije za optuženog.</span>
</p>
<p class="p4"></p>
<p class="p4">
<span>Oštećeni svjedok K.V. naveo je u svom iskazu u prethodnom postupku da ne zna kako se desila saobraćajna nezgoda u kojoj je povrijeđen, da je te noći bio na mjestu suvozača vozila kojim je upravljao M.M. pri čemu su se kretali iz pravca N. prema P.i i bilo je veoma kasno a on je kunjao i ne zna, nije registrovao kako se nezgoda desila. Prenuo se i došao sebi tek u momentu kada je došlo do udara i kada je sve završeno. Nije mogao da se izjasni gdje su se nalazili na kolovozu i gdje se vozilo u kome je bio  nalazilo na kolovozu u momentu nezgode. </span>
</p>
<p class="p4"></p>
<p class="p4">
<span>Oštećeni svjedok K.V.  je na glavnom pretresu naveo da se ne može sjetiti pojedinosti događaja, da je na slavi popio nekoliko piva ali ne zna koliko je popio M.M.. U toku vožnje sjeća se samo da je u jednom momentu vidio svijetla iz suprotnog smjera i tada je došlo do sudara. Misli da je vozilo M.M.a u momentu kada je svijetla primijetio bilo na svojoj desnoj kolovoznoj traci, zapravo pretpostavlja ali nije siguran da je vozilo optuženog bilo na svojoj desnoj kolovoznoj traci. Na slavi su se zadržali sat vremena ili više a nakon toga su on i optuženi bili krenuli u P. kako bi popili piće. Istakao je da se ne pridružuje krivičnom gonjenju protiv optuženog. </span>
</p>
<p class="p4"></p>
<p class="p4">
<span>Objašnjavajući razlike u odnosu na ranije kazivanje, oštećeni svjedok K.V.  je istakao da je tačno da je vidio svijetla vozila iz suprotnog smjera i da je tada došlo do udara ali nije znao da objasni zbog čega to nije pominjao istražnom sudiji. </span>
</p>
<p class="p4"></p>
<p class="p4">
<span>Oštećena svjedok G.B. navela je u svom iskazu u prethodnom postupku da se dana 7.05.2007.g. oko 02,20 časova svojim vozilom ».« . kretala iz pravca P.prema N., vraćajući se sa koleginicama sa puta. Vozila je svojom desnom stranom kolovoza brzinom oko 65 km/čas, pri čemu ne postoji ograničenje brzine za vozila koja su se kretala iz njenog pravca, a do nezgode je došlo u mjestu Bogetići. Odjednom je iz suprotnog smjera vidjela svijetla nekog vozila i shvatila je da se ta kola kreću veoma brzo ali nije mogla ni pomisliti da će ta kola preći na njenu kolovoznu traku. Odjedanput kada su joj se ta kola primakla, vidjela je da idu pravo na njih, shvatila je da je to vozilo prešlo na njenu kolovoznu traku ali je isto bilo toliko blizu da nije uspjela da reaguje, nije mogla ni pokušati da koči niti da preduzme neku drugu radnju a to vozilo je već udarilo u njih i više se ničega ne sjeća. Tek se kasnije osvijestila u bolnici. Te noći je bilo lijepo vrijeme, kolovoz je bio suv kada se nezgode desila a čula je da je kasnije te noći padala kiša. U nezgodi je zadobila teške povrede – povrede glave, imala je potres mozga, izgubila je svijest i probudila se otprilike sat vremena nakon nezgode kada su joj obrađivali polomljenu desnu ruku a kasnije je imala i nagon za povraćanje. Zadobila je lom desne ruke, više lakih povreda glave, lom nosne kosti, lom prvog rebra, povredu lijeve skapule. </span>
</p>
<p class="p4"></p>
<p class="p4">
<span>Oštećena svjedok G.B. je na glavnom pretresu ponovila ranije dati iskaz, navodeći i to da se ne može tačno izjasniti kolika je bila udaljenost između njegog vozila i vozila optuženog u momentu kada je vozilo optuženog prešlo na njenu traku ali se radilo o maloj udaljenosti. Kritičnom prilikom kretala se brzinom od 60 – 65 km/čas, a nije mogla da se izjasni da li je njeno vozilo bilo bliže desnoj ivici puta ili njegovoj sredini ali zna da nije prelazila na lijevu traku. Istakla je da se ne pridružuje krivičnom gonjenju protiv optuženog. </span>
</p>
<p class="p4"></p>
<p class="p4">
<span>Oštećena svjedok S. L.navela je u svom iskazu u prethodnom postupku i na glavnom pretresu da se kritične noći nalazila u vozilu kojim je upravljala G.B., da je bila na mjestu suvozača. Kolovoz je bio suv a G.B. je vozila svojom desnom stranom kolovoza i to ne brzo a kada su došli na mjesto B. vidjeli su kako im dolazi vozilo iz suprotnog smjera i to jako brzo. Sve se nekako odigralo u trenu i vidjeli su da to vozilo ide pravo na njih, pravo njihovom stranom pa ih je to vozilo udarilo. Zadobila je povredu u predjelu grudnog koša i prenoćila je u bolnici a sigurna je da vozilo Grbavčević Biljane nije prelazilo na  suprotnu kolovoznu traku. Istakla je da se ne pridružuje krivičnom gonjemju protiv optuženog. </span>
</p>
<p class="p4"></p>
<p class="p4">
<span>Oštećena svjedok K.M.  navela je svom iskazu u prethodnom postupku da se rano izjutra dana 7.05.2007.g., nalazila u kolima kojima je upravljala G.B. i bila je na zadnjem sjedištu. Zna da su išli desnom kolovoznom trakom a kada su došli u mjestu B.vidjela je da prema njima dolazi neko vozilo, vidjela je to po upaljenim svijetlima kao i to da se vozilo kreće brzo sredinom puta. Povikala je nešto u smislu » vidi ove budale,  ide pravo put nas » i u tom momentu to je vozilo naglo skrenulo prema njima i tada ih je to vozilo udarilo. Znači, kada ih je to vozilo udarilo bili su na svojoj kolovoznoj traci – desnoj traci posmatrano od Podgorice. Nije se onesvijestila iako je zadobila teže tjelesne povrede – lom rebra i povrede slezine, zbog čega joj je slezina odstranjena. </span>
</p>
<p class="p4"></p>
<p class="p4">
<span>Oštećena svjedok K.M. je na glavnom pretresu ponovila ranije dati iskaz navodeći  da se M.M. nije ponio kako je trebalo jer je pokušao da sa njom stupi u kontakt tek nakon proteka više od godine dana od saobraćajne nezgode. Ona je sjedjela na zadnjem sjedištu iza suvozača i sjeća se da je vidjela svijetla vozila koja su išla pravo na njih. Istakla je da se ne pridružuje krivičnom gonjenju protiv optuženog. </span>
</p>
<p class="p4"></p>
<p class="p4">
<span>Na osnovu zapisnika o uviđaju, skice lica mjesta i fotoelaborata, sud je utvrdio da je lice mjesta saobraćajne nezgode magistralni  put Nikšić – Podgorica,  mjesto zvano . na nadvožnjaku ispod koga prolazi asfaltni put za Bogetiće. Magistralni put je saobraćajnica širine 7 metara oivičena betonskim ivičnjacima. Sredinom magistrale izvučena je puna bijela linija a oivičavaju je žute linije. Sa obje strane magistrale, ispred i iza nadvožnjaka postavljeni su metalni odbojnici. Magistrala se pruža u vidu blage desne krivine posmatrano iz pravca Nikšića a preglednost je veća od 100 metara u oba  pravca. Nadvožnjak je ograđen metalnom ogradom  visine 1 metar. Posmatrano iz pravca Nikšića brzina kretanja vozila ograničena je na 60 km/čas, dok posmatrano iz pravca Podgorice nema znaka o ograničenju brzine kao ni drugih saobraćajnih znakova. Do nezgode je došlo u noćnim uslovima vožnje a magistrala nije bila osvijetljena dok je kolovoz u vrijeme nezgode bio suv a tokom vršenja uviđaja počela je da pada kiša. Vozilo »golf 3« reg. oznaka NK 364 – 41 zatečeno je na samoj desnoj ivici kolovoza posmatrano iz pravca Nikšića poprečno okrenuto prednjim dijelom ka sredini kolovoza a zadnjim dijelom do ispred zadnjih točkova ispeto je na metalnu odbojnu gredu. Udaljenost njegovog zadnjeg lijevog točka do zadnjeg lijevog točka vozila »opel korsa« je 54,30m. Vozilo »opel korsa« zatečeno je na lijevoj strani kolovoza, posmatrano iz pravca Nikšića,  poprečno okrenuto – prednjim dijelom ka sredini kolovoza a zadnjim dijelom naslonjeno na ogradu nadvožnjaka. Prednji desni točak ovog vozila je od lijeve ivice puta udaljen 1,40 metara a zadnji lijevi točak je na ogradi. Na kolovozu nema tragova kočenja vozila a ispred vozila »opel korsa« na lijevoj kolovoznoj traci, posmatrano iz pravca N., sredinom na 1,30 metara od središnje linije nalaze se u dijapazonu 1x1m tragovi nasilnog paranja vozila u asfaltu i tragovi blata i farbe sa oba vozila. Iza vozila » golf« pružaju se u dužini 43,50 metara tragovi nasilnog drljanja do zaustavne pozicije vozila a njihov početak se nalazi na 2,10 m od desne ivice kolovoza. Ispred vozila »opel korsa« nalaze se otpali djelovi sa ovog vozila i to prednji branik /na 1,30 m od lijeve ivice kolovoza/, prednja reg.oznaka /na 0,70m od lijeve ivice/, i desni far /od desne ivice kolovoza udaljen 0,40 m/. Između vozila su otpali djelovi vozila » golf« i to prednja reg. oznaka /na 4,60 m od desne ivice kolovoza/ i ventilator i hladnjak koji su na desnoj ivici kolovoza uz rigolu. Između vozila se nalaze i drugi sitni polomljeni plastični i metalni djelovi sa vozila. Na vozilu »Opel korsa« nastupila su oštećenja na prednjem dijelu te su od posledica udara oštećeni krov i desna strana vozila, sva su stakla polomljena a vazdušni jastuk – airbag ispred vozača aktivirani. Vozilo » golf » je takođe oštećeno sa najvećim oštećenjima na prednjoj strani gdje je motor izvaljen iz vozila. </span>
</p>
<p class="p4"></p>
<p class="p4">
<span>Izvještajem KC P. odelenje za sudsku medicinu broj 1137 od 7.05.2007.g., navedeno je da je u krvi M.M.a utvrđena koncentracija apsolutnog alkohola u iznosu od 2,03 promila pri čemu je od nezgode do vađenja krvi prošlo 110 minuta. </span>
</p>
<p class="p4"></p>
<p class="p4">
<span>Na osnovu nalaza i mišljenja sudskog vještaka neuropsihijatra dr. Nikčević Zorice sud je utvrdio da je optuženi u vrijeme saobraćajne nezgode imao najmanje 2,21 promila a najviše 2,30 promila apsolutnog alkohola u krvi pri čemu je vještak imao u vidu izvještaj KC Odelenja za sudsku medicinu uzimajući u obzir vrijeme proteklo od vađenja krvi i prosječnu vrijednost eliminacije alkohola iz organizma od 0,10 do 0,15 promila. Vještak je takođe naveo da podaci koje je optuženi dao o količini popijenog alkohola nijesu u skladu sa alkoholemijom dobijenom analizom krvi, budući da alkohol koji je optuženi popio 5.05.2007.g., ne  utiče bitno na vrijednost alkoholemije dana 7.05.2007.g., a da je muškarac prosječne težine oko 80 kg kritičnoga dana popio jedno i  po pivo od 0,33l, imao bi poslije završene resorpcije alkoholemiju 0,21 promil. </span>
</p>
<p class="p4"></p>
<p class="p4">
<span>Nalazom i mišljenjem sudskog vještaka saobraćajne struke ing. Milana Šljivančanina navedeno je da je fizički kontakt između vozila “.” i vozila “opel korsa” ostvaren na prostoru lijeve saobraćajne trake smjera kretanja vozila marke “ golf”  u trenutku kada je ovo vozilo zahvatalo prostor lijeve saobraćajne strane ne manje od 0,80m. Na ovakav zaključak upućuju materijalni tragovi nasilnog drljanja kolovoza koji su ostali na površini lijeve saobraćajne trake smjera kretanja vozila “ golg “ i zahvatali prostor 1x1m. Ovi materijalni tragovi su registrovani na prostoru lijeve saobraćajne trake na distanci od 1,30 m od središnje razdelne linije a na tom prostoru su koncentrisani tragovi farbe oba vozila. Takođe je bitna prostorna zaustavna pozicija vozila marke “opel korsa” koje je zatečeno popriječeno preko desne saobraćajne trake smjera kretanja sa zadnjim točkovima na pješačkoj stazi. Lokalitet primarnih fizičkih oštećenja na vozilima definiše način fizičkog kontakta – došlo je do ekcentričnog čeonog sudara prednjeg kraja vozila marke “golf 3” i prednjeg kraja vozila marke “opel” nakon čega je vozilo marke “opel” potisnuto unazad prema lijevoj ivici kolovoza, pa je zadnjim točkovima savladalo otpor ivičnjaka i zaustavilo se na istom. Nakon fizičkog kontakta nastupila je jaka destabilizacija vozila marke “ golf 3” prema desnoj ivici kolovoza što je izazvalo prevrtanje a zatim klizanje na krov ovog vozila prema desnoj ivici kolovoza. U fazi ovog klizanja vozilo je preskočilo zadnjim krajem preko metalne odbojne grede a zatim se zaustavilo na točkovima. Vozilo marke “opel korsa“ u trenutku sudara posjedovalo je brzinu kretanja oko 50 km/čas, a vozilo marke “ golf 3” voženo je u trenutku sudara brzinom oko 65-71 km/čas. Vozač vozila marke “golf” u fazi mimoilaženja vozila na potezu puta koji se prostire u obliku desne krivine gledano od NIkšića prema Podgorici izvršio je bočno izmicanje na lijevo preko središnje razderne linije u trenutku kada se sa vozilom nalazio na prostornoj distanici ne manjoj od 18 metara, pri čemu je zaustavni put vozila “ golf” iznosio 41 do 46 m a vozila “opel korsa” 28 metara, tako da nije postojala mogućnost izbjegavanja nezgode putem zaustavljanja ili izmicanja vozila u desnom smjeru kretanja. Bezbjedni razmak između vozila u fazi mimoilaženja morao je biti jedan metar. Vozač vozila “ golf 3” mogao je bezbjedno savladati kritični potez puta i da se vozilom kretao brzinom većom od dozvoljene ali je morao održavati bezbjedni smjer kretanja vozila desnom stranom kolovoza na bezbjednoj distance od desne ivice puta u smjeru kretanja, pa je do nezgode došlo usled propusta u vožnji od strane vozača vozila marke “ golf 3”, a vozač vozila marke “opel korsa” nije održavao bezbjedno odstojanje vozila od desne ivice kolovoza u smjeru kretanja što predstavlja izbjestan doprinos povećanju nastalnih posledica. </span>
</p>
<p class="p4"></p>
<p class="p4">
<span>Nalazom i mišljenjem sudskog vještaka medicinske struke dr. Bulatović Veselina, navedeno je da je K.V. /pri čemu je vještak imao u vidu protokol hitne službe opšte bolnice Nikšić, broj protokola 202 od 7.05.2007.g. kojim su konstatovane sledeće povrede – prelom donje vilice, razderna rana u  predjelu čela i više razdernih rana na licu / zadobio povredu  teške prirode  u vidu potresa mozga i povrede lake prirode u vidu razderne rane u  predjelu čela i više razdernih rana na licu, da je  S. L. /pri čemu je vještak imao u vidu otpusnu listu sa epikrizom opšte bolnice Nikšić, broj protokola 2512 od 7.05.2007.g./ zadobila povredu lake prirode  u vidu nagnječenja grudnog koša, da je K.M. /pri čemu je vještak imao u vidu otpusnu listu sa epikrizom opšte bolnice Nikšić, broj protokola 2442  od 7.05.2007.g./ zadobila povrede teške prirode u vidu rupture /prsnuća / slezine i preloma osmog rebra i povrede lake prirode u vidu krvnog podliva u predjelu lijeve natkoljenice, krvnih  podliva u predjelu obje potkoljenice i krvnog podliva u predjelu lijevog lakta, da je G.B. /pri čemu je vještak imao u vidu otpusnu listu sa epikrizom sa hirurškog odelenja  opšte bolnice Nikšić, broj istorije bolesti matični broj 2452  od 7.05.2007.g./  zadobila povrede teške prirode  u vidu potresa mozga, preloma nosne kosti, preloma prvog rebra sa desne strane, preloma lijeve lopatice, preloma desne žbicne kosti i povrede lake prirode u vidu isčašenje lijevog skočnog zbloga i razderne rane u predjelu desnog gornjeg kapka.</span>
</p>
<p class="p4"></p>
<p class="p4">
<span>Sudski vještak medicinske struke dr. N. K. naveo je imajući u vidu medicinsku dokumentaciju na ime oštećenih, da su oštećeni zadobili povrede i to: K.V. je zadobio povredu teške prirode u vidu preloma donje vilice i povrede lake prirode u vidu razderne rane u  predjelu čela i više razdernih rana na licu, Soldo Lidija je zadobila povredu lake prirode u vidu nagnječenja grudnog koša, K.M. je zadobila povredu teške prirode opasnu po život u vidu rupture /prsnuća / slezine, povredu teške prirode u vidu preloma osmog rebra sa lijeve strane bez pomjeranja prelomljenih koštanih okrajaka  i povrede lake prirode u vidu krvnog podliva kože u predjelu lijeve natkoljenice u gornjoj trećini, mnogobrojnih krvnih podliva kože u predjelu obje potkoljenice i krvnog podliva kože  u predjelu lijevog lakta, G.B. je zadobila povrede teške prirode  u vidu potresa mozga, preloma nosnih kostiju,  preloma prvog rebra sa desne strane, preloma lijeve lopatične kosti, preloma donjeg okrajka  desne žbice i povrede lake prirode u vidu uganuća lijevog gornjeg  skočnog zbloga i nagnječno - razderne rane u predjelu desnog gornjeg kapka desnog oka.</span>
</p>
<p class="p4"></p>
<p class="p4">
<span>Imajući u vidu svjedočke iskaze oštećenih K. M., G. B. i S. L., zapisnik o uviđaju istražnog sudije Kr.br. 10/07  od 7.05.2007.godine, skicu lica mjesta i fotoelaborat, izvještaj KBC P. Odelenja za sudsku medicinu UZ broj 1137 od 7.05.2007.g., medicinsku dokumentaciju JZU opšta bolnica N. na ime oštećenih, nalaz i mišljenje stalnog sudskog vještaka saobraćajne struke ing. Milana Šljivančanina  iz novembra 2011.g., nalaz i mišljenje stalnog sudskog vještaka medicinske struke dr. Bulatović Veselina dat na zapisniku kod istražnog sudije od 29.11.2007.g., nalaz i mišljenje sudskog  vještaka neuropsihijatra  dr. Nikčević Zorice od 12.12.2007.g, kao i kazivanje sudskog vještaka medicinske struke dr. Nikolić Krsta, sud nalazi da je na nesumnjiv način utvrđeno da je optuženi M.M. dana 7.05.2007.g. oko 02,20 časova, na magistralnom putu N. P. u mjestu Bogetići ne pridržavajući se saobraćajnih propisa upravljao pod dejstvom alkohola pri koncentraciji od 2,21 promil aposolutnog alkohola u krvi, svojim putničkim motornim vozilom marke “Golf 3” reg.broj NK 364 – 41 i time tako ugrozio saobraćaj da je doveo u opasnost živote i tijelo oštećenih G. B., K. M., S. L. i K.V.a, na način što se krećući se vozilom iz pravca N. prema Podgorici, vozilom nije kretao desnom stranom kolovoza u smjeru kretanja, usled čega je vozeći ovako protivno odredbama čl. 200 st. 1 i čl. 27 st. 1 ZOBS-a na putevima vozilom prešao na lijevu kolovoznu traku navedenog magistralnog puta, namijenjenu za kretanje vozila iz suprotnog smjera  i prednjim lijevim krajem svoga vozila udario u prednji lijevi kraj putničkog motornog vozila marke “opel korsa” reg.broj NK 366-82 kojim je krećući se iz suprotnog smjera upravljala oštećena G.B., kojom prilikom su oštećena G.B. i saputnice u njenom vozilu K.M. i S. L., kao i saputnik u vozilu “ Golf “ K.V. zadobili tjelesne povrede  i to K.V. tešku tjelesnu povredu u vidu preloma donje vilice , razderne rane u  predjelu čela i više razdernih rana na licu, Soldo Lidija laku tjelesnu povredu u vidu nagnječenja grudnog koša, K.M. tešku tjelesnu povredu u vidu rupture /prsnuća / slezine, preloma osmog rebra sa lijeve strane bez pomjeranja prelomljenih koštanih okrajaka, krvnog podliva kože u predjelu lijeve natkoljenice u gornjoj trećini, krvne podlive kože u predjelu obje potkoljenice i krvnog podliva kože  u predjelu lijevog lakta</span><span class="s1">,</span><span> G.B. tešku tjelesnu povredu  u vidu potresa mozga, preloma nosnih kostiju,  preloma prvog rebra sa desne strane, preloma lijeve lopatične kosti, preloma donjeg okrajka  desne žbice, uganuća lijevog gornjeg  skočnog zgloba i nagnječno - razdernu ranu u predjelu desnog gornjeg kapka, kojim radnjama je ostvario sva bitna obilježja krivičnog djela teško djelo protiv bezbjednosti javnog saobraćaja iz čl. 348 st. 1 u vezi čl. 339 st. 1 KZ.</span>
</p>
<p class="p4"></p>
<p class="p4">
<span>Sud je cijenio i odbranu optuženog M.M.a pa istu nije prihvatio nalazeći da je neosnovana i sračunato data radi izbjegavanja krivice. </span>
</p>
<p class="p4"></p>
<p class="p4">
<span>Čl. 27 st. 1 ZOBS-a na putevima propisuje da se vozilo kreće desnom stranom kolovoza u smjeru kretanja. </span>
</p>
<p class="p4"></p>
<p class="p4">
<span>Optuženi tvrdi da se vozilom kretao svojom desnom kolovoznom trakom  a da je vozilo u kome su bile oštećene prešlo na njegovu kolovoznu traku usled čega je došlo do kontakta. Međutim, ovakvi navodi optuženog opovrgnuti su  materijalnim tragovima -  tragovi nasilnog drljanja kolovoza ostali su na površini lijeve trake smjera kretanja vozila » golf«, na prostornoj distanci od 1,30 metara od razdjelne linije a na istom tom prostoru skoncentrisani su tragovi farbe sa oba vozila. Oba ova elementa – tragovi nasilnog drljanja i tragovi farbe sa oba vozila, na lijevoj su  traci    smjera kretanja vozila optuženog što je sve jasno predstavljeno skicom lica mjesta i opisano zapisnikom o uviđaju, pa se upravo na osnovu njih vještak saobraćajne struke izjasnio u nalazu i mišljenju da je do fizičkog kontakta između vozila došlo na prostoru lijeve trake smjera kretanja optuženog. Takođe su oštećeni svjedoci K.M., G.B. i S. L. jasno navele da vozilo u kome su se nalazili nije prelazilo na lijevu kolovoznu traku već se uredno kretalo svojom desnom kolovoznom trakom, a sud je njihove iskaze prihvatio kao dosledne, jasne i sasvim u skladu sa nalazom i mišljenjem vještaka saobraćajne struke. </span>
</p>
<p class="p4"></p>
<p class="p4">
<span>Iskaz oštećenog svjedoka K.V.a sa glavnog pretresa očigledno je dat u namjeri pomaganja optuženom u izbjegavanju odgovornosti jer ovaj oštećeni svjedok navodi na glavnom pretresu kako je vidio svijetla od vozila koje je dolazilo iz suprotnog smjera nakon čega je došlo do sudara a misli ali nije siguran da je, u trenutku kada vidi svijetla vozilo optuženog bilo na svojoj desnoj traci. Međutim, isti oštećeni u prethodnom postupku jasno je naveo da nije registrovao kako se nezgoda dogodila već je došao sebi tek u momentu kada se desio sudar. On nije pominjao istražnom sudiji bilo kakva svijetla vozila koje je dolazilo iz suprotnog smjera a sopstvenu nedoslednost u kazivanju nije umio da objasni, te je jasno da ovaj oštećeni svjedok isključivo hoće na glavnom pretresu da osnaži svojim iskazom odbranu optuženog, mada ni to ne čini na uvjerljiv način jer ne može sa sigurnošću da se izjasni na kojoj traci je bilo vozilo optuženog u trenutku kada je vidio vozilo koje dolazi iz suprotnog smjera. </span>
</p>
<p class="p4"></p>
<p class="p4">
<span>Dakle, jasan je zaključak da je optuženi M.M. svojim vozilom kritičnom prilikom prešao na lijevu stranu kolovoza. </span>
</p>
<p class="p4"></p>
<p class="p4">
<span>Čl. 200 st. 1 ZOBS-a na putevima propisuje da vozač ne smije upravljati vozilom u saobraćaju na putu niti početi da vozilom upravlja ako je pod dejstvom alkohola.</span>
</p>
<p class="p4"></p>
<p class="p4">
<span>Optuženi M.M. ne osporava da je kritične noći konzumirao alkohol ali je njegova tvrdnja da je popio samo nepuna dva piva opovrgnuta  nalazom  i mišljenjem vještaka neupropsihijatra dr. Nikčević Zorice na osnovu koga proizilazi da optuženi ne bi mogao imati 110 minuta nakon saobraćajne nezgode 2,03 promila apsolutnog alkohola u krvi da je popio koliko sam tvrdi alkohola, pri čemu je vještak našao da je  optuženi u vrijeme nezgode imao najmanje 2,21 promila apsolutnog alkohola u krvi.</span>
</p>
<p class="p4"></p>
<p class="p4">
<span>Iako je nalazom i mišljenjem vještaka dr. Bulatović Veselina navedeno da je K.V. zadobio povredu teške prirode u vidu potresa mozga, sud nalazi da se radi o očiglednoj omašci, budući da je protokolom JZU opšta bolnica Nikšić na koji se poziva vještak konstatovano postojanje povreda ali nije pomenut potres mozga a takođe sudski vještak medicinske struke dr. Nikolić Krsto je naveo, izjašnjavajući se o povredama kod oštećenog K.V.a a na osnovu medicinske dokumentacije,  da je K.V.  zadobio povrede u vidu pr eloma donje vilice, razderne rane u predjelu čela i više razdernih rana na licu.</span>
</p>
<p class="p4"></p>
<p class="p4">
<span>Kako je optuženi M.M. bio svjestan da upravljajući vozilom, pod dejstvom alkohola na navedeni način može tako ugroziti saobraćaj da dovede u opasnost živote i tijela ljudi na šta je očito i pristao, jasno je da je djelovao sa evenutalnim umišljajem pri čemu je u odnosu na povrede koje su zadobila oštećena lica postojao svjesni nehat kao oblik vinosti, budući da je optuženi bio svjestan da predmetnim radnjama može proizvesti takve posljedice ali je očigledno olako držao da do njih neće doći ili da će ih moći spriječiti. </span>
</p>
<p class="p4"></p>
<p class="p4">
<span>Prilikom odlučivanja o kazni, sud je optuženom  u smislu čl. 42 KZ kao olakšavajuće okolnosti cijenio činjenicu da se oštećeni nijesu pridružili krivičnom gonjenju, raniju neosuđivanost u koju se sud uvjerio uvidom u izvod iz kaznene evidencije, nezaposlenost i loše imovno stanje,  dok otežavajućih okolnosti nije našao, pa je u konačnom istoga, nalazeći da na njegovoj strani shodno čl. 45 st. 1 tač. 3 i čl. 46 st. 1 tač. 4 KZ postoje naročito olakšavajuće okolnosti, osudio na  kaznu zatvora ispod zakonom propisanog minimuma za predmetno krivično djelo, nalazeći da će se kaznom zatvora od 6 mjeseci   ostvariti svrha kažnjavanja iz čl.32 KZ u okviru opšte svrhe propisivanja i izricanja krivičnih sankcija iz čl.4.st.2. KZ. </span>
</p>
<p class="p4"></p>
<p class="p4">
<span>Optuženom M.M.u  sud je  na osnovu čl. 74 KZ izrekao mjeru bezbjednosti zabrane upravljanja motornim  vozilima »B« kategorije u trajanju od 4 mjeseca,  počev od dana pravosnažnosti presude a ovo cijeneći težinu učinjenog djela i okolnosti pod kojima je djelo učinjeno /budući da je optuženi vozilom upravljao pod dejstvom veće količine alkohola/  kao i posledice istog / budući da je više lica povrijeđeno kritičnom prilikom/. </span>
</p>
<p class="p4"></p>
<p class="p4">
<span>Optuženi  je oglašen  krivim pa ga  je sud shodno čl. 226 i  čl. 229 ZKP-a, obavezao na plaćanje troškova krivičnog postupka u iznosu od 305,00 eura, od čega se iznos od 44,00 eura odnosi na naknadu vještaku medicinske struke dr. Bulatović Veselinu, iznos od 44,00 eura na naknadu vještaku  neuropsihijatru  dr. Nikčević Zorici, iznos od 88,00 eura na naknadu vještaku saobraćajne  struke</span><span class="s2"> </span><span>ing. Šljivančanin Milanu, iznos od 99,00  eura na naknadu vještaku medicinske struke dr. Nikolić Krstu,  a iznos od 30,00 eura na paušal kao dio troškova krivičnog postupka, srazmjerno složenosti i trajanju krivičnog postupka te imovnom stanju optuženog.</span>
</p>
<p class="p4"></p>
<p class="p4">
<span>Iz iznijetih razloga, na osnovu čl. 374 ZKP-a odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p4">
<span>                            OSNOVNI SUD U NIKŠIĆU, dana 26.04.2012.g.    </span>
</p>
<p class="p4"></p>
<p class="p4">
<span>                    Zapisničar,                                                   SUDIJA,</span>
</p>
<p class="p5">
<span>                  Ćuzović Plana   s.r.                                    Perović Ivan s. r.</span>
</p>
<p class="p5"></p>
<p class="p5">
<span class="s2">                               </span><span>ZA TAČNOST OTPRAVKA TVRDI:</span>
</p>
<p class="p5">
<span>                                                   radnik suda</span>
</p>
<p class="p5"></p>
<p class="p5">
<span>PRAVNA POUKA:   Protiv ove presude dozvoljena je žalba u roku od 15 dana od </span>
</p>
<p class="p5">
<span>                                dana  prijema iste preko ovog SUDA VIŠEM SUDU  </span>
</p>
<p class="p5">
<span>                                PODGORICA.</span>
</p>
<p class="p6"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p3{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:12pt;}
.p4{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p5{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:12pt;}
.p6{text-indent:-0.25in;margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p7{margin-left:-0.40763888in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p8{margin-bottom:0.1388889in;text-align:start;hyphenate:auto;font-family:Arial;font-size:11pt;}
.s1{display: inline-block; text-indent: 0; min-width: 0.39375in;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>K.br.350/13</span>
</p>
<p class="p2">
<!--Image link to '0.jpg' can be here-->
</p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI,po sudiji Đuković Goranu,uz učešće namještenika suda Maraš Ane,kao zapisničara,u krivičnom predmetu protiv okrivljenog R. V. iz P.,zbog krivičnog djela građenje objekta bez građevinske dozvole iz čl. 326a Krivičnog zakonika,odlučujući po optužnom predlogu Osnovnog državnog tužilaštva Kt.br.561/10 od 30.decembra 2011 godine (izmjenjenog na glavnom pretresu),koji je zastupala savjetnik Osnovnog državnog tužioca P. N.,nakon glavnog,javnog pretresa održanog dana 09.09.2013 godine u prisustvu stranaka, donio je i istog dana javno objavio</span>
</p>
<p class="p3">
<span>PRESUDU</span>
</p>
<p class="p3"></p>
<p class="p4">
<span>Okrivljeni: R. V.,od oca I. i majke D.,rođene S.,rođen ... godine u P.,sa prebivalištem u D. –P. bb,po zanimanju arhitekta,oženjen, otac dvoje djece,srednjeg imovnog stanja,osuđivan presudom Osnovnog suda u Podgorici K.br.253/92 od 04.12.1992 godine zbog krivičnog djela iz čl. 190.st.4 KZCG 2(dva)mjeseca zatvora uslovno na 1(jednu) godinu</span>
</p>
<p class="p4"></p>
<p class="p3">
<span>Kriv je</span>
</p>
<p class="p5">
<span>Zato što je:</span>
</p>
<p class="p5"></p>
<p class="p4">
<span>U martu 2010 godine u P.,u mjestu B.,postupajući protivno odredbi čl. 69 Zakona o uređenju prostora i izgradnji objekata izvodio građevinske radove bez građevinske dozvole,na način što je izvršio promjenu u prostoru tako što je usjekao brdo u dužini od 25,00 metara i širini 4,00 metra, iako za to nije imao dozvolu, svjestan svog djela čije izvršenje je htio znajući da je njegovo djelo zabranjeno,  </span>
</p>
<p class="p4"></p>
<p class="p6">
<span class="s1">-​&nbsp;</span><span>čime je izvršio krivično djelo građenje objekta bez građevinske dozvole iz čl. 326a Krivičnog zakonika</span>
</p>
<p class="p7"></p>
<p class="p4">
<span>Pa sud okrivljenom,primjenom citiranog zakonskog propisa i čl. 3,4,5,13,15,32,42,45,46,52,53 i 54 Krivičnog zakonika i čl. 226 i 374 Zakonika o krivičnom postupku ,izriče:</span>
</p>
<p class="p4"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom mu prethodno utvrđuje kaznu zatvora u trajanju od 30(trideset)dana i istovremeno određuje da se utvrđena kazna neće izvršiti,ukoliko okrivljeni u roku od 1(jedne)godine po pravosnažnosti presude ne izvrši novo krivično djelo.</span>
</p>
<p class="p4"></p>
<p class="p4">
<span>Obavezuje se okrivljeni da ovom sudu na ime paušala uplati novčani iznos od 30.00 eura,u roku od 15 dana po pravosnažnosti presude,pod prijetnjom prinudnog izvršenja.</span>
</p>
<p class="p4"></p>
<p class="p3">
<span>Obrazloženje</span>
</p>
<p class="p3"></p>
<p class="p4">
<span>Optužnim predlogom Osnovnog državnog tužioca Kt.br.561710 od 30.decembra 2011 godine okrivljenom R. V. stavljeno je na teret krivično djelo građenje objekta bez građevinske dozvole iz čl.326 Krivičnog zakonika.Prije završne riječi zastupnik optužbe izmjenio je činjenični opis dispozitiva optužnog akta na način što u poslednjem redu nakon riječi dozvola stavio riječi „pri čemu je svjestan svog djela čije izvršenje je htio, zajući da je njegovo djelo zabranjeno“. U konačnom ostao je pri izmjenjenom optužnom aktu i predložio je sudu da okrivljenog oglasi krivim, osudi po zakonu u granicama koje zakon propisuje za predmetno krivično djelo.</span>
</p>
<p class="p4"></p>
<p class="p4">
<span>Iznoseći odbranu na glavnom pretresu i tokom  čitavog postupka okrivljeni se branio da je vlasnik zemljišta od 27.000m2 i poslovnog objekta, koje nepokretnosti se nalaze na Nikšićkom putu.Zemljište je kupio 1984 godine ,pa je na navedenom zemljištu izgradio objekat površine 27.000m2.Kada je počeo da gradi navedeni objekat, radilo se o širem prostoru grada pa za izgradnju nije trebala građevinska dozvola.Kada je stupila na snagu odluka da se mora imati građevinska dozvola, uredno je zatražio i dobio građevinsku dozvolu za predmetni objekat.Pojasnio je da se  objekat  nalazi ispod brda i da je krov  na metar od samog brda.Obzirom da su na navedenom terenu i brdima oko njega česti požari, prijetila je opasnost da dođe do zapaljenja objekta, pa je u martu 2010 godine, zarad odbrane objekta od požara,  raskopao pojas između objekta i brda, u prečniku od 5 metara širine i oko 25 metara dužine. Nakon toga,došla je inspekcija glavnog grada i upozorila da bespravno vrši promjene u prostoru. Pojasnio je da radi  35 godina kao arhitekta i da nije znao šta mu oni nalažu i o čemu se radi.Nakon izvršene kontrole pitao je inspektore šta treba da radi, pa su isti kazali da treba da pribavi građevinsku dozvolu.Dva dana nakon predmetne kontrole podnio je zahtev Sekretarijatu za urbanizam za izdavanje dozvole, pa je Sekretarijat izdao dozvolu.Pojasnio je da su se u Sekretarijatu čudili za što traži dozvolu, jer prije njegovog zahtjeva nijesu imali zahtjeve te vrste.Nadalje je izjavio da je po zanimanju arhitekata i da je vlasnik projektanskog biroa.</span>
</p>
<p class="p4"></p>
<p class="p4">
<span>U završnoj riječi okrivljeni je ostao pri navodima svoje odbrane na glavnom pretresu,da nije izvršio krivično djelo koje mu se stavlja na teret, i da mu kritičnom prilikom nije trebala građevinska dozvola.</span>
</p>
<p class="p4"></p>
<p class="p4">
<span>Sud je u dokaznom postupku,na saglasan predlog stranaka pročitao  iskaze svjedoka P. M. sa zapisnika o glavnom pretresu od 10.07.2012 godine,A. O. sa zapisinka o glavnom pretresu od 19.03.2012 godine,S. M. sa zapisnika o glavnom pretresu od 19.03.2102 i P. V. sa zapisnika o glavnom pretresu od 28.01.2013 godine, pročitao je zapisnik Sekretarijata za planiranje i uređenje prostora Glavnog grada Podgorica br. 08-363/10 od 26.03.2010 godine,pročitao je zapisnik Ministarstva za uređenje prostora i zaštitu životne sredine o izvršenoj inspekcijskoj kontroli broj 1103-4 od 19.04.2010 godine,izvršio je uvid u akt-obavještenje Glavnog grada Podgorica br. 08-363/10-148 od 29.03.2010 godine,pročitao je izvod iz KE za okrivljenog izdat od UPPJ Podgorica broj 29-245/12-2333/2-557 od 08.02.2012 godine,izvršio je uvid u fotografije predmetnog mjesta sačinjene od Sekretarijata za uređenje prostora i zaštitu životne sredine,pročitao je Rješenje Sekretarijata za planiranje i uređenje prostora Glavnog Podgorica br.08-3631/10-124 od 13.04.2010 godine,izvršio je uvid u 9 fotografija objekta kao i brada u blizini objekta za vrijeme požara,pročitao je rješenje Sekretarijata za razvoj i preduzetništvo Glavnog grada Podgorica br.07-U1320/09-288 od 01.10.2009 godine,izvršio je uvid u zahtjev R. V. podnijet Sekretarijatu za uređenje prostora i zaštitu životne srednine koji je u tom Sekretrijatu zaveden pod brojem UP08-361/09-372 od 29.06.2009 godine,pročitao je zaključak Sekretarijata zaštite prostora i životne sredine Glavnog grada Podgorica broj UP08-361/09-372 od 17.01.2010 godine i pročitao je obavještenje Sekretarijata za uređenje prostora i zaštitu životne sredine Glavnog grada Podgorica broj. 08-363/10-148 od 29.03.2010 godine.</span>
</p>
<p class="p4"></p>
<p class="p4">
<span>Ocjenom navoda optužbe i odbrane,provedenim dokazima na glavnom pretresu,kako pojedinačno,tako u međusobnoj povezanosti i dovodeći iste u logičnu vezu sa navodima odbrane okrivljenog,sud je utvrdio da je, u postupku dokazano da je okrivljeni izvršio krivično djelo stavljeno mu na teret,na način,mjesto i vrijeme kao u izreci presude,pa je sud okrivljenog oglasio krivim i izrekao mu krivičnu sankciju kao u izreci presude,sve iz sledećih razloga:</span>
</p>
<p class="p4"></p>
<p class="p4">
<span>Saslušana na glavnom pretresu svjedok P. V. je posvjedočila da je kao inspektor Ministarstva za uređenje prostora i zaštitu životne sredine jedan  put prisustvovala kontroli radova koje je izvodio R. V.. Sjeća se da je u kontroli bila sa kolegom P. M..Nadalje nije se mogla sjetiti detalja predmetne kontrole,ali je ostala pri zapisniku o inspekcijskoj kontroli.</span>
</p>
<p class="p4"></p>
<p class="p4">
<span>Iz iskaza svjdoka P. M. proizlazi da je inicijativu za vršenje inspekcijskog nadzora u ovom predmetu podnjela inspekcija Glavnog Grada,sa razloga što su se radovi koji su izvođeni na katasraskoj parceli nalazili u zoni autoputa B. –B., koji se smatra prostorom posebe namjene, i nadležnost kontrole tog prostora vrši Republička inspekcija. Nadalje dana 29.03.2010 godine izašao je na lice mjesta i tom prilikom zatekao R. V. koji je izvodio radova,na način što je vršio iskopavanje zemljišta u dužini od 20 metara i širini 4 metra. Navedene radove je izvodila fima „V. com“. To stanje su konstatovali, pa su zakazali da sledeći dan investitor dostavi građevinsku dozvolu. Obzirom da je Zakonom o izgradnji objekata i uređenju prostora propisano da se građenje smatra: izvođenje određenih radnji u prostoru kojima se narušava prostor, a posebno da je to zabranjeno u zonama koje se definišu kao zone posebene namjene,na osnovu čega je donijeto rješenje da se taj prostor vrati u prvobitno stanje, odnosno da se izvrši sanacija.</span>
</p>
<p class="p4"></p>
<p class="p4">
<span>Iz iskaza svjedoka A. O. proizilazi da je po zanimanju inspetor zaštite prostora Glavnog grada P.. Sjeća se da je predmetnu kontrolu izvršila sa kolegnicom S. M., i sve što  je ustanovljeno predmetnom prilikom konstatovano je zapisnikom o inspekciskoj kontroli od 26.03.2010 godine. Nije se mogla sjetiti detalja,osim da je predmet proslijeđen Ministarstvu uređenja prostora na dalje postupanje.</span>
</p>
<p class="p4"></p>
<p class="p4">
<span>Iz iskaza svjedoka S. M. proizilazi da obavlja poslove inspektora prostora Glavnog grada. Predmetnu kontrolu je izvršila sa koleginicom A. O..U trenutku kontrole invstitor  je vršio zemljane radove(zasjecanja brda), iza postojećeg objekta.Sjeća se da je A. O. pitala investitora da li posjeduje građevinsku dozvolu za izvođenje predmetnih radova,  našto je isti odgovorio da ne posjeduje trenutno,ali da posjeduje upotrebnu dozvolu za objekat.Nije sigurna, ali misli da je okrivljeni dobio građevinsku dozvolu za izvođenje predmetnih radova u aprilu 2010 godine.</span>
</p>
<p class="p4"></p>
<p class="p4">
<span>Iz citiranog zapisnika Sekretarijata za planiranje i uređenje prostra i zaštitu životne sredine Glavnog grada Podgorica od 29.03.2010 godine proizilazi da je inspektor Odjeljenja zaštite prostora na lokaciji B., utvrdio da R. V.  izvodi radove  na katastarskoj parceli 3203/3 KO B., uz magistralni put P. –N..  U trenutku kontrole od zemljanih radova radnici su uz Magistralu u dužini cc25,00m vršili zasjecanje brda. Tom prilikom inspektor je fotografisao lice mjesta i konstatovo da je investitor, zasjecanjem brda izvršio promjenu stanja u prostoru.</span>
</p>
<p class="p4"></p>
<p class="p4">
<span>Iz citiranog zapisnika o inspekcijskom pregledu Sekretarijata za uređenje prostora i zaštitu životne sredine- Glavnog grada Podgorica od 26.03.2010 godine proizilazi da je pregled izvršen u mjestu B. i da istom prisustvuje R. V..U postupku kontrole inspektori zaštite prostora utvrdili su da  investitor izvodi zemljane radove, uz magitralni put N.- P., na katastarskoj parceli  broj 3203/3.U trenutku kontrole prisutne su građevinske mašine-dva bagera.Od zemljanih radova izvodi se sledeće:uz magistralu u dužini cca 25 m vrši se zasjecanje brda i na taj način vrši promjena stanja u prostoru. </span>
</p>
<p class="p4"></p>
<p class="p4">
<span>Iz citiranog zapisnika Ministarstva za uređenje prostora i zaštitu životne sredine od 30.03.2010 godine proizilazi da je po pozivu inspekcije u prostorije Ministarstva pristupio investitor R. V.,  koji je priložio sledeću dokumentaciju: Zahtjev Sekretarijatu za planiranje i uređenje prostora za izdvanje građevinske dozvole,list nepokretnosti KO Baloči 425,skicu planiranih radova-presjek i građevinsku dozvolu za objekat oko koga se izvode radovi. </span>
</p>
<p class="p4"></p>
<p class="p4">
<span> Iz citiranog zapisnika Ministarstva uređenja prostora i zaštitu životne sredine od 19.04.2010 godine proizlazi da je, dana 19.04.2010 godine u prostorije inspekcije pristupio  investitor R. V. koji je donio na uvid građevinsku dozvolu  UP 08-361/10-124 od 13.04.2010 godine, izdatu od Sekretarijata za planiranje i uređenje prostora koje se odnosi na uređenje terena oko poslovnog objekta  na katastarskim parcelama broj 3203/3; 3206/2 i 3207/2.</span>
</p>
<p class="p4"></p>
<p class="p4">
<span>Iz citiranog dopisa Sekretarijata za planiranje uređenje prostora i zaštitu životne sredine Glavnog grada Podgorica od 22.11.2011 godine prizilazi da je uvidom u ahivu Sekretarijata za planiranje i uređenje prostora i zaštitu životne sredine,utvrđeno da je R. V. izdata građevinska dozvola broj Up.08-361/10-124 od 13.04.2010 godine za uređenje terena oko poslovnog objekta, zasjecanjem terena(brda) iza objekta, širine cca 5,00m,radi stvaranja zaštitnog pojasa na katastarskim parcelama broj ...,.... i ... KO B.,u neposrednoj blizii magistralnog puta N.-P..</span>
</p>
<p class="p4"></p>
<p class="p4">
<span>Iz citiranog rješenja Sekretarijata za planiranje i uređenje prostora i zaštitu životne sredine od 13.04.2010 godine, proizilazi da je  R. V. izdata građevinska dozvola za uređenje terena oko poslovnog objekta, zasjecanjem terena iza objekta, širine cca 5,00m,radi stvaranja zaštitnog pojasa na katastarskim parcelama broj ....,.... i .... KO B.,u neposrednoj blizini magistralnog puta N. –P. –Glavni grad P., u svemu prema projektu koji je ovjeren od strane Sekretarijata broj Up.08-361/10-124 od 13.04.2010 godine.</span>
</p>
<p class="p4"></p>
<p class="p4">
<span>Iz citiranih devet fotografija koje je priložio okrivljeni proizilazi da se vidi predmenti objekat vlasništvo okrivljenog u kritično vrijeme, požar na brdu iznad objekta,kao i vatrogasac koji sa krova objekta gasi požar na brdu koje se nalazi iznad objekta.</span>
</p>
<p class="p4"></p>
<p class="p4">
<span>Iz citiranog rješenja Glavnog grada Podgorica Sekretarijata za razvoj preduzetništva od 01.10.2009 godine,proizlazi  da je odbijen zahtjev R. V.,  kojim se traži izdavanje rješenja  o trajnoj promjeni namjene poljoprivrednog zemljišta, označenog kat.parcelama  br.....,....,.... i .... KO B., kao neosnovan,jer se predmetne katastarske parcele, prema smjernicama iz PPO P., nalaze na prostoru „šumske površine-zaštitne šume i drugo zaštitno zemljište.  </span>
</p>
<p class="p4"></p>
<p class="p4">
<span>Iz citiranog zahtjeva  od 29.06.2009 godine proizilazi da se, navedenog dana R. V. obratio Sekretarijatu za izdavanje građevinske dozvole za dogradnju i nadogradnju poslovnog objekta u Baločama u Podgorici.</span>
</p>
<p class="p4"></p>
<p class="p4">
<span>Iz citirnaog Zaključka Sekretarijata za planiranje i uređenje prostora i zaštitu životne sredine Glavnog grada Podgorica od 17.02.2010 godine proizlazi da, se odbacuje zahtjev R. V. broj Up.08-361709-372 od 24.06.2009 godine za izdavanje građevinske dozvole za rekonstrukciju poslovnog objeta, koji se nalazi na katastarskim parcelama ....,....,... i ... KO B.,u P.,zbog nenadležnosti.</span>
</p>
<p class="p4"></p>
<p class="p4">
<span>Iz citiranog izvoda iz KE za okrivljenog izdatog od UP PJ Podgorica od 08.02.2012 godine proizilazi da je osuđivan, kao je to navedeno u izreci presude.</span>
</p>
<p class="p4"></p>
<p class="p4">
<span>Okrivljeni je tokom čitavog postupka negirao izvršenje krivičnog djela.Branio se da je raskopao pojas u prečniku pet metara širene i dvadeset metara dužine između  predmetnog objekta (za koji ima građevinsku dozvolu) i brda, radi zaštite objekta od  požara.Pojasnio je da je došla inspekcija koja je za navedene radove tražila građevinsku dozvolu i da nije znao o čemu se radi, a da je odmah nakon kontrole podnio zahtjev i dobio građevinsku dozvolu. Dakle, i konstalacije odbrane okrivljenog proizilazi, da se branio, da je kritičnom prilikom postupao u stvarnoj zabludi,i da nije znao da je za navedene zamljane radove na svom placu oko predmetnog objekta neophodna građevinska dozvola,te da je zemljane radove izvodio radi zaštite objeta od požara. Sud odbranu okrivljenog cijeni kao neistinitu i sračunatu na izbjegavanje krivice.Naime,odbrana okrivljenog obesnažena je iskazima svjedoka: P. V.,P. M.,A. O. i S. M. koje sud cijeni kao  istinite. Naime, navedeni svjedoci su kao inspektori zaštite prostora zatekli stanje prostora,odnosno konstatovali da je izvršena promjena u prostoru iskopavanjem terena iza objekta  insvestitora-okrivljenog u mjestu B. koje su zapisnički kostatovali,a  i okrivljeni nije sporio da je zatečeno upravo onako stanje, kako su  ovi svjedoci konstatovali zapisinicima o izvršenim inspekcijskim pregledima u čiju vjerodostojnost sud nije imao razloga da sumnja.Pošto se okrivljeni u stvari branio da je kritičnom prilikom postupao u   neotklonjivoj stvarnoj zabludi, to  je neophodno rasčistiti ovo pravno pitanje. Naime, odredbom čl.18 st.1 Krivičnog zakonika propisano je: da nije krivično djelo ono koje je učinjeno u neotklonjivoj stvarnoj zabludi, dok je odredbom čl.18 st.2 Krivičnog zakonika propisano: da neotklonjiva stvarna zabluda postoji ako učinilac nije bio dužan i nije mogao da izbjegne zabludu u pogledu neke stvarne okolnosti koja predstavlja obilježje krivičnog djela ili u pogledu neke stvarne okolnosti koja bi da je zaista postojala činila djelo dozvoljenim. Nadalje odredbom čl.18 st.3 Krivičnog zakonika je propisano: da ako je učinilac bio u stvarnoj zabludi usled nehata postojaće krivično djelo učinjeno iz nehata kada je to propisano zakonom. Dakle, neotklonjiva stvarna zabluda  podrazumjeva da se radi o neskrivljenoj stvarnoj zabludi. Utvrdjivanje neotklonjive stvarne zablude kod učinioca, pa i ovdje okrivljenog je faktičko pitanje, koje se procjenjuje u svakom konkretnom slučaju i zavisi od svih okolnosti pod kojima je učinjeno krivično djelo i od ličnih svojstava učinioca. U konkretnom slučaju imajući u vidu sve okolnosti koje su pratile promjenu stanja u prostoru, iza objekta vlasništvo okrivljenog i koju promjenu je izvršio na način kako je to konstatovano Zapisnikom o inspekcijskoj kontroli, a imajući u vidu da je okrivljeni po struci arhitekta,te da je vlasnik biroa za projektovanje,to upravo stepen stručne spreme okrivljenog  upućuje na zaključak da je, bio svjestan, da mu je za navedenu promjenu u prostoru koju je nesporno učinio potrebna gradjevinska dozvola,i da kritičnom prilikom nije bio ubijeđen u tačnost svijesti da mu za navedenu promjenu u prostoru nije potrebna građevinska dozvola.Ovakvo zaključivanje suda, u pogledu neprihvatanja odbrane okrivljenog, ne dovodi u pitanje i ponašanje okrivljenog koji je odmah nakon izvršene kontrole i konstatovanja zatečenog stanja  od inspektora Sekretarijata za planiranje i uredjenje prostora zatražio, a dana 13.04.2010. godine i dobio gradjevinsku dozvolu za uredjenje terena oko poslovnog objekta, koju čijenicu je sud utvrdio iz citiranog Rješenja Sekretarijata za planiranje i uredjenje prostora od 13.04.2010. godine.Nadalje odbrana okrivljenog nije osnažena ni citiranim fotografijama iz kojih se vidi objekat iza koga je okrivljeni iskopao navedeni teren,a u trenutku požara i iz kojih fotografija se zaključuje  da je objekat blizu brada na kome je izbio požar i da vatrogasac sa krova navedenog objekta gasi požar, jer je okrivljeni bio svjestan da mu je za predmetnu promjenu u prostoru potrebna građevinska dozvola,koju je pribavio, tek nakon izvršenja krivičnog djela,a i bez obzira na evidentnu opasnost od požara kome je izložen građevinski objekat.</span>
</p>
<p class="p4"></p>
<p class="p4">
<span> Dakle,u postupku je utvrđeno da je okrivljeni u martu 2010. godine u P. u mjestu B. postupajući protivno odredbi čl.69 Zakona o uredjenju prostora i izgradnju objekata izvodio gradjevinske radove bez gradjevinske dozvole na način što je izvršio promjenu u prostoru, tako što je usjekao brdo u dužini od 25 metara i širini od 4 metra, iako za to nije imao dozvolu, pri čemu je bio svjestan svog djela i htio njegovo izvršenje znajući da je njegovo djelo zabranjeno. </span>
</p>
<p class="p4"></p>
<p class="p4">
<span>Postupajući na način kao u izreci presude,okrivljeni je postupio protivno odredbi čl. 69 Zakona o uređenju prostora i izgradnji objekata,kojim je propisano: da se objekat može graditi na osnovu građevinske dozvole i tehničke dokumentacije.</span>
</p>
<p class="p4"></p>
<p class="p4">
<span>Pravno kvlifikujući utvrđeno činjenično stanje,sud je utvrdio da se,u radnjama okrivljenog stiču sva bitna obilježja bića krivičnog djela građenje objekta bez građevinske dozvole iz čl. 326a Krivičnog zakonika.</span>
</p>
<p class="p4"></p>
<p class="p4">
<span>Cjeneći subjektivni odnos okrivljenog prema izvršenom krivičnom djelu,sud je utvrdio da je, okrivljeni bio svjestan krivičnog djela i da je htio njegovo izvršenje,pa se njegov subjektivni odnos prema izvršenom krivičnom djelu definiše kao direktan umišljaj,koji oblik vinsoti je sud utvrdio iz dokaza provedenih na glavnom pretresu kojima je poklnio vjeru i koji učvršćuju prednji zaključak suda.</span>
</p>
<p class="p4"></p>
<p class="p4">
<span>Prilikom izbora vrste i visine krivične sankcije,sud je cijenio sve okolnosti iz čl. 42 Krivičnog zakonika,koje utiču da kazna bude manja ili veća,pa je u odsustvu otežavajućih okolnosti(pri činjenici, da sud raniju osuđivnost okrivljenog presudom Osnovnog suda u Podgorici K.br.253/92 od 04.12.1992 godine,zbog krivičnog djela iz čl. 190.st.4 KZCG 2 mjeseca zatvora uslovno na 1 godinu,nije cijenio kao otežavajuću okolnost,zbog proteka dvadeset godina od ranije osude),kao olakšavajuću okolnost cijenio porodične prilike okrivljenog,odnosno da je oženjen i otac dvoje djece,koju okolnost je cijenio kao naročito olakšavajuću,pa je okrivljenom osnovom čl. 45.st.1 tač.3 Krivičnog zakonika,kaznu ublažio po mjeri,nalazeći da se i ublaženom kaznom može postići svrha kažnjavanja,poštujući granice ublažavanja kazne propisane čl. 46.st.1 tač.5 Krivičnog zakonika,pa je sud okrivljenom izrekao ulovnu osudu,kojom mu je prethodno utvrdio kaznu zatvora u trajanju od trideset dana,sa rokom probacije od jedne godine,u uvjerenju suda da se istom ima ostvariti svrha uslovne osude iz čl. 52.st.2 Krivičnog zakonika,u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika.</span>
</p>
<p class="p4"></p>
<p class="p4">
<span>Sud je odluku o paušalu temeljio na odredbi čl. 226.st.3 Zakonika o krivičnom postupku,a visinu paušala,kao u izreci presude, odmjerio shodno:imovnom stanju okrivljenog,dužini trajanja i složenosti krivičnog postupka.</span>
</p>
<p class="p4"></p>
<p class="p4">
<span>Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 09.09.2013 godine,</span>
</p>
<p class="p4"></p>
<p class="p4">
<span>												   S U D I J A,</span>
</p>
<p class="p1">
<span>Đuković Goran s.r.</span>
</p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude može se izjaviti žalba u roku</span>
</p>
<p class="p4">
<span>od 8 dana od dana prijema pismenog otpravka,</span>
</p>
<p class="p4">
<span>Višem sudu u Podgorici a preko ovog suda.</span>
</p>
<p class="p4"></p>
<p class="p4">
<span>Z.T.O. Maraš Ana</span>
</p>
<p class="p8"></p>
<p class="p8"></p>


</body>
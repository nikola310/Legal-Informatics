<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-family:Times New Roman;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 31/11</span>
</p>
<p class="p2"></p>
<p class="p2"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p1">
<span>	Sudija Osnovnog suda u Rožajama Milosav Zekić, uz učešće zapisničara Azre Dacić, rješavajući po optužnici Osnovnog državnog tužilaštva iz Rožaja Kt.br. 14/11 od 23.02.2011.g. podnijeta protiv okrivljenog H. M. iz Bijelog Polja, zbog krivičnog djela krijumčarenje iz čl. 265. st. 1. Krivičnog zakonika, nakon održanog glavnog i javnog pretresa dana 12.10.2011.g. u prisustvu Osnovnog državnog tužioca Kalač Hajrana i okrivljenog, dana 14.10.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni H. M. JMBG ., od oca Izeta i majke Z., rodj. H., rodjen ..g. u Bijelom Polju, gdje i živi-Ul. "Slobodana Penezića" bb, drž. CG, pismen, završio srednju školu, nezaposlen, oženjen, otac 2 maloljetne djece, siromašnog imovnog stanja, neosudjivan,</span>
</p>
<p class="p1">
<span>	</span>
</p>
<p class="p1"></p>
<p class="p2">
<span>K R I V   J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 25.01.2011.g. oko 16 h u mjestu zv. "Kula", Opština Rožaje, bavio se prenošenjem robe preko carinske linije, izbjegavajući mjere carinskog nadzora i to razne aluminijumske elemente (20 komada koljena f-50, 40 komada koljena f-16, 40 komada prstenja za koljena f-50, 20 komada čepova f-50 i 150 čeličnih ankera), na način što je istu sakrio na skrovitom mjestu u putničkom motornom vozilu marke "Volvo" reg.oznake BP AR-171 u prostoru predvidjenom za rezervnu gumu i ispod prednjih sjedišta, gdje je pronadjena prilikom kontrole na carinskom punktu,</span>
</p>
<p class="p1">
<span>	-čime je izvršio krivično djelo krijumčarenje iz čl. 265. st. 1. Krivičnog zakonika,</span>
</p>
<p class="p1">
<span>	pa mu sud primjenom pomenutog zakonskog propisa i čl. 4, 13, 15, 32, 36, 42, 52, 53, 54. Krivičnog zakonika i čl. 374. Zakonika o krivičnom postupku izriče</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 6 (šest) mjeseci i istovremeno odredjuje da se kazna neće izvršiti ukoliko osudjeni u roku od jedne godine ne izvrši novo krivično djelo.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 44,00 eura.</span>
</p>
<p class="p1">
<span>	Da plati ovome sudu na ime paušala iznos od 40,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Od okrivljenog se oduzima 20 komada koljena f-50, 40 komada koljena f-16, 40 komada prstenja za koljena f-50, 20 komada čepova f-50 i 150 čeličnih ankera, kao roba koja je predmet krivičnog djela.</span>
</p>
<p class="p1"></p>
<p class="p1">
<span>	Istovremeno sud okrivljenog primjenom navedenog propisa i čl. 4, 13, 15, 32, 34, 39 i 42. Krivičnog zakonika i čl. 374. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA NOVČANU KAZNU u iznosu od 200,00 (dvije stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 14/11 od 23.02.2011.g. protiv okrivljenog H. M. iz Bijelog Polja, zbog krivičnog djela krijumčarenje iz čl. 265. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu ODT Kalač Hajran je ostao pri podnijetoj optužnici, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da ga osudi na novčanu kaznu u iznosu od 200,00 eura i izreknemo uslovnu osudu kojom mu utvđuje kaznu zatvora u trajanju od 6 mjeseci, čije će se izvršenje odložiti za godinu dana, ukoliko isti u tom roku ne izvrši novo krivično djelo.</span>
</p>
<p class="p1"></p>
<p class="p1">
<span>	Okrivljeni je u svojoj odbrani na pretresu od 19.09.2011.g. istakao: da se dana 25.01.2011.g. nije bavio prenošenjem robe preko carinske linije i nije izbjegavao mjere carinskog nadzora na graničnom prelazu Kula,Opština Rožaje. Istakao je da je toga dana sa svojim zetom M. M. bio u Prištini putničkim vozilom marke "Volvo" reg.br. BP AR-171, gdje su kupili aluminijske elemente za ogradu na terasi i stepeništu koju pravi  M. u Bijelom Polju, kao i nešto namirnica za ishranu. Kupili su  300 komada podnih rozetni, 300 komada držača rukohvata, 20 komada koljena f-50, 40 komada čepova f-16 i 40 komada prstenja za koljena f-50, 20 čepova f-50, 100 komada čepova f-16 i 150 komada čeličnih ankera. Da su čelične ankere stavili u tri platnena manja džačića koja su stavili na zadnjem sjedištu vozila a ostalu robu su stavili u</span><span class="s1"> </span><span>pet najlonskih kesa u gepeku na tapaciru gdje su se nalazile i kese sa namirnicama. Pošto im se jedna najlonska kesa u kojoj je bilo smešteno  20 komada koljena f-50, 40 komada koljena f-16, 40 komada prstenja za koljena f-50 i 20 komada čepova f-50 pocijepala,  ovu robu su stavili u felni od rezervne gume tj. u udubljenju od felne da se ne bi  rasula po gepeku jer se radilo o sitnijoj robi, dok je preostala roba ,tj            300 komada podnih rozetni, 300 komada držača rukohvata,100 komada čepova f-16 koja se nalazila u kesama ostala u gepeku na tapaciru. Kada su došli na granični prelaz Kula, Opština Rožaje, zaustavio je vozilo kojim je  upravljao i tom prilikom je do njih prišao policajac B. A. i pitao ga šta ima od robe u vozilu, našta mu je odgovorio da ima robu za kućnu upotrebu. Nakon toga na zahtjev policajca otvorio je gepek u kojem su se nalazile četiri kese sa navedenim elementima i kese sa namirnicama. A. je odmah podigao tapacir  i u felni rezervne gume našao navedenu  robu  koju su predhodno stavili iz pocijepane kese. Tom prilikom kod njih je došao drugi policajac Š. M. koji je tražio da mu otvori zadnja vrata od vozila, što je i učinio i M. je na sjedištu vidio tri manja platnena džačića koje su predhodno ostavili na tom - vidnom  mjestu, dok A. uopšte nije gledao unutrašnjost vozila, te nije našao tri platnena džačića ispod sjedišta niti na zadnjem sjedištu već ih je na sjeištu našao M.. Istakao je da ovu robu nije skrivao u vozilu jer se ista mogla vidjeti prilikom običnog  pregleda, osim robe koja se nalazila u felni rezervne gume koju takođe nije skrivao, već je namjeravao da kaže službenicima policije gdje se ista nalazi ali ga je A. preduhitrio, podigao tapacir i vidio istu prije nego što mu je on saopštio da se ona  tu nalazi. Na pretresu održanom 12.10.2011.g. okrivljeni je djelimično izmjenio iskaz tako što je naveo da je on a ne policajac B. A. podigao tapacir ispod kojeg se nalazila rezervna guma u kojoj su se nalazili aluminijski elementi, te da je istina ovo što je kazao na ovom pretresu. Predložio je da ga sud oslobodi od optužbe jer nije završio djelo za koje je optužen.</span>
</p>
<p class="p1"></p>
<p class="p1">
<span>	Po ovoj krivičnopravnoj stvari sud je izveo dokaze: saslušao svjedoke, M. M. i Š. M., pročitao iskaz svjedoka B. A. dat na zapisniku iz istrage i sa ranijeg pretresa, pročitao službenu zabilješku GP-Ekspozitura Rožaje br. 04/5 od 25.01.2011.g., zapisnik o carinskom prekršaju Uprave carina, Crne Gore,  CI Kula br. D-93 25.01.2011.g., potvrdu o privremeno oduzetoj robi Uprave carina, Crne Gore, CI Kula br. D-94 25.01.2011.g., izvršio suočenje između svjedoka B. A.,Š.  M. i izvršio uvid u izvod iz kaznene evidencije na ime okrivljenih.</span>
</p>
<p class="p1"></p>
<p class="p1">
<span>	Svjedok M. M. je istakao da je dana  25.01.2011.g. sa svojim šurakom-okrivljenim  H. M. bio u Prištini putničkim motornim vozilom marke  "Volvo" reg.br.BP AR -171 kojim je upravljao okrivljeni, gdje su kupili aluminijumske elemente i to:  300 komada podnih rozetni, 300 komada držača rukohvata, 20 komada koljena f-50, 40 komada čepova f-16 i 40 komada prstenja za koljena f-50, 20 čepova f-50, 100 komada čepova f-16 i 150 komada čeličnih ankera u namjeri da ih iskoristi za izgradnju ograde na terasi  kuće koju pravi u Bijelom Polju. Da su čelične ankere stavili u tri platnena manja džačića na zadnjem sjedištu  a preostalu robu u</span><span class="s1"> </span><span>nekoliko  najlonskih kesa u gepeku, na tapaciru gdje su se nalazile i kese sa namirnicama. Pošto im se jedna najlonska kesa sa ovim elementima pocijepala, te elemente su stavili u felni od rezervne gume tj. u udubljenju od felne da se ne bi  rasuli  po gepeku, dok je preostala roba koja se nalazila u kesama ostala u gepeku na tapaciru. Kada su došli na graničnom prelazu Kula, Opština Rožaje zaustavila ih je policija, nakon čega je do vozila prišao policajac B. A.  i pitao ih šta imaju da prijave, pa mu je okrivljeni kazao da imaju robu za kućne potrebe. Policajac je tražio da okrivljeni  izađe iz vozila i otvori gepek što je on i učinio i kazao mu da im se jedna kesa pocijepala i da su robu iz nje stavili u rezervnoj gumi te je podigao tapacir, tako da je on vidio i ovu robu. Da je zatim okrivljeni otvorio zadnja vrata od vozila i kazao mu "evo na zadnjem sjedištu imamo još aluminiskih elemenata" koje je on vidio, jer su elementi bili u tri manja platnena džaka u sjedištu. Tada je došao  policajac Šćekić Mirko  i carinik kojim je okrivljeni pokazao račun-parogon blok za ovu robu na šta su mu oni odgovorili da taj račun nije merodavan i robu su im oduzeli.</span>
</p>
<p class="p1"></p>
<p class="p1">
<span>	Svjedok Š. M. je na zapisniku iz istrage Ki.br. 8/11 od 18.02.2011.g. istakao da radi u Upravi policije - GP Berane, Ekspozitura Rožaje. Da je dana 25.01.2011.g. bio na dužnosti na graničnom prelazu Kula. Nalazio se u kancelariji iz koje se dobro vidi plato gdje se zaustavljaju vozila. Vidio je kada je iz pravca Peći došlo vozilo marke "Volvo" koje je zaustavio njegov kolega B. A. nakon čega je jedno lice izašlo iz vozila i otvorilo gepek u kojima su se vidjele neke najlonske kese a zatim je podigao i tapacir u  gepeku. Nakon toga je izašao iz prostorije i kada je prišao do vozila A. je već završio pregled vozila.Vidio je da se na mjestu gdje stoji rezervna guma nalaze neki aluminiski elementi, a u kesama prehrambena roba. Zadnja vrata od vozila su bila otvorena a na sjedištu je vidio dvije pletene vreće a jednu  na patosu prednjeg sjedišta u kojima su se nalazili aluminiski elementi.</span>
</p>
<p class="p1"></p>
<p class="p1">
<span>	Na glavnom pretresu svjedok Š. M. je istakao kao u istrazi stom razlikom što je naveo da je on izašao iz prostorije-kućice nakon što je okrivljeni, koji je sjedio na mjestu suvozača izašao iz vozila i  otvorio gepek od vozila i vidio nekoliko kesa sa namirnicama a nije vidio kese sa aluminiskim elementima  u istom. Da je zatim A. rekao okrivljenom da podigne tapacir, što je on i učinio i u šupljini rezervne gume je primjetio aluminiske elemente kojom prilikom je okrivljeni rekao da je to njegova roba. Da su nakon toga on ili M. M. koji je predhodno upravljao vozilom, otvorili zadnja vrata od vozila i na zadnjem sjedištu je vidio dva pletena džačića a na patosu jedan u kojima su se nalazile neke metalne šipke, tako da ovi džačići nijesu bili sakriveni ispod sjedišta. Istakao je da je istina ovo što je kazao na pretresu. </span>
</p>
<p class="p1"></p>
<p class="p1">
<span>	Prilikom suočenja sa svjedokom B. A. svjedok Š. M. je djelimično  izmjenio iskaz navodeći da se ne sjeća koje podigao tapacir u gepeku vozila i da li se rezervna guma nalazila ispod tapacira gdje su našli aluminisjke elemente u tom prostoru. Da je moguće da je A. prije njegovog izlaska iz kućice otvarao vrata od vozila a da on to nije vidio jer mu vozilo nije bilo na vidiku oko 20-30 sekundi dok je izlazio iz kućice, te da je istina ovo što je kazao prilikom suočenja. </span>
</p>
<p class="p1"></p>
<p class="p1">
<span>	Svjedok B. A. je u istrazi istakao da radi u Upravi policije - GP Berane, Ekspozitura Rožaje. Da je dana 25.01.2011.g. bio na službenoj dužnosti na Graničnom prelazu Kula, Opština Rožaje, kada je iz pravca Peći naišlo putničko motorno vozilo kojim je upravljao okrivljeni. Kada je okrivljeni  zaustavio vozilo, prišao je do njega i pitao ga da li ima nešto da prijavi za carinu, našta mu je  odgovorio da ima u gepeku  neku prehranu, pa je tražio da otvori gepek. Kada je otvorio gepek u istom je vidio nasložene najlonske kese u kojima je bila prehrambena roba a u jednoj kesi manja količina aluminiskih elemenata koji služe za izradu ograde. Tražio je da podigne tapacir od patosa gepeka i kada je to uradio, na mjestu gdje je ranije bila rezervna guma, vidio je rasute aluminijske elemente. Pitao ga je imali još robe našta mu je  odgovorio da nema. Nakon toga otvorio je zadnja vrata od vozila i izvršio pregled unutrašnjosti istog i ispod sjedišta vozača i suvozača sa zadnje strane je našao sakrivena  tri pletena  manja  džaka u kojima su se nalazili elementi za ogradu, koje je izvadio i stavio ih na zadnjem sjedištu. Da je nakon toga došao njegov kolega Šćekić Mirko  a zatim i službenici carine koji su preduzeli dalje radnje u vezi ove robe. </span>
</p>
<p class="p1"></p>
<p class="p1">
<span>	Na pretresu svjedok B. A. koji je istakao kao u istrazi, stom razlikom što je naveo da je on otvorio gepek od vozila i podigao tapacir, ispod kojeg je našao aluminjske elemente a ne okrivljeni koji je izjavio da je to njegova roba, dok je prilikom suočenja sa svjedokom Š. M.istakao da je okrivljeni otvorio gepek a ne on, te da je pogrešno naveo tu činjenicu na predhodnom pretresu, dok je u ostalom dijelu istakao kao na ranijem pretresu. </span>
</p>
<p class="p1"></p>
<p class="p1">
<span>	Iz potvrde o privremeno oduzetim predmetima od 25.01.2011.g. i zapisnika Uprave carine od 25.01.2011.g. utvrđuje se da je kod okrivljenog kritičnog dana oduzeto 300 komada podnih rozetni, 300 komada držača rukohvata, 20 komada koljena f-50, 40 komada čepova f-16 i 40 komada prstenja za koljena f-50, 20 čepova f-50, 100 komada čepova f-16 i 150 komada čeličnih ankera koji su pronađeni u putničkom motornom vozilu marke "Volvo" reg.oznaka BP AR-171.</span>
</p>
<p class="p1"></p>
<p class="p1">
<span>	Cijeneći odbranu okrivljenog i sve izvedene dokaze kako pojedinačno tako i u međusobnoj vezi u smislu čl. 370. st. 3. Zakonika o krivičnom postupku (ZKP),  sud je nesumljivo utvrdio činjenično stanje kao u dispozitivu ove presude.</span>
</p>
<p class="p1"></p>
<p class="p1">
<span>	Utvrđeno činjenično stanje proizilazi iz dokaza izvedenih u postupku, a djelimično nalazi oslonca u iskazu okrivljenog.</span>
</p>
<p class="p1"></p>
<p class="p1">
<span>	Naime okrivljeni ne spori da je dana 25.01.2011.g. upravljao  putničkim motornim vozilom  marke "Volvo" reg. BP AR -171 iz pravca Peći prema Rožajama i da je u vozilu prevozio razne aluminijske elemente tj. 300 komada držača rukohvata, 20 komada koljena f-50, 40 komada čepova f-16 i 40 komada prstenja za koljena f-50, 20 čepova f-50, 100 komada čepova f-16 i 150 komada čeličnih ankera. Nespori da  je 150 komada čeličnih ankera stavio u tri platnena manja džačića u unutarašnjost vozila gdje se prevoze putnici a 20 komada koljena f-50, 40 komada koljena f-16, 40 komada prstenja za koljena f-50, 20 komada čepova f-50 je stavio ispod patosa-tapacira gepeka, koji prostor je  namijenjen za rezervnu gumu, dok je preostalu količinu ovih elemenata tj. ,tj            300 komada podnih rozetni, 300 komada držača rukohvata,100 komada čepova f-16  stavio u najlonskoj kesi u gepeku na tapaciru   gdje su se nalazile i kese sa prehrambenom robom-namirnicama. Takođe ne spori da mu je ova roba pronađena u vozilu prilikom pregleda vozila na graničnom prelazu Kula i da mu je ista oduzeta. </span>
</p>
<p class="p1"></p>
<p class="p1">
<span>	Iskaz okrivljenog u ovom dijelu sud je prihvatio, obzirom da je isti objektivan, uvjerljiv i potvrđen iskazom 	svjedoka M. M.koji nalazi oslonca i u iskazima svjedoka Š. M. i B. A. i navodima iz potvrde o privremeno oduzetim predmetima, tako da nema sumnje u drugačije činjenično stanje. </span>
</p>
<p class="p1"></p>
<p class="p1">
<span>	Međutim okrivljeni se brani da predmetna roba nije bila njegova već njegovog zeta M.M. i da istu nije sakrivao u putničkom vozilu u prostoru predviđenom za rezervnu gumu i ispod prednjih sjedišta jer je tri platnena džačića u kojima se nalazilo 150 komada čeličnih ankera  ostavio na zadnjem sjedištu vozila na vidnom mjestu, gdje  ih je našla policija a ne ispod prednjih sjedišta, a dio robe tj. 20 komada koljena f-50, 40 komada koljena f-16, 40 komada prstenja za koljena f-50, 20 komada čepova f-50 nije ostavio  u prosotoru predviđenom za rezervnu gumu već  u felni rezervne gume ispod tapacira da se ne bi rasuli po gepeku, pošto se kesa u kojoj se nalazila ova roba predhodno pocijepala, što je namjeravao da prijavi na graničnom prelazu, ali ga je u tome preduhitrio službenik policije, podigao tapacir  i pronašao ovu robu prije nego što je istu prijavio, da bi na sledećem  pretresu u tom dijelu izmjenio iskaz ističući da je on prijavio i ovu robu i podigao tapacir ispod kojeg je policajac pronašao  istu. </span>
</p>
<p class="p1"></p>
<p class="p1">
<span>	Iskaz okrivljenog u ovom dijelu sud nije prihvatio obzirom da je isti neobjektivan, neuvjerljiv i u cjelosti opovrgnut iskazom svjedoka B. A. dat u istrazi i na pretresu  i Š. M. datog u istrazi iz kojih nesumljivo proizilazi  da  okrivljeni kritičnog dana nije prijavio navedenu robu, već je istu  sakrio  u vozilu na skrovitim mjestima i to dio aluminiskih elemenata rasutih  u prostoru predviđenom za rezervnu gumu,  a dio ovih elemenata ispod prednjih sjedišta u tri manja platnena džačića, tako da se ista nije mogla pronaći prilikom uobičajenog pregleda, što jasno ukazuje na to da se okrivljeni bavio prenošenjem navedene robe preko carinske linije izbegavajući mjere carinskog nadzora i da je znao da se prenošenjem robe na takav način izbegavaju mjere carinskog nadzora. </span>
</p>
<p class="p1"></p>
<p class="p1">
<span>	Sud je cijenio iskaz svjedoka M. M. u dijelu  u kojem ističe da okrivljeni nije izbjegavao mjere carinskog nadzora kritičnog dana jer navedenu robu nije skrivao u vozilu, već su se tri platnena džačića nalazila na vidnom mjestu na zadnjem sjedištu a dio robe u gepeku u kesi,  dok je preostali dio koji se nalazio ispod tapacira gepeka ostavio u felni da se nebi rasipao po gepeku a ne da bi ga sakrio, i da  je robu   prijavio službenicima policije, ali njegov iskaz u ovom dijelu sud nije prihvatio obzirom da je isti neobjektivan, neuvjerljiv i ne nalazi oslonca u iskazu svjedoka B. A. iz kojeg se nesumljivo utvđuje da je okrivljeni navedenu robu sakrio ispod tapacira u prostoru za rezervnu gumu i ispod prednjih sjedišta i nije je prijavio službenicima policije i carine, dok robu koja se nalazila u kesi u gepeku nije skrivao, tako da je očigledno da ovaj svjedok nastoji da ovakvim kazivanjem pomogne okrivljenom da izbjegne krivično pravnu odgovornost. </span>
</p>
<p class="p1"></p>
<p class="p1">
<span>	Sud je cijenio i iskaz svjedoka Š. M. dat na pretresu u kojem je izmijenio iskaz iz istrage, u dijelu u kojem je naveo da okrivljeni nije upravljao vozilom već M. M., da je  na lice mjesta  došao prije nego što je Aleksandar završio pregled vozila i da je vidio je aluminiske elemente u felni rezervne gume, nakon čega je  otvorio zadnja vrata i vidio da se tri pletnena džačića sa robom nalaze na vidnom mjestu u vozilu i to dva na zadnjem  sjedištu a jedan na patosu, a ne ispod sjedišta ali njegov  iskaz u ovom dijelu nije prihvatio obzirom da je isti neobjektivan, neuvjerljiv i u cjelosti opovrgnut veoma ubedljivim kazivanjem svjedoka B. A. koji i prilikom suočenja sa ovim svjedokom bio veoma uvjerljiv u svom kazivanju. Iskaz ovog svjedoka je protivrečan i sam sa sobom tj.  sa njegovim iskazom datim u istrazi iz kojeg se nesumljivo zaključuje  da je  došao do vozila nakon što je njegov kolega B. A. završio pregled vozila, i pronašao navedenu robu ispod sjedišta i u prostoru predviđenom za rezervnu gumu, a dio i u gepeku u jednoj kesi, kojom prilikom je našao otvorena zadnja vrata od vozila, kao i sa iskazom datim prilikom suočenja sa svjedokom B. A.kojom prilikom je ponovo izmjenio iskaz ističući da se ne sjeća da li se ispod tapacira nalazila rezervna guma i u felni aluminijski elementi ili su se aluminiski elementi nalazili u prostoru predviđenom za ovu gumu, te da je moguće da je Aleksandar prije njegovog dolaska kod vozila otvarao zadnja vrata od vozila i vršio pregled unutrašnjosti vozila, jer mu isto nije bilo na vidiku  kada je pošao iz kućice prema vozilu. Iskaz ovog svjedoka, u ovom dijelu, nenalazi oslonca ni u iskazu svjedoka M. M. iz kojeg se jasno zaključuje da je policajac Š. M. došao do vozila nakon što je njegov kolega B. A. izvršio pregled vozila tj. unutrašnjeg dijela vozila, te  samim tim nije ni mogao vidjeti gdje su se nalazili platneni džačići prije nego što je on došao, pa je njegov iskaz u tom dijelu zaista neuvjerljiv i nepotvrđen ostalim izvedenim dokazima. </span>
</p>
<p class="p1"></p>
<p class="p1">
<span>	Nema uticaja na drgačiji zaključak to što je svjedok Bojović Aleksandar na pretresu djelimično izmijenio iskaz dat u istrazi ističući da je on, a ne okrivljeni otvorio gepek i podigao tapacir ispod kojeg je našao aluminiske elemente a prilikom suočenja ponovo naveo da je okrivljeni otvorio gepek, obzirom da se razlike u njegovom iskazu ne odnose na odlučne činjenice, već na nebitne činjenice, koje ne dovode u sumnju njegov iskaz u ostalom djelu u  kojem je jasno  i objektivno predstavio događaj i u istrazi i na pretresu. </span>
</p>
<p class="p1"></p>
<p class="p1">
<span>	Dakle u postupku je utvđeno da je okrivljeni dana 25.01.2011.g. oko 16 h u mjestu zv. "Kula", Opština Rožaje, bavio se prenošenjem robe preko carinske linije, izbjegavajući mjere carinskog nadzora i to razne aluminijumske elemente (20 komada koljena f-50, 40 komada koljena f-16, 40 komada prstenja za koljena f-50, 20 komada čepova f-50 i 150 čeličnih ankera), na način što je istu sakrio na skrovitom mjestu u putničkom motornom vozilu marke "Volvo" reg.oznake BP AR-171 u prostoru predvidjenom za rezervnu gumu i ispod prednjih sjedišta, gdje je pronadjena prilikom kontrole na carinskom punktu. </span>
</p>
<p class="p1"></p>
<p class="p1">
<span>	Pošto je u postupku utvđeno da okrivljeni u putničkom vozilu  nije skrivao  300 kom. podnih rozetni, 300 kom. držača rukohvata i 100 kom. čepova fi-16, već je ovu robu prevozio  u gepeku na vidnom mjestu, gdje  se inače prevozi roba, te se ista mogla pronaći i običnim pregledom, to se  neprijavljivanje ove robe ne može smatrati kao izbegavanje mjera carinskog nadzora u smislu predmetnog krivičnog djela, već predstavlja prekršaj u smislu odredbi Carinskog zakona. Stoga je sud djelimično izmjenio činjenični opis djela kao u dispozitivu ove presude i prilagodio ga utvđenom činjeničnom stanju, tako što je navedenu robu izostavio iz činjeničnog opisa, smatrajući da time nije povrijeđen identitet optužbe i presude. </span>
</p>
<p class="p1"></p>
<p class="p1">
<span>	Cijeneći psihički odnos okrivljenog prema učinjenom krivičnom djelu sud je našao da je isti bio svjestan svog djela tj. svjestan da preduzimanjem opisanih radnji izbjegava mjere carinskog nadzora  i to je htio pa je postupao sa direktnim umišljajem. </span>
</p>
<p class="p1"></p>
<p class="p1">
<span>	Pravnom ocjenom  utvrđenog činjeničnog stanja sud je našao da su u radnjama okrivljenog sadržani svi bitni elementi krivičnog djela krijumčarenje iz čl. 265. st. 1.KZ za koje djelo je istog oglasio krivim i izrekao mu uslovnu osudu utvđujući mu pri tom kaznu zatvora u trajanju od 6 (šest) mjeseci i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo. Pošto je za ovo krivično djelo pored kazne zatvora kumulativno propisana i novčana kazna sud je okrivljenog osudio i na novčanu kaznu u iznosu od 200,00 eura.</span>
</p>
<p class="p1"></p>
<p class="p1">
<span>	Prilikom odlučivanja o izboru ovakve vrste krivične sankcije i visine novčane kazne, sud je imao u vidu sve okolnosti  koje utiču da kazna bude veća ili manja pa je okrivljenom od olakšavajućih okolnosti cijenio njegove porodične prilike-otac dvoje maloletno djece, siromašno imovno stanje i raniju neosuđivanost, dok otežavajućih okolnosti nije bilo.</span>
</p>
<p class="p1"></p>
<p class="p1">
<span>	Cijeneći navedene okolnosti, kao  i stepen nastupele posledice, okolnosti pod kojima je djelo izvršeno i držanje okrivljenog nakon izvršenog djela, sud je našao da je imalo mjesta izricanju ovakve vrste krivične sankcije i visine novčane kazne, ubijeđen da će upozorenje uz prijetnju kazne i izrečena novčana kazna u naznačenom iznosu u dovoljnoj mjeri uticati na okrivljenog da u buduće ne vrši bilo kakva krivična djela i da će vaspitno uticati na druge da ne čine ista ili slična djela.</span>
</p>
<p class="p1">
<span> </span>
</p>
<p class="p1">
<span>	Na osnovu čl. 229. st. 1. u vezi čl. 226. st. 2.tač.1. ZKP, sud je obavezao okrivljenog da plati ovome sudu na ime troškova krivičnog postupka iznos od 44,00 eura, koji troškovi se odnose na ime putnih troškova  za  svjedoke.</span>
</p>
<p class="p1"></p>
<p class="p1">
<span>	Na osnovu čl. 229.st. u vezi čl. 226. st. 2. tač.9. i st. 3.ZKP,  sud je obavezao okrivljenog da plati ovome sudu na ime paušala iznos od 40,00 eura, a ovo imajući u vidu trajanje i složenost krivičnog postupka kao i imovno stanje okrivljenog.</span>
</p>
<p class="p1"></p>
<p class="p1">
<span>	Na osnovu čl. 265.st. 4. KZ od okrivljenog se oduzima  20 komada koljena f-50, 40 komada koljena f-16, 40 komada prstenja za koljena f-50, 20 komada čepova f-50 i 150 čeličnih ankera, kao roba koja je predmet krivičnog djela.</span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1">
<span>  </span>
</p>
<p class="p1"></p>
<p class="p3"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 14.10.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Azra Dacić s.r.						Milosav Zekić  s.r.</span>
</p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p4"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 99/2013</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični u vijeću sastavljenom od sudije Tabaš Predraga, kao predsjednika vijeća, sudije Jočić Vesne i Sekulić Verice, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženog K. A., koga brani K. B. advokat iz P..., po službenoj dužnosti, zbog krivičnog djela razbojništvo iz čl. 242. st. 4. u vezi st. 1. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 98/13, od 02.07.2013. godine, koju je na glavnom pretresu zastupala J. M.-zamjenik VDT-a u Podgorici, nakon održanog usmenog, glavnog i javnog pretresa, dana 14.11.2013.godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, donio je dana 21.11.2013. godine i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi: K. A., od oca I. i majke S., rodjene Ž., rodjen .... godine u P..., sa prebivalištem u P...-ul. B... R... br. ..., državljanin Crne Gore, neoženjen, nezaposlen, završio osnovnu školu, lošeg imovnog stanja, osudjivan i to presudom Osnovnog suda Cetinje, K.br. 12/13 od 14.05.2013. godine, zbog krivičnog djela kradja iz čl. 239. st. 1. Krivičnog zakonika, kojom mu je izrečena uslovna osuda 30 dana zatvora, uslovno na 1 godinu.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je </span>
</p>
<p>&nbsp;</p>
<p>
<span class="span1">Dana 16.06.2013. godine, oko 14,00 časova u Podgorici, upotrebom sile i prijetnje da će neposredno napasti na život i tijelo, drugom oduzeo tudje pokretne stvari, u namjeri da njihovim prisvajanjem sebe pribavi protivpravnu imovinsku korist, kojom prilikom je oštećenom sa umišljajem nanešena teška tjelesna povreda, svjestan svoga djela čije izvršenje je htio, na način što je došao u kuću oštećenog Š. A., sa nožem kojeg je usmjerio u pravcu oštećenog i stavio mu ga pod grlo, a potom od istog zatražio novac, pa kako mu oštećeni nije dao novac oborio ga je na pod i zadao mu više udaraca pesnicom u predjelu glave, nanoseći mu tešku tjelesnu povredu u vidu preloma desne jagodične kosti, praćen krvnim podlivom kapaka desnog oka i nagnječenjem desne očne jabučice, kao i razderine u desnom sljepoočnom predjelu, nakon čega je zavukao ruku u džepu od pantalona oštećenog Š. A., odakle je oduzeo i prisvojio sav novac koji je našao, u ukupnom iznosu od 40,00 eura,</span>
</p>
<p>&nbsp;</p>
<p>
<span class="span1">                - čime je izvršio krivično djelo razbojništvo iz čl. 242. st. 4. u vezi st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42. i 51. Krivičnog zakonika Crne Gore, te odredbi čl. 226, 229, 239. i 374. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) godine, u koju kaznu mu se uračunava vrijeme provedeno u pritvoru počev od 17.07.2013. godine od 13,30 časova, pa nadalje.</span>
</p>
<p>&nbsp;</p>
<p>
<span class="span1">Dužan je optuženi da oštećenom Š. A. na ime imovinsko pravnog zahtjeva plati novčani iznos od 40,00 eura, dok se oštećeni u preostalom dijelu imovinsko pravnog zahtjeva upućuje na redovnu gradjansku parnicu.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 50,00 eura, te da na ime troškova vještačenja po vještaku medicinske struke-neuropsihijatru prof. dr. S. M., plati novčani iznos od 209,00 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>
<span class="span1"> </span>
</p>
<p>
<span class="span1">Na osnovu čl. 75. Krivičnog zakonika Crne Gore, optuženom K. A. se i z r i č e :</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">- manji kuhinjski nož, kao predmet upotrijebljen za izvršenje krivičnog djela.</span>
</p>
<p>&nbsp;</p>
<p style="text-align:center;">
<span class="span1">II.</span>
</p>
<p>
<span class="span1">Na osnovu čl. 71. u vezi čl. 68. Krivičnog zakonika Crne Gore, sud optuženom izriče</span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI OBAVEZNOG LIJEČENJA NARKOMANA</span>
</p>
<p>&nbsp;</p>
<p>&nbsp;</p>
<p>
<span class="span1">Navedena mjera bezbjednosti ima se izvršiti po pravosnažnosti presude u JZU Specijalna bolnica Dobrota Kotor i može trajati dok postoji potreba za liječenjem, ali ne duže od 3 (tri) godine.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br. 98/13, od 2.07.2013. godine, optuženom K. A., stavljeno je na teret izvršenje krivičnog djela razbojništvo iz čl. 242. st. 4. u vezi st. 1.</span><span class="span1"> Krivičnog zakonika Crne Gore, pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi priznaje izvršenje krivičnog djela stavljenog mu na teret optužnicom i u svojoj odbrani kako u prethodnom postupku, tako i na glavnom pretresu navodi, da je dana 16.06.2013. godine, negdje oko 14,00 sati došao ispred kuće oštećenog Š. A., </span><span class="span1">kojeg poznaje od ranije kao komšiju, jer mu je trebao novac. Dalje je naveo, da je prethodno iz kuće uzeo jedan kuhinjski nož koji je ponio sa sobom. Dolaskom ispred kuće oštećenog preko glave je stavio majicu koju je imao na sebi, a zatim i naočare, a potom pokucao na vrata oštećenog Š., koja mu je on otvorio. Ušao je u dnevnu sobu, izvadio nož i usmjerio ga u pravcu oštećenog, koji se nalazio na nekih metar od njega i u tom trenutku zatražio da mu preda 20 eura, na što mu je oštećeni odgovorio, da nema novca i pokazao mu novčanik koji se nalazio na stolu, kako bi ga uvjerio da stvarno nema novca. I pored toga insistirao je da mu oštećeni da novac, a onda je nožem krenuo prema njemu. Kako je oštećeni u tom trenutku podigao jednu stolicu sa kojom je htio da se odbrani, došlo je do guranja oko stolice, u kom guranju je oštećeni pao na pod, nakon čega mu je on prišao i nekoliko puta ga pesnicom udario u predjelu glave, tačnije lica, a nakon toga zavukao ruku u džepove pantalona koje je oštećeni imao na sebi, u namjeri da uzme sav novca koji bi pronašao, kojom prilikom je u jednom džepu pronašao i uzeo dvije novčanice od po 20 eura i nešto sitnog metalnog novca, a nakon toga otišao iz kuće. Optuženi je dalje naveo, da je od tog novca kupio kutiju cigareta, a zatim uzeo taksi sa kojim je otišao u centru grada, gdje je u jednom kazinu potrošio pare na slot mašinu. Objasnio je, da je sve to uradio jer je bio u krizi, obzirom da je dugogodišnji zavisnik o heroinu, koji koristi intervenozno, a da je razlog zašto je otišao u kazino je taj, što mu je hvalilo para za drogu, obzirom da jedan gram heroina košta od 20-30 eura. Prihvatio je krivicu za izvršeno krivično djelo i izrazio iskreno kajanje zbog izvršenja krivičnog djela, te izrazio žaljenje što je oštećeni u predmetnom dodadju zadobio povrede. </span>
</p>
<p>&nbsp;</p>
<p>
<span class="span1">Branilac optuženog je u završnoj riječi zamolio sud, da prilikom odmjeravanja kazne ima u vidu sve olakšavajuće okolnosti na strani optuženog i istog što blaže kazni. </span>
</p>
<p>&nbsp;</p>
<p>
<span class="span1">Sud je u dokaznom postupku na saglasan predlog stranaka pročitao iskaz svjedoka oštećenog Š. A., sa zapisnika o saslušanju svjedoka Kti.br. 70/13 od 28.06.2013. godine, službenu zabilješku Uprave policije CB Podgorica Ku.br. 485/13 od 16.06.2013.godine, potvrdu o privremeno oduzetim predmetima Uprave policije CB Podgorica Ku.br. 485/13 od 17.06.2013. godine, izjavu držaoca stana optuženog K. A. od 17.06.2013. godine, nalaz i mišljenje sudskog vještaka medicinske struke dr. R. N. od 20.06.2013. godine i medicinska dokumentacija na ime oštećenog Š. A., izvršio uvid u fotodokumentaciju Uprave policije CB Podgorica od 17.06.2013. godine, pročitao nalaz i mišljenje stalnog sudskog vještaka medicinske struke neuropsihijatra prof. dr. S. M. od 22.10.2013. godine, te saslušao istog vještaka na glavnom pretresu, izvršio uvid u medicinsku dokumentaciju na ime optuženog K. A., Dom zdravlja Podgorica i zdrastvenog kartona ZIKS-a Podgorica i pročitao izvod iz KE za optuženog K. A., Uprava policije CB Podgorica od 08.10.2013. godine.</span>
</p>
<p>&nbsp;</p>
<p>
<span class="span1">Svjedok oštećeni Š. A. je u svom iskazu u prethodnom postupku naveo, da je dana 16.06.2013. godine, oko 14,00 časova, neko pokucao na ulazna vrata kuće u kojoj živi, koja se nalazi u ul. B... R.... u P..., da je tom prilikom pitao "ko je", a zatim pogledao kroz slomljeno staklo na ulaznim vratima i vidio svog komšiju K., čije ime nije znao, koji je preko glave imao obmotanu majicu i naočare za sunce na očima, što mu nije bilo sumnjivo, jer je napolju bila velika vrućina, pa je pomislio da se K. zaštitio od sunca. Otvorio mu je vrata i K. je ušao u kuću, prošetao do dnevne sobe, kada mu je u ruci primijetio kuhinjski nož, sa kojim je krenuo prema njemu, govoreći mu nekoliko puta "pare, pare", odnosno, tražio mu je 20,00 eura. Kako je odbijao da mu da novac, K. mu je stavio nož pod grlo, a zatim počeo da mu izvrće džepove u </span><span class="span1">pantalonama i tom prilikom mu je uzeo sav novac koji je imao u džepu u iznosu od 40,00 eura, tačnije dvije novčanice od po 20,00 eura. Svjedok oštećeni se nije mogao sjetiti da li ga je K. udario pesnicom ispod oka prije nego što mu je pretresao džepove ili nakon toga, osim, da mu je K. tražio da kaže "đe su pare", na što mu je on odgovorio da više nema novca, da bi se potom K. udaljio iz kuće. Dalje je naveo, da je K. po ulasku u kuću, skinuo majicu sa glave, kada ga je bez svake sumnje prepoznao. Kao oštećeni pridružio se krivičnom gonjenju protiv optuženog i u odnosu na njega postavio imovinsko pravni zahtjev, koji nije opredijelio.</span>
</p>
<p>&nbsp;</p>
<p>
<span class="span1">Iz sadržine službene zabilješke Uprave policije CB Podgorica, Ku.br 485/13 od 16.06.2013. godine, proizilazi, da su ovlašćeni službenici policije Dž. Ž. i D. Z., istog dana, oko 17,40 sati primili poziv od oštećenog Š. A., koji je tom prilikom prijavio fizički napad na njega, da je odmah po prijavi na lice mjesta upućena patrola "M- 64", koja je zatekla  oštećenog Š. A. sa vidnim povredama u predjelu glave, nakon čega je oštećeni prevežen najprije u hitnu medicinsku pomoć, a zatim u Urgentni blok KC CG.</span>
</p>
<p>&nbsp;</p>
<p>
<span class="span1">Iz sadržine izjave držaoca stana proizilazi, da je optuženi K. A. saglasan da ovlašćeni policijski službenici Centra bezbjednosti Podgorica, mogu da udju i izvrše pretresanje stana, čiji je on vlasnik, u ul. B... R... br. ... u P..., iz razloga, što se u kući nalaze nož koji je imao kod sebe prilikom boravka u kući Š. A. i garderoba u kojoj je bio obučen tom prilikom, a koja izjava je data 17.06.2013. godine i uredno potpisana od strane optuženog. Bliži izgled kuće optuženog, gdje je izvršen pretres, te izgled predmeta upotrijebljenih prilikom izvršenja krivičnog djela, prikazan je u fotodokumentaciji Uprave policije CB Podgorica, br.64-28-244-551/1077, od 17.06.2013. godine, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine potvrde o privremenom oduzimanju predmeta, Uprave CB Podgorica Ku.br. 485/13 od 17.06.2013. godine, proizilazi, da je ovlašćeni policijski službenik M. Ć. od optuženog K. A. oduzeo manji kuhinjski nož, šorc crne boje i majicu kratkih rukava zelene boje. </span>
</p>
<p>&nbsp;</p>
<p>
<span class="span2">Iz sadržine nalaza i mišljenja stalnog sudskog vještaka medicinske struke dr. R. N. od 20.06.2013. godine, utvrdjuje se, da je taj vještak na osnovu medicinske dokumentacije na ime oštećenog Š. A. utvrdio, da je oštećeni u predmetnom dogadjaju zadobio prelom desne jagodične kosti, praćen krvnim podlivom kapaka desnog oka i nagnječenjem desne očne jabučice, koja povreda je nastala kao posljedica dejstva tupine mehaničke sile jednokratnim direktnim dejstvom aktivno zamahnutog mehaničkog orudja-udarca, najvjerovatnije pesnicom i ranu razderinu u desnom sljepoočnom predjelu, koja povreda je posljedica dejstva tupine mehaničke sile i nastala je usljed jednokratnog direktnog dejstva aktivno zamahnutog mehaničkog orudja-udarca, najvjerovatnije pesnicom. Iz nalaza i mišljenja se dalje utvrdjuje, da se navedene povrede zbirno gledano u vrijeme nanošenja kvalifikuju kao teška tjelesna povreda, obzirom da se prelom prelom desne jagodične kosti kvalifikuje kao teška tjelesna povreda. </span>
</p>
<p>&nbsp;</p>
<p>
<span class="span2">Sud je nalaz i mišljenje stalnog sudskog vještaka medicinske struke dr. R. N., cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz pisanog nalaza i mišljenja stalnog sudskog vještaka medicinske struke prof.dr S. M., koji nalaz je dat na osnovu podataka iz sudskog spisa K.br. 99/2013, medicinske dokumentacije na ime optuženog, u koju je sud izvršio uvid na glavnom pretresu i neposrednim psihijatrijskim pregledom optuženog obavljenim u ZIKS-u Podgorica, te neposrednim saslušanjem ovog vještaka na glavnom pretresu, utvrđuje se, da je optuženi K. A. osoba ispod prosječnih intelektualnih sposobnosti, da kod neposrednog pregleda nije ispoljavao simptome trajnog duševnog oboljenja niti bilo kog težeg duševnog poremećaja. Iz nalaza se dalje utvrdjuje, da optuženi ispoljava standarde toksikomanske zavisnosti o heroinu, sa evidentnim smetnjama blagog stepena oštećenja kognitivnih funkcija u sferi pamćenja, usporenog mišljenja i površnog rasuđivanja, što je uzrokovano dugogodišnjom konzumacijom heroina u visokoj dozi. Vještak u nalazu navodi i podatke o višegodišnjem konzumiranju heroina, koje mu je dao optuženi, sa postepenim povećanjem doze, uz prisustvo simptoma požude i povećanja tolerancije, kao i prisustvo apstinencijalnih kriza, što sve spada u  standarde vještačenja osoba koje konzumiraju drogu, te da je prilikom pregleda optuženog, konstatovao ožiljne promjene u području venskih puteva u lijevom laktu i blijede sklerozne vene na drugom laktu. Iz nalaza se dalje utvrdjuje, da je vještak analizirajući medicinsku dokumentaciju ZIKS-a, te Doma zdravlja Podgorica na ime optuženog, utvrdio, da je nadležni psijatar ZIKS-a, u više navrata konstatovao da se radi o zavisniku o heroinu, dok iz dokumentacije Doma zdravlja u Podgorici proizilazi, da se optuženi povremeno liječio u ambulantnim uslovima od bolesti zavisnosti, da je u periodu od 21 dan uveden u metadonski program, ali da u procesu liječenja nije uspostavljen značajniji period održavanja stabilne apstinencije. Stoga je vještak na kraju zaključio, da se optuženi u vrijeme izvršenja krivičnog djela nalazio u stanju početne kliničke slike apstinencijalne krize, te da je sposobnost shvatanja značaja djela i mogućnost upravljanja svojim postupcima u vrijeme izvršenja krivičnog djela kod optuženog bili smanjeni, ali ne i bitno, te da prema optuženom treba primijeniti mjeru bezbjednosti obaveznog liječenja narkomana u specijalizovanoj ustanovi, obzirom, da isti pokazuje doksikomansku zavisnost o heroinu.</span>
</p>
<p>&nbsp;</p>
<p>
<span class="span1">Sud je nalaz i mišljenje i usmeno izjašnjenje vještaka medicinske struke cijenio kao stručno, objektivno, jasno, odredjeno, zasnovano na pravilima struke i nauke, pa je iste u cjelosti i prihvatio.</span>
</p>
<p>&nbsp;</p>
<p>
<span class="span1">Iz izvoda iz KE za optuženog K. A., Uprava policije CB Podgorica od 08.10.2013. godine utvrđuje se da je optuženi </span><span class="span1">osuđivan presudom Osnovnog suda u Cetinju  K.br.12/13 od 14.05.2013. godine zbog krivičnog djela iz čl. 239 st.1 KZ, kojom presudom mu je izrečena uslovna osuda  30 dana zatvora uslovno na jednu godinu</span><span class="span1">.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog koji priznaje izvršenje krivičnog djela, i sa tim u vezi sve provedene dokaze, kako pojedinačno, tako i u njihovoj međusobnoj povezanosti, ovaj sud nalazi da je optuženi K. A. izvršio krivično djelo razbojništvo iz čl.242 st.4 u vezi st.1 Krivičnog zakonika Crne Gore, na način, u vrijeme i na mjestu kako je to predstavljeno izrekom presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrđeno, da je optuženi K. A. dana 16.06.2013. godine oko 14,00 časova, došao ispred kuće oštećenog Š. A., koja se nalazila u ul. B... R..., u P..., maskiran sa majicom preko glave i naočarima na očima, te sa nožem u ruci, u namjeri da od oštećenog oduzme sav novac koji bi pronašao, nakon čega je </span><span class="span1">pokucao na ulazna vrata oštećenog, koja je ovaj otvorio, a potom ušao u unutrašnjost kuće i odmah nož usmjerio u pravcu oštećenog, upućujući mu više puta riječi "pare, pare", pa kada mu je oštećeni rekao da nema novca, prišao oštećenom i stavio mu nož pod grlo, tražeći od njega da mu preda novac, koji oštećeni nije htio da mu da, nakon čega je oštećenog oborio na pod, a zatim ga dva puta udario pesnicom u glavu nanoseći mu tešku tjelesnu povredu u vidu preloma desne jagodične kosti propraćenu krvnim podlivom kapaka desnog oka i nagnječenje desne očne jabučice, kao i ranu razderinu u desnom sljepoočnom predjelu, nakon čega je zavukao ruke u džepove od pantalona oštećenog, odakle je oduzeo i prisvojio sav novac koji je našao u iznosu od 40,00 eura, nakon čega se udaljio iz kuće.</span>
</p>
<p>&nbsp;</p>
<p>
<span class="span1">Naprijed utvrđeno činjenično stanje, ovaj sud je nesumnjivo utvrdio, potpunim priznanjem optuženog datog u njegovoj odbrani kako u prethodnom postupku, tako i na glavnom pretresu, u kojoj je naveo, da je dana16.06.2013. godine oko 14,00 časova, došao ispred kuće oštećenog Š. A., kojeg je od ranije poznavao kao komšiju, da je sa sobom prethodno iz kuće ponio kuhinjski nož, a sve u namjeri da od oštećenog traži novac, da se prethodno ispred kuće maskirao, stavljajući majicu preko glavi i naočare na oči, a zatim pokucao na ulazna vrata kuće oštećenog, koja mu je on otvorio, nakon čega je ušao u unutrašnjost, uputio se prema dnevnoj sobi, a zatim nož usmjerio u pravcu oštećenog tražeći da mu preda novac, pa kada je oštećeni odbio da mu da novac, krenuo je prema njemu sa nožem u ruci i prilikom guranja sa oštećenim, isti je pao na pod, nakon čega ga je više puta udario pesniocom u predjelu glave, a zatim zavukao ruke u džepove pantalona koje je oštećeni imao na sebi, odakle je oduzeo i prisvojio novac u iznosu od 40,00 eura, nakon čega se udaljio iz kuće.</span>
</p>
<p>&nbsp;</p>
<p>
<span class="span1">Priznanje optuženog ničim nije dovedeno u sumnju, naprotiv potvrđeno je iskazom svjedoka oštećenog Š. A., koji je pak u svom iskazu u prethodnom postupku naveo, </span><span class="span1">da je dana 16. 06. 2013. godine boravio u svojoj kući u ulici B... R...P..., kada mu je oko 14,00 časova neko pokucao na vrata, nakon čega je pogledao kroz staklo od ulaznih vrata i ispred vidio svog komšiju K., čije ime nije znao, sa majicom preko glave i naočarima na očima, pa kako mu ništa nije bilo sumnjivo, otvorio je vrata, nakon čega je optuženi ušao u unutrašnjost kuće, uputio se ka dnevnom boravku, a zatim sa nožem u ruci krenuo prema njemu, govoreći mu nekoliko puta "pare,pare", koje mu on nije htio dati, zbog čega mu je optuženi prišao i stavio nož pod grlo, a zatim ga pretresao i iz džepa pantalona koje je imao na sebi oduzeo novac u iznosu od 40,00 eura, tačnije dvije novčanice od po 20,00 eura, s tim što se nije mogao izjasniti da li je udarcem pesnicom od strane optuženog zadobio prije ili nakon što mu je ovaj oduzeo novac. </span>
</p>
<p>&nbsp;</p>
<p>
<span class="span1">Nadalje, priznanje optuženog potvrdjuje se i materijalnim dokazima provedenim u postupku i to sadržinom potvrde o privremeno oduzetim predmetima, Uprave policije CB Podgorica, Ku.br. 485/13 od 17.06.2013. godine, iz koje nesumnjivo proizilazi, da su ovlašćeni policijski službenici tog centra bezbjednosti od optuženog privremeno oduzeli manji kuhinjski nož, majicu zelene boje, koji nož i majicu je optuženi imao na sebi kritičnom prilikom, a koje predmete je policija pronašla prilikom pretresa kuće u kojoj je živio optuženi u ul. B... R... br. ..., u P..., a kako to proizilazi iz izjave držaoca stana-optuženog K. A. od 17.06.2013. godine. </span>
</p>
<p>&nbsp;</p>
<p>
<span class="span1">Vrstu, težinu i mehanizam nastanka tjelesnih povreda kod oštećenog, sud je nesumnjivo utvrdio iz stručnog i objektivnog nalaza i mišljenja sudskog vještaka medicinske struke dr. R. N., iz kojeg proizilazi, da je oštećeni Š. A. u predmetnom dogadjaju zadobio  prelom desne jagodične kosti, praćen krvnim podlivom kapaka desnog oka i nagnječenje desne očne jabučice, koja povreda je nastala kao posledica dejstva tupine mehaničke sile u jednom navratu, aktivno zamahnutim mehaničkim orudjem, u što spada udarac pesnicom, kao i ranu razderinu u desnom sljepoočnom predjelu nastalu kao posledica jednokratnog dejstva aktivno zamahnutog mehaničkog orudja, najvjerovatnije pesnicom, a koje povrede se u vrijeme nanošenja zbirno kvalifikuju kao teška tjelesna povreda.</span>
</p>
<p>&nbsp;</p>
<p>
<span class="span1">Sud je cijenio i ostale dokaze provedene u postupku, pa je našao da oni nijesu od uticaja za drugačije presudjenje u ovoj krivičnoj stvari.</span>
</p>
<p>&nbsp;</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi da su se u radnjama optuženog stekli svi bitni elementi bića krivičnog djela razbojništvo iz čl. 242. st. 4. u vezi st. 1. Krivičnog zakonika Crne Gore. Naime, optuženi je postupajući na način kako je to prethodno opisano, upotrebom sile prema oštećenom Š. A., oduzeo tudju pokretnu stvar, u namjeri da njenim prisvajanjem sebi pribavi protivravnu imovinsku korist, i tom prilikom sa umišljajem oštećenom nanio tešku tjelesnu povredu. Iz okolnosti konkretnog slučaja proizilazi, da je optuženi bio svjestan da primjenjuje silu prema oštećenom, te da udarajući istog, pesnicom više puta u predjelu glave, istom može nanijeti teške tjelesne povrede, a što je u konkretnom slučaju i htio, sve u namjeri da za sebe pribavi protivpravnu imovinsku korist, odnosno da od oštećenog oduzme sav novac koji bi kod  njega pronašao, a kako je to sud nesumnjivo utvrdio i iz navoda odbrane optuženog, koji u potpunosti priznaje izvršenje krivičnog djela, pa sud zaključuje da je optuženi bio svjestan krivičnog djela i htio njegovo izvršenje, odnosno  da se u radnjama optuženog, kao subjektivni elemenat bića predmetnog krivičnog djela manifestovao direktni umišljaj. Pri ocjeni stanja svijesti optuženog u vrijeme izvršenja krivičnog djela, sud je imao u vidu nalaz i mišljenje stalnog sudskog vještaka medicinske struke-neuropsihijatra prof. dr. S. M., iz kojeg je nesumnjivo utvrdio, da je sposobnost shvatanja značaja djela i mogućnost upravljanja postupcima kod optuženog u vrijeme izvršenja krivičnog djela bila smanjena, ali ne i bitno, što znači da je optuženi bio uračunljiv.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani optuženog cijenio  njegove lične prilike, da se radi o relativno mladjoj osobi, koja je u vrijeme izvršenja krivičnog djela imao navršenih 24 godine života, priznanje izvršenja krivičnog djela, koje je u znatnoj mjeri doprinijelo brzom i efikasnom razjašnjenju ove krivično pravne stvari, izraženo kajanje i prihvatanje krivice zbog izvršenja krivičnog djela, dok je od otežavajućih okolnosti na strani optuženog cijenio njegov raniji život, tj.  osuđivanost za istovrsno krivično djelo presudom Osnovnog suda u Cetinju, K.br. 12/13 od 14.05.2013. godine, zbog krivičnog djela kradja iz čl. 239. st. 1. Krivičnog zakonika, a što je sud nesumnjivo utvrdio iz izvoda iz KE za optuženog, pa je sud cijeneći naprijed navedene olakšavajuće i otežavajuću okolnost, optuženog osudio na</span><span class="span1"> kaznu zatvora u trajanju od 3 (tri) godine, nalazeći da je tako odmjerena kazna adekvatna stepenu krivice optuženog za izvršeno krivično djelo, te da će se istom ostvariti svrha </span><span class="span1">kažnjavanja iz čl.32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na osnovu čl. 51. Krivičnog zakonika Crne Gore, sud je optuženom u izrečenu kaznu zatvora uračunao vrijeme provedeno u pritvoru počev od 17.07.2013. godine od 13,30 časova, pa nadalje dok pritvor bude trajao. </span>
</p>
<p>&nbsp;</p>
<p>
<span class="span1">Shodno čl. 75. Krivičnog zakonika Crne Gore, sud je optuženom izrekao mjeru bezbjednosti oduzimanja predmeta i to manjeg kuhinjskog noža,  kao predmeta upotrijebljenog za izvršenje krivičnog djela, kako bi se otklonili stanja i uslovi da optuženi ubuduće vrši krivična djela u okviru opšte svrhe izricanja mjera bezbjednosti iz čl. 66. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako je sudsko-psihijatrijskim vještačenjem od strane stalnog sudskog vještaka medicinske struke prof. dr. S. M. i uvidom u medicinsku dokumentaciju na ime optuženog, nesumnjivo utvrdjeno, da optuženi K. A. ispunjava standarde toksikomanske zavisnosti o heroinu, te da je u postupku nesumnjivo utvrdjeno da motivacija za izvršenje krivičnog djela upravo proizilazi iz te zavisnosti, sud je optuženom shodno čl. 71. Krivičnog zakonika, izrekao i mjeru bezbjednosti obaveznog liječenja narkomana i odredio da će se ta mjera izvršiti u Specijalnoj bolnici za psihijatriju, Dobrota-Kotor, dok bude trajala potreba za liječenjem, ali ne duže od tri godine, s tim što će se vrijeme provedeno u ustanovi za liječenje uračunati u izrečenu kaznu zatvora, sve kako bi se otklonili stanja i uslovi, da optuženi ubuduće vrši krivična djela u okviru opšte svrhe izricanja mjera bezbjednosti iz čl. 66. Krivičnog zakonika.</span>
</p>
<p>&nbsp;</p>
<p>
<span class="span1">Shodno čl. 239. Zakonika o krivičnom postupku, sud je optuženog obavezao da oštećenom Š. A., na ime imovnsko pravnog zahtjeva plati novčani iznos od 40,00 eura, kao iznos pribavljene protivpravne imovinske koristi izvršenjem predmetnog krivičnog djela, dok je oštećenog u preostalom dijelu uputio na redovnu gradjansku parnicu, jer podaci krivičnog postupka ne pružaju dovoljan osnov za potpuno presudjenje, a utvrdjivanje tih činjenica vodilo bi samo odugovlačenju postupka i uvećavanju njegovih troškova.</span>
</p>
<p>&nbsp;</p>
<p>
<span class="span1">Kako je optuženi oglašen krivim, sud ga je obavezao i na plaćanje troškova krivičnog postupka-sudskog paušala plati ovom sudu novčani iznos od 50,00 eura, kao i da na ime troškova po osnovu angažovanja vještaka medicinske struke prof. dr. S. M., plati novčani iznos od 209,00 eura, sve u roku od 15 dana po pravosnažnosti presude, pod prijetnjom prinudne naplate</span><span class="span1">, </span><span class="span1">a</span><span class="span1"> </span><span class="span1">u</span><span class="span1"> </span><span class="span1">smislu</span><span class="span1"> č</span><span class="span1">l</span><span class="span1">. 226. i 229. </span><span class="span1">Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 21.11.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                             PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                              Predrag Tabaš </span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog,</span>
</p>
<p>
<span class="span1">4. Oštećenom po pravosnažnosti presude,</span>
</p>
<p>
<span class="span1">5. A/A.</span>
</p>
<p>&nbsp;</p>
<p>
<span class="span1">Postupljeno, dana _____________ godine</span>
</p>
<p>&nbsp;</p>
</div>
</div>


</body>
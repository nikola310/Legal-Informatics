<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{color:#000000;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">  Posl.br.K.32/14/14</span>
</p>
<p style="text-align:center;">
<span class="span1"></span><span class="span1">                  </span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog G N., kojeg brani branilac adv. M. I.iz P., zbog krivičnog djela teško djelo protiv bezbjednosti javnog saobraćaja iz čl.348. st.3. u vezi sa krivičnim djelom ugrožavanja javnog saobraćaja iz čl.339. st.3. u vezi st.1. Krivičnog zakonika, koji se vodi po optužnom predlogu ODT-a K. Kt.br.349/13 od 30.12.2013 godine, nakon održanog glavnog i javnog pretresa dana 28.10.2014. godine u prisustvu zamjenika ODT-a Kotor Tanje Čolan Deretić, okrivljenog i njegovog branioca i   punomoćnika oštećenih adv.Z. P.a, donio je i javno objavio dana . godine sljedeću </span>
</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni G N. JMBG ., od oca K. i majke B., rođene S., rođen .. godine u Kragujevcu, stalno nastanjen u S. S., Ulica S. ., državljanin C. G., po zanimanju skiper, neoženjen, bez djece, sa završenom VSS, dobrog imovnog stanja, ranije neosuđivan, protiv kojeg se ne vodi postupak za drugo krivično djelo,</span>
</p>
<p style="text-align:center;">
<span class="span1">K r i v     j e</span>
</p>
<p>
<span class="span1">Što je,</span>
</p>
<p>
<span class="span1">Dana ...g. oko .. h u mjestu S.. S., Opština B., upravljajući putničkim motornim vozilom marke ".. D", reg. ozn. .., vlasništvo G K., suprotno odredbi čl.40. st. 2. Zakona o bezbjednosti saobraćaja na putevima, nehatno, odnosno svjestan da svojom radnjom može učiniti krivično djelo, ali je olako držao da do toga neće doći, ugrozio saobraćaj i doveo u opasnost život oštećene B. O. iz B., na način što je na raskrsnici P. puta i U. S. radnju skretanja ulijevo tj iz U.. S.. na P.put sa namjerom nastavljanja kretanja prema B. otpočeo, a da se prethodno nije uvjerio da je propustio sva vozila koja imaju prvenstvo prolaza odnosno koja zadržavaju pravac kretanja tj. nije propustio motocikl marke "B  .. .." reg.ozn. ... koji se kretao P. putem iz pravca B. ka B., kojim je upravljao oštećeni R. N. iz B. i sa kojim je kao saputnik na vozilu bila oštećena B., da bi kada je vidio da R. sa motociklom nailazi, krenuo da se vraća u U. S. predstavljajući tako prepreku na putu oštećenom R.u koji je izmicanjem udesno pokušao da zaobiđe vozilo kojim je upravljao osumnjičeni G međutim došlo je do kontakta među vozilima i slijed istog pada oštećene B. O., a koje prilike je oštećena B. O. zadobila teške i po život opasne tjelesne povrede u vidu nagnječno-razderne rane u potiljačnom predjelu dužine 4 cm, uzdužnost pukotinastog preloma ljuske potiljačne kosti u središnjem predjelu ljuske potiljačne kosti, višestrukog preloma prednjeg-bailarnog dijela potiljačne kosti sa krvarenjem iz oba uva, preloma desne slijepoočne kosti, preloma desnog krila klinaste kosti sa krvarenjem-pristustvom krvi u sinusu-šupljini klinaste kosti, nagnječenine tkiva velikog mozga u </span><span class="span1">lijevom slijepočnom predjelu sa prisustvom vazduha u unutarlobanjskom prostoru- uz ljuske obije slipočne kosti i uz kosti podalobanje, krvarenja-prisustva krvi u prostoru ispod tvrde moždanice u lijevom čeonom predjelu, krvarenja-prisustva krvi u prostoru ispod tvrde moždanice u desnom slijepočnom predjelu, krvarenja-prisustva krvi u prostoru ispod paučinaste moždanice u predjelu bazalnih cistjerni, u lijevoj polovini potiljačnog predjela, obostranom u silivijinim pukotinama i obostrano u tjemenim predjelima u prostoru izmedju dvije polovine velikog mozga, prisustva krvi u sinusu-šupljini obije gornjevilične kosti i nagnječine plućnog tkiva u oboma plućnim krilima, N. R. lake tjelesne povrede u vidu nagnječanja lijevog lakta sa nagnječno razdernom ranom u predjelu lijevog lakta i sa posledičim otokom u  predjelu i lijevog lakta,  dok je na vozilima pričinjena materijalna šteta</span>
</p>
<p>
<span> </span>
</p>
<li>
<span class="span2"> - čime je učinio krivično djelo teško djelo protiv bezbjednosti javnog saobraćaja iz čl.348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 Krivičnog zakonika.</span>
</li>
<p>&nbsp;</p>
<p>
<span class="span1">Pa mu sud shodno čl. 3, 5, 8, 13, 16, 36, 42, 52, 53 i 54 KZ i čl. 226, 227, 229, 368 i 374 ZKP-a  izriče</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od .(..) mjeseci i istovremeno određuje da se kazna neće izvršiti ukoliko okrivljeni za vrijeme od dvije godine i šest mjeseci od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime troškova krivičnog postupka uplatiti iznos od </span><span class="span1">.. eura </span><span class="span1">i na ime sudskog paušala iznos od .. eura u roku od dva mjeseca od dana pravosnažnosti presude u korist Budžeta C. G. na žiro račun br. 832-16-52.</span>
</p>
<p>&nbsp;</p>
<p>
<span class="span3">Oštećeni B. O. i R. N. se sa postavljenim imovinskopravnim zahtjevom upućuju na parnicu.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">ODT iz Kotora podnio je ovom sudu optužni predlog Kt.br... od .... godine protiv okrivljenog G N. stavljajući mu na teret izvršenje krivičnog djela </span><span class="span1">teško djelo protiv bezbjednosti javnog saobraćaja iz čl.348 st.3. u vezi sa krivičnim djelom ugrožavanja javnog saobraćaja iz čl.339 st.3. u vezi st.1. Krivičnog zakonika.</span>
</p>
<p>&nbsp;</p>
<p>
<span class="span1">U svojoj odbrani okr. G N. je izjavio da ne priznaje djelo koje mu se stavlja na teret i krivicu za isto, da je kritične večeri oko .. časova iz S. S. krenuo ka B., i dolaskom do hotela A. gdje se ova ulica uključuje na J. magistralu stao je svojim vozilom uz zaustavnu liniju, zatim pogledao desno i lijevo i konstatovao da nema vozila ni sa jedne ni sa druge strane i otpočeo radnju uključivanja na Jadransku magistralu. Samo što se uključio na magistralu sa namjerom da ide ulijevo prema B. i prešao samo pola kolovozne trake namijenjene za kretanje vozila iz B. ka B., odnosno na P.put je uspio da se uključi možda nekih metar ili za dužinu svoje haube, nakon čega je primijetio je da mu sa lijeve strane nailazi motor, koji je došao neočekivano. Motociklista se kretao </span><span class="span1">prilično brzo, pa je da bi izbjegao kontakt sa njim reagovao tako što je svoje vozilo koje je u tom trenutku bilo u prvom prenosu prebacio u rikverc, i krenuo da se vraca unazad. Ovom reakcijom nije uspio da izbjegne kontakt među vozilima, pa je do istog došlo kad se vratio u ulicu iz koje je bio krenuo da ulazi na P.put, i vraćanje u rikverc u kritičnom trenutku mu se učinilo kao najbolje rješenje jer je smatrao da će motociklista uspjeti da prođe ispred njega samo malim pomijeranjem ulijevo, a takođe je smatrao da će vraćanjem unazad brže osloboditi desnu kolovoznu traku za pravac B. –B.nego što bi to učinio da je nastavio kretanje naprijed i zauzimao svoj položaj za kretanje prema B.. Dalje je izjavio da je preglednost sa lijeve strane prije uključivanja na J. put je bila dobra, i nije bilo vozila koja su mu zaklanjala pogled na J. put, i da motociklista je došao neočekivano, pošto je konstatovao da sa njegove lijeve strane nema vozila. Na glavnom pretresu je </span><span class="span1">dodao da je na licu mjesta sa lijeve strane kritične prilike bio jedan kombi stranih tablica, i još nekoliko vozila koji su se kasnije pomjerili sa tog mjesta, i da je zbog toga skraćena dužina puta koju je mogao da vidi, i da se motocikl kretao brzinom od preko 100km/h, jer je na prvom saslušanju bio potrešen od samog udesa, i nije ni sam znao šta treba da kaže tako da je rekao samo neke krucijalne stvari. Oštećenog R.a poznaje i nije htio da nekome nanosi muku i teret, a kada je sa R.em razgovarao nakon kritičnog događaja u službeno auto isti mu je tom prilikom kazao da se kretao sa svojim motociklom oko 120km/h, da je bio uspaničen, čak mu je i rekao u jednom mometnu da je on i kriv za nastalu nezgodu. Magistralni put prema hotelu A. kada se izađe lijevo loše se vidi, i mora se malo izaći vozilom na put, i na tom mjestu se često događaju nezgode, da je kritične prilike kolovoz bio zasut zemljom jer tuda prolaze kamioni koji su odvozili zemlju sa obližnjih hotela a takođe je na putu bilo i rasutog stakla. Dalje je izjavio da je mjesto kontakta bilo iza zaustavne linije, kada se vratio unazad a to može dokazati obzirom da je R. prešao preko njegovog vozila i kacigom udario odnosno više izgrebao zadnji dio gepeka tako da se on kretao unazad u tom momentu pregazio bi R.a, i da se nije vraćao vozilom unazad nakon kontakta sa motociklom, već je bio samo malo udesno zanešen zbog inercije, a to potvrđuje i činjenica da je njegovo staklo bilo probijeno od papučice motora, a da je pomijerao vozilo staklo bi sigurno puklo, jer je stao čim je došlo do sudara. Oštećeni R. kritične prilike je imao kacigu na glavi, dok B. O. nije imala kacigu na glavi. Izjavio je da se nakon kritičnog događaja </span><span class="span1">interesovao za zdravlje oštećene B. O., te da su on i njegov otac nudili pomoć i krv, ali da je otac oštećene rekao da nema potrebe,  kao i da je išao  u bolnicu u P. da vidi kako je oštećena, međutim nisu uspjeli ući kod nje, ali se njegov otac čuo sa ocem oštećene O., i da se par puta vidio i sa oštećenim R. sa kojim je ranije bio u dobrim odnosima ali sada nije.</span>
</p>
<p>&nbsp;</p>
<p>
<span class="span1">U cilju rasvjetljenja ove krivično pravne stvari i krivice okrivljenog sud je u dokaznom postupku proveo sljedeće dokaze: neposredno je  saslušao svjedoka-oštećenu B. O., svjedoka-oštećenog R. N., svjedoka K. M. i svjedoka M. Z., </span><span class="span1">izvršio je uvid u dokumentaciju UP CB B. od ..g. sa skicom lica mjesta, zapisnik o uviđaju od .. godine,  pročitao je zapisnik o izvršenoj kontroli prisustva alkohola u organizmu UP CB B. od ..g. na ime G N., pročitao je izvještaj o analizi alkohola u krvi KC CG od ..g na ime G N., pročitao je izvještaj ljekara jedinice za HMP u B. od ..g. na ime R. N., pročitao je izvještaj ljekara specijaliste radiologa od .. na ime B. O. (dva komada), pročitao je istoriju bolesti KC CG  od ..g na ime B. O., pročitao je ehokardiografski nalaz KC CG od ..g. na ime B. O., pročitao je RTG nalaz KC CG od ..g, od ..g. i od ..g. na ime B. O., pročitao je </span><span class="span1">izvještaj ljekara specijaliste - kardiologa KC CG od ..g na ime B. O., pročitao je izvještaj ljekara specijaliste - neurologa KC CG od ..g. i od ..g. na ime B. O.,  pročitao je zvještaj ljekara specijaliste - . KC CG od ..g na ime O. B., pročitao je zvještaj ljekara specijaliste - gastroenterologa KC CG od ..g. na ime B. O., pročitao je izvještaj ljekara pulmologa KIC CG od ..g. na ime O. B. (2 komada), pročitao je izvještaj ljekara specijaliste - oftamologa KC CG od ..g. na ime B. O., pročitao je zvještaj ljekara specijaliste - fizijatra KC CG od ...g na ime B. O., pročitao je izvještaj ljekara specijaliste ORG KC CG na ime O. B., pročitao je EMNG pregled na ime B. O., pročitao je CT nalaz KC CG od .. i od 27.06.2013.g (3 komada)  i od ..g na ime B. O., pročitao je otpusnu listu sa epikrizom KC CG od ...g. na ime B.  O., na saglasan predlog stranaka pročitao je nalaz i mišljenje sudskog vještaka medicinske struke K. N. od .., </span><span class="span3">i istog vještaka neposredno saslušao</span><span class="span1">, na saglasan predlog stranaka pročitao je nalaz i mišljenje vještaka saobraćajne struke D.V. od ...g,</span><span class="span3"> i istog vještaka neposredno saslušao,</span><span class="span1"> </span><span class="span1">na saglasan predlog stranaka pročitao je nalaz i mišljenje vještaka mašinske struke N. M. od ...g,</span><span class="span3"> i istog vještaka neposredno saslušao,</span><span class="span1"> </span><span class="span1">pročitao je izvod iz kaznene evidencije za okrivljenog MUP-a RS, PS u K. od ..g.</span>
</p>
<p>&nbsp;</p>
<p>
<span class="span1">Sud je odbio predlog branioca okrivljenog </span><span class="span1">da se provede novo saobraćajno vještačenje,  jer je smatrao da je u konkretnom slučaju činjenično stanje u potpunosti rasvijetljeno, da je vještak saobraćajne struke Đ. V. u svom nalazu i mišljenju kao i pri neposrednom saslušanu na glavnom pretresu precizno i jasno izjasnio na sve činjenice vezano za ovu saobraćajnu nezgodu, tako da bi provođenje novog vještačenja po mišljenju suda vodilo samo odugovlačenju postupka.</span>
</p>
<p>&nbsp;</p>
<p>
<span class="span1">Oštećena B. O. je izjavila da </span><span class="span1">povodom predmetne saobraćajne nezgode ne može dati svoj iskaz, jer se ničega ne sjeća, i da ima amneziju unazad tri godine. Pridružila se krivičnom gonjenju i postavila je  imoviskopravni zahtjev.</span>
</p>
<p>&nbsp;</p>
<p>
<span class="span1">Oštećeni R. N. je izjavio da se </span><span class="span1">kritične prilike kretao iz pravca B. prema P.lu, i kada je bio u blizini hotela A. vidio je vozilo koje je bilo na sredini puta, i koje je zaklanjalo obije kolovozne trake, i nije uspio da izbjegne to vozilo i došlo je do kontakta, i da se kretao brzinom od .. km/h.</span>
</p>
<p>
<span class="span1">Pokušao je da izbjegne vozilo na desnu stranu, ali je to bilo nemoguće, jer je vozilo koje se nalazilo na putu i koje je trebalo da ide prema B., u momentu kada ga je ugledao kretalo unazad. Ne zna tačno na kojem odstojanu je vidio vozilo, ali u momenutu kada ga je vidio na putu počeo je da koči pokušavajući da izbjegne vozilo, međutim do kontakta je došlo po sredini njegove kolovozne trake, i on je ostao pored vozila, dok se B. O. suvozač na motociklu "katapultirala "preko vozila, kojom prilikom nije imala zaštitnu kacigu na glavi.  Kritične prilike kod hotela A. nije primijetio nikakva vozila, a sa okrivljenim nakon saobraćajne nezgode nije razgovarao. Vozački ispit je položio prije dvije godine, i  često vozi na ovoj dionici puta. Pridružio se krivčnom gonjenju i postavio je imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok K. M. je izjavio da je kritične večeri bio sa Z.M., i da su sjedjeli u ugostiteljskom objektu “A.”, i to na tzv gornjoj terasi. Sa mjesta na kojem je on sjedjeo se ne vidi predmetna raskrsnica, ali je u jednom trenutku čuo udarac, zbog kojeg je ustao, prišao žardinjerama prema kolovozu, i vidio da je došlo do saobraćajne nezgode, odnosno da </span><span class="span1">su jedan motocikl i vozilo ostvarili kontakt. Sam trenutak saobraćajne nezgode nije vidio, ali je prije nezgode čuo zvuk motora, i prema zvuku istog misli da se motociklista krećao malo brže, ali ne zna kojom brzinom. Vozila od trenutka od kada ih je on vidio nijesu pomijerana do dolaska službenih lica koja su vršila uviđaj. </span>
</p>
<p>&nbsp;</p>
<p>
<span class="span1">Svjedok M. Z. je izjavio da je kritične večeri bio u ugostiteljskom objektu “A.” u društvu sa M. K.. U jednom trenutku začuo je zvuk motora, pogledao i vidio da iz krivine i pravca B.  P. velikom brzinom nailazi motor, i da se po njegovoj procjeni motociklista kretao brzinom većom od . km/h. Ubrzo nakon toga čuo je tup udarac, i izašao na kolovoz i vidio da je došlo do saobraćajne nezgode. Samu saobraćajnu nezgodu, odnosno kontakt motocikla i putničkog vozila nije vidio, niti je to mogao sa mjesta na kojem se nalazio, jer se raskrcnica na kojoj je došlo do kontakta ne može vidjeti sa terase ugostiteljskog objekta “A.”, koja je okrenuta prema moru. </span>
</p>
<p>&nbsp;</p>
<p>
<span class="span1">Zapisnik o uviđaju od ... godine sud je utvrdio da je isti sačinjen povodom saobraćajne nezgode koja se dogodila dana 16.06.2013.godine na magistralnom putu B. - B. u naselju S.S., da su u saobračajnoj nezgodi učestvovali N. G koji je upravljao vozilom . reg.ozn... i N. R. koji je upravljao motociklom marke . ..R reg.ozn.., i B. O. koja je bila saputnik na motociklu, da je do saobraćajne nezgode došlo na raskrsnici Jadranske magistrale i Ulice S. u naselju S.S..</span>
</p>
<p>&nbsp;</p>
<p>
<span class="span1">Uvidom u dokumentaciju ... od ...g. sa skicom lica mjesta, proizilazi da </span><span class="span1"> je u istoj konstatovan izgled vozila i motocikla, odnosno lice mjesta, izgled i položaj parkiranog vozila M.. reg.ozn .. ispred ulaza hotela A.,  kao i oštećenja na vozilima.</span>
</p>
<p>&nbsp;</p>
<p>
<span class="span1">Iz zapisnika o izvršenoj kontroli prisustva alkohola u organizmu UP CB B. od 16.06.2013.g. na ime G N., proizilazi da je nakon izvršenog ispitivanja konstatovano da je vozač ima 0,00 g/kg alkohola u organizmu. </span>
</p>
<p>&nbsp;</p>
<p>
<span class="span1">Iz izvještaja o analizi alkohola u krvi KC CG od ...g na ime G N., proizilazi da analiza krvi izvršena po metodi W. i da je nađeno 0,00 mmola/l % apsolutnog alkohola. </span>
</p>
<p>&nbsp;</p>
<p>
<span class="span1">Iz izvještaja ljekara jedinice za HMP u B. od ...g. na ime R. N., proizilazi </span><span class="span1">da je imenovani primljen u navedenu ustanovu zbog zadobijenih povreda u saobraćajnom udesu, te da su mu konstatovane povrede, utvrđena dijagnoza i propisana odgovarajuća terapija. </span>
</p>
<p>&nbsp;</p>
<p>
<span class="span1">Iz izvještaja ljekara specijaliste radiologa od ... godine na ime B. O. proizilazi </span><span class="span1">da je imenovana primljena u navedenu ustanovu zbog zadobijenih povreda u saobraćajnom udesu, te da su joj konstatovane povrede, utvrđena dijagnoza i propisana odgovarajuća terapija. </span>
</p>
<p>&nbsp;</p>
<p>
<span class="span1">Uvidom u ehokardiografski nalaz KC CG od ...g, RTG nalaz KC CG od ...g, od ...g. i od ...g, izvještaj ljekara specijaliste - kardiologa KC CG od ...g, izvještaj ljekara specijaliste - neurologa KC CG od ...g. i od ...g. izvještaj ljekara specijaliste - MFH KC CG od 01.07.2013.g, izvještaj ljekara specijaliste - gastroenterologa KC CG od ..g., izvještaj ljekara pulmologa KIC CG od 01.07.2013.g, izvještaj ljekara specijaliste - oftamologa KC CG od 02.07.2013.g., izvještaj ljekara specijaliste - fizijatra KC CG od 26.06.2013.g., </span><span class="span1">izvještaj ljekara specijaliste ORG KC CG, . pregled , CT nalaz KC CG od ... i od ...g (3 komada)  i od ...g, otpusnu listu sa epikrizom KC CG od ...g. na ime B. O., proizilazi da je oštećena liječena u navedenu ustanovu, nakon povreda zadobijenih u predmetnoj saobraćajnoj nezgodi. </span>
</p>
<p>&nbsp;</p>
<p>
<span class="span1">Iz istorije bolesti KC CG od ..g, proizilazi da je oštećena u navedenoj ustanovi liječena 29 dana, i da je dana .. godine transportovana za C.. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke mr Đ. V. od  .. godine proizilazi da je opasna situacija pretvorena u saobraćajnu nezgodu nastala na način što vozač vozila . ., . prilikom izvršenja radnje uključivanja u saobraćaj sa skretanjem ulijevo nije propustio motocikl koji se kretao iz pravca B. desnom kolovoznom trakom, što je bio obavezan da učini, jer je motociklista imao prioritet u prolazu. Ovakav način upravljanja vozilom posljedica je greške u upravljanju u dijelu nepoštovanja propisa koji obavezuju vozača da prilikom izvršenja radnje uključivanja sa skretanjem ulijevo mora da se pravovremeno uvjeri da istu može izvršiti bezbjedno, što nije učinio, a što predstavlja osnovni i jedini uzrok nastanka predmetne saobraćajne nezgode. Vozač motocikla . ... .., svojim postupkom nije uticao na nastanak nezgode, jer mu je vozilo ušlo u putanju kretanja. Nadalje iz nalaza proizilazi da je brzina vozila . . neposredno prije i u momentu kontakta imala vrijednost od oko . km/h, dok je brzina motocikla .. .. u momentu kontakta iznosila oko .00 km/h, i da je mjesto kontakta i motocikla bilo gledano po uzdužnoj osi magistralnog puta na oko ... (m) poslije ., gledano iz pravca B. u pravcu Petrovca, a gledano po poprečnoj osi magistralnog puta- na desnoj kolovoznoj traci, na oko 1,00-.. (m) lijevo od desne ivice kolovoza iznad tragova 5 i 6 na skici, gledano iz pravca B. u pravcu P... Kontakt je ostvaren između prednjeg dijela motocikla . GS ., . i bočnog lijevog dijela vozila .., koje je u kontaktu poziciju došlo kretanjem u nazad. Nakon kontakta vozilo . . nastavilo je sa kretanjem unazad za dužinu vozila, dok su motociklista i saputnik od udara u vozilo “preletjeli” preko vozila, nakon čega je vozilo noseći motocikl koji se zadržao na lijevoj bočnoj strani nastavilo kretanja sve do zaustavljanja. U momentu kada je vozilo počelo kretanje unazad motocikl je bio udaljen od mjesta kontakta oko . m, i sa te udaljenosti vozilo za motociklistu s obzirom na činjenicu da je vozilo . prije pokretanja unazad bilo zaustavljeno poslije kretanja naprijed ( a po izjavi vozača vozila) i predstavljalo je opasnost, pa je motociklista usmjerio motocikl udesno u cilju izbjegavanja kontakta, prolaskom iza vozila. Vozač vozila . . . BD . iz zaustavljene pozicije počinje kretanje unazad, jer je uočio motocikl sa lijeve strane, i za 1,0 s prešao rastojanje do mjesta kontakta oko . m, tako da je na taj način ušao u putanju kretanja motocikla. Vozač motocikla pokušao je usmjeravanjem motocikla udesno da izbjegne kontakt, o čemu svjedoči mjesto kontakta koje je naprijed opisano. Vozač vozila .. . .. imao je uslova da izbjegne nezgodu da se pravovremeno uvjerio da radnju uključivanja u saobraćaj sa skretanjem ulijevo može izvršiti bezbjedno, jer mu je motocikl, pogledom u lijevu stranu, morao biti u vidnom polju na rastojanju od oko . m i imao je prvenstvo prolaza. </span>
</p>
<p>
<span class="span1">Prilikom neposrednog saslušanja na glavnom pretresu vještak je objasnio da su način upravljanja motociklom i njegov izbor mogućnosti izbjegavanja nezgode lične karakteristike vozača koje zavise od niza faktora najviše sudbjektivnog karaktera pored onih koji se tiču obučenosti vozača, i da može samo da odgovori u pogledu eventualno tehničkih mogućnosti vozila, obilazak prepreke vozila na putu, sa lijeve i sa desne strane </span><span class="span1">i eventualnog aktiviranja kočnice, i da su to su bile tehničke mogućnosti vozača motocikla, a da li je on izabrao dobru mogućnost ne može da se izjasni, već jednostavno da konstatuje koju je izabrao na osnovu materijalnih tragova nezgode. Subjektivni osjećaj "poskakivanja" osjaća samo vozač i u tom djelu ne može da se izjasni, u tehničkom djelu koji se manifestuje tragom na kolovozu izjavio je da svaki . bez obzira koliko je broj impulsa u sekundi od .. zavisno od tehničkih mogućnosti samog motocikla, uvijek ostaje trag pneumatika na kolovozu, što je intezitet tih impulsa duži tragovi su više isprekidani a koje intezitzet impulsa kraći trag dobija kontinuirani trag. U oba slučaja tragovi se teško uočavaju, teže nego kod kočnica koje nemaju . ali ih je moguće uočiti. U konkretnom slučaju nije primjetio da u spisima predmeta postoji podatak da je unesen negdje trag kočenja. U svom pismenom nalazu je konstatovao da je vozilo bilo u mometnu kontakta u fazi kretanja unazad, i da na fotografijama elaborata kao i na skici lica mjesta postoje brojni tragovi rasutog stakla čije se porijeklo ne može utvrditi. Mišljenja je da je motocikl ostao "priljubljen" - "zakačen" na lijevi bok vozila na osnovu evidentiranih oštećena na vozilu i isturenih djelova motocikla koji su mogli zadržati motocikl u postojećem položaju sve do zaustavljanja što je i bio slučaj, da je očigledna činjenica što se i na fotografijama vidi da postojeći dio slomljenog stakla probijen od strane stope za držanje noge nije jedini što znači da se ne može utvrditi kojim su se sve drugim djelovima tako priljubljena držala on ne može utvrditi, i da bi to mogao eventualno trasolog ili vještak mašinske struke.  Na strani .. nalaza odgovrio je na pitanje zašto je kontakt vozila i motocikla tamo gdje je naveo u nalazu, a ne na mjestu gdje su tragovi navedeni u skici br. .  i da nije mogla biti na drugo mjesto jer pod . i . gdje se opisuju tragovi polomljenog stakla na kolovozu i trag opale zemlje direktno upućuje na konstataciju da je jedino moglo tu doći do konatakta jer se trag zemlje ne može premjestiti sa prostora izvan kolovoza ponovo na kolovoz. Na fotografiji tako i na skici lica mjesta nedvosmisleno stoji da je pod oznakom . evidentiran trag optadne zemlje na kolovozu sa kotama na desnoj kolovoznoj traci na udaljenosti od . i . metara lijevo od desne ivice kolovoza i 8 m fiksne tačke gledano iz pravca B. u pravcu P.. Mjerenje nije bilo moguće na osnovu iskustva i saznanja o deformisanim djelovima motocikla pa je primjenio mjere od . cm koje se inače u etalonu zavisnosti brzine u trenutku sudara od evidentiranih oštećenja motocikla unose na verikalnu osu . a onda se na osu . t.j baznu osu očitava brzina i to se predstavlja aritmetičom sredinom dobijenih vrijednosti, i napomenuo da se radi takav postupak izračunavanja isključivo pri izračunavanju sudarne brzine i to kad nema drugih vidljivih materijalnih tragova na osnovu kojih bi se mogla izračunati posjedovana brzina, brzina u trenutku nastanka opasne situacije, brzina prije aktiviranja kočnice, pa se ogradio da nema elemetnata u spisima predmeta za izračunavanje brzine kretanja motocikla u mometnu uočavanja opasnosti od strane motocikliste. Dodao je da se u principu ne prihvata subjektivni osjećaj zato što se brzina kao vektorska veličina ili očitava sa mjernih uredjaja na vozilu ili ih izračunava na jedan od poznatih metoda zato što je najpouzdaniji način bio izračunavanje sudarne brzine motocikla. Što su skraćenja veća to su brzine veće, međutim limitiran je zbog oštećenja koja su  nedvosmisleno navedena u zapisnik o uvidjaju na st.5, i on je procjenio da ta oštećenja ne mogu biti veća nego kako je to procjenio. Pri brzini od oko .km/h zaustavni put bio od . m to podrazumjeva vrijeme aktiviranja  radne kočnice, odaziv kočionog sistema i trag kočenja, o čemu se u ovoj  varijanti ne može govoriti jer nema traga kočenja.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke K. N. od ..g. proizilazi da je B. O. zadobila sljedeće tjelesne povrede:</span><span class="span1"> nagnječno-razdernu ranu u potiljačnom predjelu dužine 4 cm, uzdužni pukotinasti preloma ljuske potiljačne kosti u središnjem predjelu ljuske potiljačne kosti, višestruki prelom prednjeg-bazilarnog dijela potiljačne kosti sa krvarenjem iz oba uva, prelom desne slijepoočne kosti, prelom desnog krila klinaste kosti sa krvarenjem-pristustvom krvi u sinusu-šupljini klinaste kosti, nagnječenu tkiva velikog mozga u lijevom slijepočnom predjelu sa prisustvom vazduha u unutarlobanjskom prostoru- uz ljuske obije sljepoočne kosti i uz kosti poda lobanje, krvarenje- prisustvoe –prisustvo krvi u prostoru ispod tvrde moždanice u desnom sljepoočnom predjelu, krvarenje-prisustvo krvi u prostoru ispod paučinaste moždanice u predjelu bazalnih cistjerni, u lijevoj polovini potiljačnog predjela, obostrano u S. pukotinama i obostrano u tjemenim predjelima u prostoru između dvije polovine velikog mozga, prisustvo krvi u sinusu-šupljini obje gornjevilične kosti i nagnječine plućnog tkiva u oboma plućnim krilima. Navedene povrede predstavljaju u vrijeme nanošenja, skupno procijenjeno, tešku tjelesnu povredu opasnu po život, i nastale su uslijed pada B. O. sa motocikla i njenog kontakta sa podlogom. </span>
</p>
<p>
<span class="span1">Vještak je prilikom saslušanja na glavnom pretresu ostao kod svog pisanog  nalaza od .. godine, i dodao da ne može sa apsolutnom sigurnošću da tvrdi ali mišljenja je da se išta drastično bitno ne bi promjenilo u pogledu kvalifikacija povreda ošećene B. O. nakon uvida u medicinsku dokumentaciju oštećene B. iz B. i iz Š., i dodao da B. O. nije zadobila nijednu povredu uslijed kontakta njene glave, tjela i predmetnog putničkog vozila, jer do tog kontakta uopšte nije ni došlo. Ista je zahvaljujući sili inercije jednostavno "preleterla" predmentno PMV te ostvarila kontakt sa podlogom kako to i stoji u nalazu i mišljenju od ..godine, i da u raspoloživoj medicinskoj dokumentaciji koja je navedena u 30 tačaka u nalazu od ..g. konstatovane su isključivo samo povrede glave i pluća, tako da je dominantan kontak sa podlogom ostvaren glavom, a što se tiče visine ne može se izjasniti. Da je oštećena u vrijeme odigravanja saob. nezgode na glavi imala kacigu, sasvim sigurno povrede glave bi bile manjeg inteziteta u odnosu na postojeće. Nakon uvida u medicinsku  dokumentaciju na ime R. N. vještak je izjavio da na osnovu činjenica notiranih u navedenoj medicinskoj dokumentaciji konstatovao da je R. N. u predmetnoj saob. nezgodi zadobio nagnječenje lijevog lakta, sa nagnječno-razdernom ranom u predjelu lijevog lakta i sa poslijedičnim otokom u predjelu lijevog lakta a koja povreda predstavlja u vrijeme nanošenja laku tjelesnu povredu te koja povreda je nastala najvjerovatnije uslijed kontakta lijevog lakta N. R.a i predmetnog putničkog motornog vozila.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka mašinske struke N. M. od . godine, proizilazi da je vještak nakon što je utvrdio tehničke karakteristike motocikla . i vozila . nađeno stanje, zatim oštećenja na navedenim vozilima i intezitet udara, ustanovio da su vozilo .reg.ozn . kao i motocikl . reg.oznaka . u momentu nezgode bili tehnički ispravni, i da tehničko stanje vozila nije uzrok nastale nezgode već neke druge okolnosti, i da su vozači navedenih vozila bezbjedno mogli upravljati vozilom prilagođavajući vožnju uslovima puta i učesnicima u saobraćaju. Na glavnom pretresu vještak je na pitanje</span><span class="span1"> da li bi se staklo na zadnjim lijevim vratima rasulo objasnio da to zavisi od vrste stakla odnosno od proizvođača, tehnologije, i  izrade stakla i od toga zavisi da li će se staklo prosuti ili ostati u cjelini, da ne zna ko je proizvođač stakla, i da je vjerovatno vozilo popravljeno imajući u vidu od kada se dogodila saobraćajna nezgoda,  a da je staklo uzeto odmah nakon </span><span class="span1">nezgode moglo bi se utvrditi o kojoj se vrsti stakla radi i ko je proizvođač, i da je njegov dio tehnički da konstatuje oštećenja i tehničko stanje vozila u momentu nezgode i ništa drugo. U konkretnom slučaju se ne radi o nikakvom sportskom motoru, da se radi o motoru koji može bilo ko da kupi, i da inetezitet udara određuje vještak saobraćajne struke, a to zavisi od mjesta gdje nastaje kontakt a u konkretnom slučaju došlo je do oštećenja vrata i to prednjih i zadnjih sa iste strane, a debljina limova na tim vratima je od 0,8-1 mm tako da uvijek spoljna oplata se deformiše, a oštećenja zavise i od brzine. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije za okirvljenog MUP-a RS, PS u K. od ..g.proizilazi da okrivljeni nije ranije osuđivan. </span>
</p>
<p>&nbsp;</p>
<p>
<span class="span1">Cijeneći sve izvedene dokaze pojedinačno, kao i u njihovoj povezanosti i u odnosu na odbranu okrilvjenog sud je utvrdio činjenično stanje navedeno u izreci presude. </span>
</p>
<p>&nbsp;</p>
<p>
<span class="span1">Naime, sud je  nesporno utvrdio, a kako to proizilazi iz zapisnika o uviđaju saobraćajne nezgode,  da je dana 16.06.2013. godine, oko 20,10h u mjestu S. S., Opština B. došlo do saobraćajne nezgode u kojoj su učestvovali vozač motornog vozila marke .. D reg.oznaka .. </span><span class="span1">kojim je upravljao okrivljeni G N. i motocikla marke marke .. reg.oznaka BD , kojim je upravljao oštećeni  R. N., sa kojim je kao saputnik na vozilu bila oštećena B. O., a koje prilike je oštećena B. O.  zadobila tjelesne povrede sud se uvjerio na osnovu medicinske dokumentacije oštećene, a na osnovu koje je vještak medicinske struke utvrdio da je ošt. B. O. kritične prilike zadobila sljedeće povrede: </span><span class="span1">nagnječno-razdernu ranu u potiljačnom predjelu dužine 4 cm, uzdužni pukotinasti preloma ljuske potiljačne kosti u središnjem predjelu ljuske potiljačne kosti, višestruki prelom prednjeg-bazilarnog dijela potiljačne kosti sa krvarenjem iz oba uva, prelom desne slijepoočne kosti, prelom desnog krila klinaste kosti sa krvarenjem-pristustvom krvi u sinusu-šupljini klinaste kosti, nagnječenu tkiva velikog mozga u lijevom slijepočnom predjelu sa prisustvom vazduha u unutarlobanjskom prostoru- uz ljuske obije sljepoočne kosti i uz kosti poda lobanje, krvarenje- prisustvoe –prisustvo krvi u prostoru ispod tvrde moždanice u desnom sljepoočnom predjelu, krvarenje-prisustvo krvi u prostoru ispod paučinaste moždanice u predjelu bazalnih cistjerni, u lijevoj polovini potiljačnog predjela, obostrano u Silvijevim pukotinama i obostrano u tjemenim predjelima u prostoru između dvije polovine velikog mozga, prisustvo krvi u sinusu-šupljini obje gornjevilične kosti i nagnječine plućnog tkiva u oboma plućnim krilima, </span><span class="span1">koje povrede predstavljaju u vrijeme nanošenja skupno procijenjene </span><span class="span1">tešku tjelesnu povredu opasnu po život, i nastale su uslijed pada B. O. sa motocikla i njenog kontakta sa podlogom, dok je oštećeni R. N. </span><span class="span1">u predmetnoj saobraćajnoj nezgodi zadobio nagnječenje lijevog lakta, sa nagnječno-razdernom ranom u predjelu lijevog lakta i sa poslijedičnim otokom u predjelu lijevog lakta a koja povreda predstavlja u vrijeme nanošenja laku tjelesnu povredu te koja povreda je nastala najvjerovatnije uslijed kontakta lijevog lakta N. R.a i predmetnog putničkog motornog vozila. Nalaz vještaka medicinske struke sud je u potpunosti prihvatio obzirom da je isti jasan, stručan i dat po pravilima struke. </span>
</p>
<p>
<span class="span1">Oštećeni N. R. je u svom iskazu objasnio </span><span class="span1">da se </span><span class="span1">kritične prilike kretao iz pravca B. prema P.lu, i kada je bio u blizini hotela A. vidio je vozilo koje je bilo na sredini puta, i koje je zaklanjalo obije kolovozne trake, međutim nije uspio da izbjegne to vozilo, i došlo je do kontakta, te da se kretao brzinom od km/h. Pokušao je da izbjegne vozilo na desnu stranu, ali je to bilo nemoguće, obzirom da se vozilo koje se nalazilo na putu i koje je </span><span class="span1">trebalo da ide prema B., u momentu kada ga je ugledao isto se kretalo unazad, pa je do kontakta došlo po sredini njegove kolovozne trake, nakon čega  je on ostao pored vozila, dok se  oštećena B. "katapultirala "preko vozila, kojom prilikom je imao zaštitnu kacigu na glavi, dok oštećena B. O. istu nije imala. Ovakvom iskazu oštećenog sud je poklonio punu vjeru i isti u potpunosti prihvatio  obzirom da je u saglasnosti sa ostalim provedenim dokazima, u prvom redu nalazom i mišljenjem vještaka saobraćajne struke, iz kojeg proizilazi vozač motocikla .. .. ... .., svojim postupkom nije uticao na nastanak nezgode, jer mu je vozilo ušlo u putanju kretanja, da je  brzina vozila ... .. neposredno prije i u momentu kontakta imala vrijednost od oko 7,5 km/h, dok je brzina motocikla .. u momentu kontakta iznosila oko 48,00 km/h, i da je mjesto kontakta i motocikla bilo gledano po uzdužnoj osi magistralnog puta na oko 9,00-10,00 (m) poslije FT, gledano iz pravca B. u pravcu P., a gledano po poprečnoj osi magistralnog puta-na desnoj kolovoznoj traci, na oko .. (m) lijevo od desne ivice kolovoza iznad tragova 5 i 6 na skici, gledano iz pravca B. u pravcu Petrovca, da je kontakt  ostvaren između prednjeg dijela motocikla .., .. i bočnog lijevog dijela vozila ..., koje je u kontaktu poziciju došlo kretanjem u nazad, i da je nakon kontakta vozilo .. nastavilo sa kretanjem unazad za dužinu vozila, dok su motociklista i saputnik od udara u vozilo “preletjeli” preko vozila, nakon čega je vozilo noseći motocikl koji se zadržao na lijevoj bočnoj strani nastavilo kretanja sve do zaustavljanja. U momentu kada je vozilo počelo kretanje unazad motocikl je bio udaljen od mjesta kontakta oko .. m, i sa te udaljenosti vozilo za motociklistu s obzirom na činjenicu da je vozilo .. prije pokretanja unazad bilo zaustavljeno poslije kretanja naprijed ( a po izjavi vozača vozila) i predstavljalo je opasnost, pa je motociklista usmjerio motocikl udesno u cilju izbjegavanja kontakta, prolaskom iza vozila. Vozač vozila .... iz zaustavljene pozicije počinje kretanje unazad, jer je uočio motocikl sa lijeve strane, i za 1,0 s prešao rastojanje do mjesta kontakta oko .. m, tako da je na taj način ušao u putanju kretanja motocikla. Vozač motocikla pokušao je usmjeravanjem motocikla udesno da izbjegne kontakt, o čemu svjedoči mjesto kontakta koje je naprijed opisano. Vozač vozila .. imao je uslova da izbjegne nezgodu da se pravovremeno uvjerio da radnju uključivanja u saobraćaj sa skretanjem ulijevo može izvršiti bezbjedno, jer mu je motocikl, pogledom u lijevu stranu, morao biti u vidnom polju na rastojanju od oko .. m i imao je prvenstvo prolaza. Vještak je u konačnom zaključio da je opasna situacija pretvorena u saobraćajnu nezgodu nastala na način što vozač vozila .., .. prilikom izvršenja radnje uključivanja u saobraćaj sa skretanjem ulijevo nije propustio motocikl koji se kretao iz pravca B. desnom kolovoznom trakom, što je bio obavezan da učini, jer je motociklista imao prioritet u prolazu, i da ovakav način upravljanja vozilom posljedica je greške u upravljanju u dijelu nepoštovanja propisa koji obavezuju vozača da prilikom izvršenja radnje uključivanja sa skretanjem ulijevo mora da se pravovremeno uvjeri da istu može izvršiti bezbjedno, što nije učinio, a što predstavlja osnovni i jedini uzrok nastanka predmetne saobraćajne nezgode, koji nalaz i mišljenje je sud u potpunosti prihvatio kao jasan, stručan, dat po pravilima struke.</span>
</p>
<p>
<span class="span1"> </span>
</p>
<p>
<span class="span1">Imajući u vidu navedeno sud nije mogao prihvatiti prigovor branioca okrivljenog da je nalaz i mišljenje vještaka saobraćajne struke </span><span class="span1">paušalan, sumaran, i nejasan posebno pri utvrđivanju mjesta kontakta motocikla i vozila ... koje je po stavu odbrane na jedan metar desno od ivice puta, i da vještak nije dao precizne odgovore prilikom saslušanja ni u jednom segmetnu nalaza i da je ostao nedorečen, i da je izbjegao odgovor zašto se lijevo bočno staklo lijevih vrata vozila .. nije rasulo obzirom na njegove tvrdnje da se </span><span class="span1">vozilo kretalo unazad od mjesta fizičkog kontakta do njegovog zaustavljanja, da brzina kretanja motocilla nije realno određena, i da je vještak parametre za skraćene ose uzeo napamet, što je od uticaja na brzini kretanja motocikla u sudaranoj fazi, obzirom da je vještak saobraćajne struke po nalaženju suda </span><span class="span1">i u nalazu i mišljenju i pri neposrednom saslušanu na glavnom pretresu precizno i jasno izjasnio na sve činjenice vezano za predmetnu  saobraćajnu nezgodu, pri tome cijeneći i nalaz i mišljenje vještaka mašinske struke N. M.( koji nalaz i mišljenje je sud u potpunosti prihvatio) u kojem je naveo da </span><span class="span1">nakon što je utvrdio tehničke karakteristike motocikla . i vozila ., nađeno stanje, zatim oštećenja na navedenim vozilima i intezitet udara, ustanovio je da su vozilo . reg.ozn BD . kao i motocikl . reg.oznaka .. u momentu nezgode bili tehnički ispravni, i da tehničko stanje vozila nije uzrok nastale nezgode već neke druge okolnosti, i da su vozači navedenih vozila bezbjedno mogli upravljati vozilom prilagođavajući vožnju uslovima puta i učesnicima u saobraćaju,a na glavnom pretresu je pojasnio ogovarajući na pitanje branioca okrivljenog  </span><span class="span1">da li bi se staklo na zadnjim lijevim vratima vozila, na kojem je bila zaglavljena stopa motora, rasulo da se vozilo nakon kontakta kretalo unazad objasnio da to zavisi od vrste stakla odnosno od proizvođača, tehnologije, i  izrade stakla i od toga zavisi da li će se staklo prosuti ili ostati u cjelini.</span>
</p>
<p>&nbsp;</p>
<p>
<span class="span1">I sam okrivljeni G u svojoj odbrani nije sporio da je kritične večeri oko 20,00 časova iz S. S. krenuo ka B., i dolaskom do hotela A. gdje se ova ulica uključuje na J. magistralu stao je svojim vozilom uz zaustavnu liniju, zatim pogledao desno i lijevo i konstatovao da nema vozila ni sa jedne ni sa druge strane i otpočeo radnju uključivanja na J. magistralu, da samo što se uključio na magistralu sa namjerom da ide ulijevo prema B. i prešao je samo pola kolovozne trake namijenjene za kretanje vozila iz B. ka B., odnosno na P.put je uspio da se ukjuči možda za nekih metar, ili preciznije za dužinu haube, a zatim je primijetio da mu sa lijeve strane nailazi motor, koji je došao neočekivano, da se motociklista kretao prilično brzo, pa je da bi izbjegao kontakt sa njim reagovao tako što je svoje vozilo koje je u tom trenutku bilo u prvom prenosu prebacio u rikverc, i krenuo da se vraca unazad, međitim tom reakcijom nije uspio da izbjegne kontakt među vozilima, pa je do istog došlo kad se vratio u ulicu iz koje je bio krenuo da ulazi na P.put, a</span><span class="span4"> </span><span class="span1">vraćanje u rikverc u kritičnom trenutku mu se učinilo kao najbolje rješenje jer je smatrao da će motociklista uspjeti da prođe ispred njega samo malim pomijeranjem ulijevo, a takođe je smatrao da će vraćanjem unazad brže osloboditi desnu kolovoznu traku za pravac B. –B. nego što bi to učinio da je nastavio kretanje naprijed i zauzimao svoj položaj za kretanje prema B., </span><span class="span1">i da je mjesto kontakta bilo iza zaustavne linije, te  da se nije vraćao vozilom unazad nakon kontakta sa motociklom, već je bio samo malo udesno zanešen zbog inercije, i da je odmah stao čim je došlo do sudara.</span><span class="span1"> </span><span class="span1">Međutim, sud nije  mogao prihvatiti odbranu okrivljenog da je na licu mjesta  sa lijeve strane kritične prilike bili jedan kombi stranih tablica, i još nekoliko vozila koji su se kasnije pomjerili sa tog mjesta, i da je zbog toga skraćena dužina puta koju je mogao da vidi, i da se motocikl kretao brzinom od preko 100km/h, da se magistralni put prema hotelu A. kada se izađe lijevo loše vidi, i mora se malo izaći vozilom na put, i na tom mjestu se često događaju nezgode, da je kritične prilike kolovoz bio zasut zemljom jer tuda prolaze kamioni koji su odvozili zemlju sa obližnjih hotela a takodje je na putu bilo i rasutog stakla, obzirom da je ovakva odbrana okrivljenog u potpunosti opovrgnuta iskazom oštećenog R.a, te nalazom i mišljenjem vještaka saobraćajne struke, koji nalaz je sud u potpunosti prihvatio,  iz kojeg proizilazi </span><span class="span1">da je opasna situacija pretvorena u saobraćajnu </span><span class="span1">nezgodu nastala na način što vozač vozila ... prilikom izvršenja radnje uključivanja u saobraćaj sa skretanjem ulijevo nije propustio motocikl koji se kretao iz pravca B. desnom kolovoznom trakom, što je bio obavezan da učini, jer je motociklista imao prioritet u prolazu, i da ovakav način upravljanja vozilom posljedica je greške u upravljanju u dijelu nepoštovanja propisa koji obavezuju vozača da prilikom izvršenja radnje uključivanja sa skretanjem ulijevo mora da se pravovremeno uvjeri da istu može izvršiti bezbjedno, što nije učinio, a što predstavlja osnovni i jedini uzrok nastanka predmetne saobraćajne nezgode.</span>
</p>
<p>&nbsp;</p>
<li>
<span class="span2">Prema tome, postupajući na ovaj način okr. G N. je prekršio odredbu čl.40 st.2 Zakona o bezbjednosti saobraćaja na putevima koja propisuje da vozač vozila koji na raskrsnici skreće ulijevo dužan je da propusti vozilo koje, dolazeći iz suprotnog smjera na raskrsnici zadržava pravac kretanja ili skreće udesno ako saobraćajnim znakom nije drugačije određeno, što okrivljeni G u konkretnom slučaju nije učinio, već je </span><span class="span2">na raskrsnici P. puta i U. S. otpočeo radnju skretanja ulijevo tj iz U. S. na P.put sa namjerom da nastavi kretanja prema B., a da se nije uvjerio da je propustio sva vozila koja imaju prvenstvo prolaza odnosno koja zadržavaju pravac kretanja tj nije propustio motocikl marke ".." reg.ozn. .. koji se kretao P. putem iz pravca B. ka Baru, da bi kada je vidio da R. sa motociklom nailazi, krenuo da se vraća u Ulicu Slobode predstavljajući tako prepreku na putu oštećenom R.u, čime su se u njegovim radnjama </span><span class="span2">ostvarila se sva bitna obilježja bića krivičnog djela teško djelo protiv bezbjednosti javnog saobraćaja iz čl.348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 Krivičnog zakonika. </span>
</li>
<p>&nbsp;</p>
<p>
<span class="span1">Okrivljeni je postupao sa nehatom, jer je bio svjestan da svojom radnjom- skretanjem ulijevo svojim vozilom, a da se</span><span class="span1"> prethodno nije uvjerio da to može učiniti bez opasnosti za druge učesnike u saobraćaju</span><span class="span1">, može učiniti krivično djelo, ali je olako držao da do toga neće doći ili da će to moći spriječiti. </span>
</p>
<p>&nbsp;</p>
<p>
<span class="span1">Iskaz oštećene B. O. sud nije posebno cijenio obzirom da ista  nije mogla objasniti slijed kritičnog događaja, jer se istog nije sjećala, a takođe sud nije posebno cijenio ni iskaze svjedoka M. Z. i K. M. obzirom da isti nijesu bili očevici same saobraćajne nezgode, jer sa mjesta na kojem su sjedali nijesu mogli da vide mjesto gdje je došlo do kontakta vozila, a sud nije cijenio ni njihove izjave o brzini kretanja motocikla obzirom da kako su sami izjavili na osnovu zvuka procijenili da se motocikl kretao brzo, a što je po mišljenju suda njihov subjektivni osjećaj, pri tome imajući u vidu da je  brzinu kretanja motocikla sud utvrdio iz nalaza i mišljenja vještaka saobraćajne struke koji nalaz je sud u potpunosti prihvatio.   </span>
</p>
<p>&nbsp;</p>
<li>
<span class="span2">Prilikom odluke o vrsti i visini krivične sankcije sud je shodno čl.42 KZ cijenio sve okolnosti koje utiču da kazna bude veća ili manja, pa je kao olakšavajuće okolnosti na strani okrivljenog cijenio njegovu raniju neosuđivanost, dok otežavajućih okolnosti nije bilo, pa mu je utvrdio kaznu zatvora u trajanju od šest mjeseci i istovremeno odredio da se kazna neće izvršiti ukoliko okrivljeni u roku od dvije godine i šest mjeseci od dana pravosnažnosti presude ne učini novo krivično djelo. Sud je mišljenja da će se uslovnom osudom dovoljno uticati na okrivljenog da više ne vrši ovakva, kao ni slična krivična djela, odnosno da bude obazriviji prilikom upravljanja motornim vozilom, a cijeneći </span><span class="span2">njegovu ličnost i stepen krivice, te da će se ostvariti svrha iz čl.52 KZ u okviru opšte svrhe krivičnih sankcija.</span><span class="span1"> </span>
</li>
<p>&nbsp;</p>
<p>
<span class="span1">Sud je shodno čl.226, 227 i 229 ZKP-a obavezao okrivljenog da na ime troškova krivičnog postupka uplati iznos od ... eura (troškovi vještaka saobraćajane, medicinske i</span><span class="span1"> mašinske struke</span><span class="span1">), a na ime sudskog paušala iznos od .. eura, sve u roku od dva mjeseca od dana pravosnažnosti presude u korist </span><span class="span1">Budžeta Crne Gore na žiro račun br. 832-16-52.</span><span class="span3"> a dokaz o uplati potrebno je da dostavi ovom sudu s pozivom na broj K. 32/14/14.</span>
</p>
<p>&nbsp;</p>
<p>
<span class="span3">Shodno čl.239 ZKP-a sud je oštećene O. B. i N. R.a sa postavljenim, a nepreciziranim imovinskopravnim zahtjevom uputio na parnicu, </span><span class="span1">s obzirom da činjenice utvrđene u ovom krivičnom postupku ne pružaju pouzdan osnov ni za potpuno, ni za djelimično presuđenje, a njihovo utvrđivanje bi vodilo znatnom odugovlačenju postupka. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 31.10.2014.g.</span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                           S U D I J A</span>
</p>
<p>
<span class="span1">Aleksandra Čolan  </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">     Danijela Samardžić s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu P., u roku od 8 dana od dana prijema, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
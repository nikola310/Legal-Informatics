<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8659722in 0.9451389in 0.8659722in 0.9451389in;}
.p1{text-align:end;hyphenate:auto;font-family:Arial;font-size:13pt;}
.p2{text-align:end;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Times New Roman;font-size:12pt;}
.p5{text-indent:0.5in;text-align:center;hyphenate:auto;font-family:Times New Roman;font-size:13pt;}
.p6{text-align:center;hyphenate:auto;font-family:Times New Roman;font-size:13pt;}
.p7{text-indent:0.375in;text-align:start;hyphenate:auto;font-family:Arial;font-size:13pt;}
.p8{text-indent:0.375in;text-align:center;hyphenate:auto;font-family:Arial;font-size:13pt;}
.p9{text-align:center;hyphenate:auto;font-family:Arial;font-size:13pt;}
.p10{text-indent:0.375in;text-align:justify;hyphenate:auto;font-family:Arial;font-size:13pt;}
.p11{text-align:justify;hyphenate:auto;font-family:Arial;font-size:13pt;}
.p12{text-align:start;hyphenate:auto;font-family:Arial;font-size:13pt;}
.p13{text-indent:0.5in;text-align:justify;hyphenate:auto;font-family:Arial;font-size:13pt;}
.p14{text-indent:0.5in;text-align:start;hyphenate:auto;font-family:Arial;font-size:13pt;}
.p15{text-indent:-0.25in;margin-left:3.3645833in;text-align:justify;hyphenate:auto;font-family:Arial;font-size:13pt;}
.p16{text-indent:0.5in;text-align:center;hyphenate:auto;font-family:Arial;font-size:13pt;}
.p17{text-align:justify;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.3715278in;}
</style>
<meta content="dragan.babovic" name="author">
</head>
<body class="b1 b2">
<p class="p1">
<span>K.br. 389/12</span>
</p>
<p class="p2"></p>
<p class="p2"></p>
<p class="p3"></p>
<p class="p4">
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p5"></p>
<p class="p6"></p>
<p class="p7">
<span>OSNOVNI SUD U NIKŠIĆU, sudija Dragan Babović, uz učešće zapisničara Krištof Stanke, u krivičnom predmetu protiv okrivljenih D. R.A i R. T.E iz P.a, zbog krivičnog djela napad na službeno lice u vršenju službene dužnosti iz čl 376 st. 3 u vezi st. 1 KZ, odlučujući po Optužnom predlogu ODT-a Nikšić Kt.br. 912/11-2 od 26.03.2012 godine, nakon održanog glavnog, javnog pretresa, dana 18.04.2013. godine, u prisustvu zastupnika optužbe Mićunović Vjere , zamjenika ODT-a Nikšić,  okrivljenih , donio je i istog dana javno objavio</span>
</p>
<p class="p7"></p>
<p class="p8"></p>
<p class="p8"></p>
<p class="p9">
<span>P R E S U D U</span>
</p>
<p class="p9"></p>
<p class="p9"></p>
<p class="p10">
<span>Okrivljeni:</span>
</p>
<p class="p11"></p>
<p class="p10">
<span>D. R.O, od oca M  i majke R  rođene R., rođen xxxxx god u P. , sa prebivalištem u N  ul. xxxxx državljanin Crne Gore, oženjen , otac troje djece, sa završenom srednjom školom, penzioner , lošeg imovnog stanja, ranije neosuđivan, </span>
</p>
<p class="p10"></p>
<p class="p10">
<span>R. T.A, od oca M  i majke M  rođene D., rođen xxxx godine u P. , sa prebivalištem u P. , selo S , državljanin Crne Gore, oženjen, otac troje djece, prosvjetni radnik , srednjeg imovnog stanja, ranije neosuđivan,</span>
</p>
<p class="p11"></p>
<p class="p11"></p>
<p class="p9">
<span>K r i v i     s u</span>
</p>
<p class="p8"></p>
<p class="p10">
<span>Zato što su:</span>
</p>
<p class="p7">
<span>Dana 30.11. 2011 godine u Nikšiću, na glavnoj raspravi održanoj u prostorijama Osnovnog suda u Nikšiću, pred sudijom R. J.om u parničnom sporu koji se vodi po tužbi tužioca T. L.e i drugih protiv tuženih D. R.a i R. T.e, prijetili da će napasti sudiju R. J.u u vezi sa vršenjem njene sudijske dužnosti na način što su joj dok je trajala rasprava povišenim glasom , a okrivljeni D. R.o i sa podignutom rukom prijetili i to okrivljeni D. R.o :« Vidjećemo se mi još, srešćemo se« a okrivljeni R. T.a:« Još ćemo se mi vidjeti i još ćemo o ovome razgovarati«,</span>
</p>
<p class="p12"></p>
<p class="p12">
<span>	- čime su izvršili krivično djelo napad na službeno lice u vršenju službene dužnosti iz čl.376 st.3 u vezi st.1  KZ .</span>
</p>
<p class="p12"></p>
<p class="p13">
<span>Pa ih Sud, primjenom citiranih zakonskih odredbi, te čl.  4 st.2, 32, 33, 36, 42, 45 i 46. KZ, te čl. 226. i 374. ZKP-a, </span>
</p>
<p class="p12"></p>
<p class="p9"></p>
<p class="p9">
<span>O S U Đ U J E</span>
</p>
<p class="p9"></p>
<p class="p14">
<span>Na kaznu zatvora u trajanju od po 40 (četrdeset) dana, koje kazne su dužni izdržati nakon pravosnažnosti presude,</span>
</p>
<p class="p12"></p>
<p class="p14">
<span>Dužni su okrivljeni na ime troškova krivičnog postupka – paušala uplatiti ovom Sudu iznos od po 40 € u roku od 15 dana po pravosnažnosti presude. </span>
</p>
<p class="p11"></p>
<p class="p8">
<span>O b r a z l o ž e n j e</span>
</p>
<p class="p8"></p>
<p class="p10">
<span>Optužnim predlogom ODT-a Nikšić Kt.br. 912/11-2 od 26.03.2012. godine, stavljeno je na teret okrivljenima izvršenje krivičnog djela činjenično i pravno bliže opisano u izreci presude. Zamjenik ODT-a Mićunović Vjera u završnoj riječi je ostala u cjelosti pri podnijetom Optužnom predlogu  i predložila Sudu da okrivljene oglasi krivim i osudi po Zakonu.</span>
</p>
<p class="p10"></p>
<p class="p10">
<span>Okrivljeni D. R.o je u svojoj odbrani istakao da riječi koje su navedene u krivičnoj prijavi da je sudiji R. J.i nekoliko puta rekao srešćemo se mi još, još ćemo mi o ovome razgovarati, nijesu tačne,  kao što nije tačno da je tog dana bilo kakvu uvredu ili prijetnju uputio navedenoj sudiji, kao ni na bilo kom ročištu koje je u tom predmetu održano. Tačno je da je dana 30.11.2011 godine, u Osnovnom sudu u Nikšiću, održana rasprava vezano za imovinsko pravni spor u kom se on pojavljuje kao tuženi a tužioci su T. L.a i drugi, osim njega u tom sporu tuženi je i R. T.a. Tog dana u kancelariji gdje je bilo suđenje bila je prisutna sudija R. J.a, zapisničar M. D.a, punomoćnik tužilaca R. R.o i tuženi R. T.a. Pomenutog dana , na raspravi koja je kako je to već naveo vođena u parnici P.br xxxxxx , a kada su bila prisutna lica koja je gore naveo , kada mu je riječ dala sudija R., tražio je od iste zapisnik lica mjesta, kada je vršeno vještačenje, a misli da je to bilo 08.10.20120 godine. Sudija mu je rekla da je dobio taj zapisnik , što je on negirao  i kazao joj da je dobio izvještaj o vještačenju geometra a da se bio pismeno obratio sudiji da mu dostavi taj zapisnik. Nakon toga on je tražio njeno izuzeće, i naveo razloge za isto , nakon čega je sudija završila raspravu i rekla njemu i R. T.i da se udalje iz sudnice, našta joj je on kazao:“ nije korektno od Vas, niste mi ni dozvolili ni da završim moj iskaz“ i nastavio da iznosi razloge i tada je rekao :“ sudija koji ne čita,  sudija koji ne govori a hoće da sudi, meni u tom slučaju ne može sudit“, a onda je sudija pozvala obezbjeđenje, pa joj je  on rekao : „ zovite koga god hoćete što se mene lično tiče“, krenuo prema vratima i vidio obezbjeđenje , te sudiji u šali rekao : „ hoćemo li izaći ili čekati obezbjeđenje, uz dužno poštovanje sudija izvinjavam se i pozdravljam Vas“ i bez riječi napustio kancelariju. Da uputi gore navedene riječi sudiji , okrivljenog je između ostalog isprovocirala situacija na početku suđenja, to jest nastup advokata R.a R.a, koji je kada se pojavio na suđenju sudiji rekao da mijenja advokata O.a, a da o pomenutom predmetu ne zna ništa, jer ga kolega O. nije upoznao, već mu je dao samo zamjeničko punomoćje, da ne bi došlo do nekih procesnih propusta u radu , tj u postupku i to je sudija bez prigovora prihvatila. Dalje je naveo da je na pomenutoj raspravi riječ dobio i tuženi R. T.a te se uključio u raspravu te se on ne sjeća šta je R. govorio , s obzirom da je on izlagao svoje navode. Nije čuo da je R. T.a sudiji rekao :“ Srešćemo se mi, još ćemo o ovome razgovarati“ niti da joj je prijetio. Na glavnom pretresu je istako da nije sudiji uputio riječi: „ Viđećemo se još, srešćemo se“, te da nije dizao ruku prema njoj, a ovo što je kazao da sudija koji ne  čita, sudija koji ne radi a hoće da sudi u tom slučaju meni ne može suditi“, a navedeno joj je kazao , s obzirom da je prethodno tražio njeno izuzeće, pa je mislio da taj svoj zahtjev obrazloži na svoj način. Nije imao namjeru da sudiju plaši bilo čim, nego je samo tražio njeno izuzeće. Čuo je da je R. T.a nešto raspravljao sa sudijom, a šta joj je konkretno rekao da ne može se sjetiti iz razloga što je razgovarao sa sudijom, pa nije obraćao pažnju šta drugi govore.  U završnoj riječi je istakao da smatra da nema dokaza da je počinio predmetno krivično djelo i predložio da ga sud oslobodi od opzužbe.</span>
</p>
<p class="p10"></p>
<p class="p10">
<span>Okrivljeni R. T.a u svojoj u bitnom je istakao da je dana 30.11. 2011 godine, u predmetu koji je sudila R. J.a, on i D. tražili izuzeće sudije. Na suđenju su bili prisutni osim njega i D. R.a , sudija R. J.a , njena zapisničarka, čije ime ne zna- Kada su ušli u sudnicu ,sudija je konstatovala ko je prisutan i zbog nedolaska ostalih stranaka htjela je da zakaže novo ročište. Tada se D. R.o uključio u raspravu, ali se ne sjeća tačno o kojim pitanjima je raspravljao , ali zna da sudiji nije rekao srešćemo se mi još i još čemo o ovome razgovarati, niti joj je rekao viđećemo se mi , jer on to nije čuo. Takođe ni on te riječi niti bilo kakvu prijetnju nije uputio sudiji R.. Sjeća se da je D. Rekao u jednom momentu :“ Da li vi mene slušate“, a sudija mu je odgovorila:“ Da slušam Vas pričajte“. Napomenuo je da joj D. nije upućivao nikakve uvrede niti prijetnje, ali je nastavio sa pitanjima i ona je u jednom momentu, mada ne zna zbog čega, počela da viče na D.a i rekla je : „ napolje, napolje“ nakon čega je zvala obezbjeđenje, a onda je on pitao sudiju : „ po kojoj zakonskoj osnovi sam ja prvo tuženi i po kojoj tački zakona ja moram pozivati ostale tužene straneke koje se ne odazivaju pozivima“, s obzirom da mu je ista prethodno rekla da mora pozvati ostale tužene da dođu na ročište. Tada mu je sudija rekla: „ Daću vam ja rešenje“, i počela da prelistava papire, ali nije ništa našla, pa joj je on rekao: „ ja nikoga za sledeće ročište neću zvati dok mi ne pročitate po kojoj tački zakona sam ja obavezan da pozivam na ročište druge tužene stranke“, u tom momentu je došao službenik obezbjeđenja a sudija R. je rekla: „ napolje, napolje, nema šta sa mnom da raspravljaš“ i pri tom mahala rukama. On i D. su službeniku obezbjeđenja,  msili da se preziva K  , rekli da nema problema i da će da napuste kancelariju, te se on tada sudiji R. obratio, a vezano za njene riječi da nemaju šta da raspravljaju, te joj rekao : „ imamo , imamo, raspravljaćemo i gledaćemo se“, aludirajući na to da će nastaviti suđenja i da će biti još suđenja u tom sporu te joj pri tom nije prijetio niti je sa navedenim riječima htio da joj prijeti. Kada joj je to rekao , rekao je smirenim tonom, nije mahao rukama, nije podizao prst, nije joj bilo kojim gestom prijetio. S obzirom da je sudija u predmetu ženskog pola, istoj ne bi prijetio jer mu to ne dozvoljava moralni kodeks , a to ne bi učinio i da nije žensko, jer nije takav čovjek i ni sa kim nikad nije imao bilo kakav konflikt. Na glavnom pretresu je naveo da nakon što mu je sudija R. kazala da napusti sudnicu , te da nema šta sa njom da raspravlja, on joj je kazao: „ imaš, viđećemo se još, pa ćemo raspravljati“ i tom prilikom je mislio da će se vidjeti na sudu da rasapravljaju , a ne da će je sreti i da će joj nešto nauditi. Nije čuo da je D. R.o upućivao bilo kakve prijetnje sudiji R., a zna da je tražio neka objašnejna od sudije,a nakon što mu je rekla da napuste sudnicu. D. je prvi izašao, a on odma za njim, a u međuvremenu je došao policajac, koji je pitao šta je to bilo, pa mu je on rekao da nije bilo nikakve svađe niti prijetnje. Naveo je da se sudija tako prema njima ponašala tokom suđenja, pa i da su je malo ošamarili, sudija bi trebala da uzme u obzir zbog čega bi došlo do tog šamaranja. U završnoj riječi je istakao da smatra da je postupak protiv njega montiran i da se radi o političkom problemu, a žali što tužilac radi u toj službi, a nije mogla da utvrdi da nema njegove krivice u ovom postupku, te je predložio da ga sud oslobodi optužbe.</span>
</p>
<p class="p10"></p>
<p class="p10">
<span>Sud je  u dokaznom postupku neposredno saslušao svjedoka oštećenu R. J.u, te svjedoke M. D.u, R. R.a, K  B  i pročitao izvod iz kaznene evidencije na ime okrivljenih.</span>
</p>
<p class="p10">
<span> </span>
</p>
<p class="p10">
<span>Cijeneći navode optužbe i odbrane, te provedene dokaze, kako pojedinačno, tako i u njihovoj medjusobnoj povezanosti, Sud nalazi da su okrivljeni počinili krivično djelo stavljeno im na teret, na način, vrijeme i mjesto, kako je to bliže predstavljeno izrekom ove presude, pa ih je oglasio krivim i krivično - pravno odgovornim.</span>
</p>
<p class="p11"></p>
<p class="p10">
<span> Saslušana u svojstvu svjedoka-oštećene R. J.a u svom isakzu u bitnom je istakla da je dana 30.11.2011 godine sudila u parničnom sporu u kom su D. R.o i R. T.a tuženi, a tužilac T  L.a i drugi. Na raspravi su buli prisutni tuženi D. i R. , kao i punomoćnik tužilaca R.o R., advokat iz Nikšića, koji je postupao po zamjeničkom punomoćju. Kako na ročištu nisu bili prisutni pozvani vještaci donijela je rješenje, o odlaganju ročišta, a zatim su tuženi D. i R. , tražili njeno izuzeće, pri tom navodeći razloge za isto, što je ona unijela u zapisnik, a tada joj je D. R.o povišenim glasom rekao: „ Vi ne znate da radite i nećete da radite, ne čitate, nećete da slušate stranke,  a oćete da sudite“, nakon čega ga je opomenula i rekla mu da je rasprava zaključena i odložena,  a zatim joj se R. T.a obratio rekavši: „ još ćemo se mi vidjeti, i još ćemo o ovome razgovrati“, a D. je rekao : „ Da, da , tako je , viđećemo se“, odnosno u tom smislu, pošto su istovremeno pričali i upadali jedan drugome u riječ. Njihove riječi je shvatila kao prijetnju, jer i na ranijim ročištima su pravili probleme, vrijeđali sud, kao i nju kao sudiju, ometali tok suđenja, zbog čega je ranije novčano kaznila R. T.u. Kada su joj se obratili sa navedenim prijetnjama, tražila je od njih da napuste kancelariju pa kako nisu htjeli pozvala je obezbjeđenje koje ih je udaljilo. Za vrijeme kada su joj uputili riječi koje je shvatila kao prijetnju, još uvjek je bio prisutana afvokat R.o R., koji je bio potpisao zapisnik i zapinsičarka D.a M., a R.o R. je, nakon što je R.a i D.a iz kancelarije izveo policajac Kilibarda Branko, izašao iz kancelarije, a nakon toga se ponovo vratio i rekao joj da je posle potpisivanja zapisnika namjerno ostao u kancelariji jer je primijetio da su D. i R.  agresivni, pa između ostalog i zbog njene sigurnosti. Tada joj je R. rekao da dok su se D. i R. nalazili u hodniku , čuo kako je R. rekao: „ sudija laže, ovakve su nam današnje sudije“. Takođe je navela da kada je krenula kod predsjednika suda da ga obavijesti o incidentu, u hodniku je vidjela D.a da sjedi na klupi sa još nekom strankom, a da li je to bio R. ne zna, pa kada je pored njih prolazila, D. je komentarisao, na glas, :“ evo ovakve su nam današnje sudije, ima ovakvih i advokata i ovakav nam je Sud“. Na glavnom pretresu je istakla da se dobro sjeća da joj je prijetnje uputio R. T.a , te joj kazao: „Još ćemo se mi vidjeti, još ćemo o ovome razgovarati“, a D. joj nije uputio takvu prijetnju, već se nešto nadovezao na riječi R.a, odobravajući prijetnje koje joj je uputio R.,  a inače su cijelo vrijeme upadali jedan drugom u riječ, dok su je obojica vrijeđali dok je vodila postupak, a kako je bila pod stresom tog dana od njihovog nastupa, ne može se tačno izjasniti da li je D. potvrdio ove prijetnje koje joj uputio R. T.a. Navodi da je prijetnje R.a shvatila veoma ozbiljno, i da je vjerovala u njihovu ostvarivost, i zbog toga je to prijavila i podnijela krivičnu prijavu. U konačnom je istakla da se ne pridružuje krivičnom gonjenju okrivljenih i nije ispostavila imovinsko pravni zahtjev.</span>
</p>
<p class="p10"></p>
<p class="p10">
<span>Saslušana u svojstvu svjedoka M. D.a je naveo da je dana 30.11.2011 godine, kao zapisničar prisustvovala suđenju gdje je sudila sudija J.a R., a u parničnom sporu u kom je tužilac T  L.a i drugi, a tuženi D. R.o i R. T.a. Na raspravi su bili prisutni D., R. i punomoćnik tužilaca po zamjeničkom punomoćju advokat R.o R.. Nakon što je sudija J.a  R. zaključila raspravu i donijela rješenje o odlaganju, a stranke potpisale zapisnik ne zna tačno koji , da li D. ili R., jer je prvi put u tom predmetu bila angažovana kao zapsiničar, se obratio sudiji R. sledećim riječima: „Vidjećemo se mi još, srešćemo se“ a misli da je to bio D. kojeg je opisala da je nižeg rasta u odnosu na onog drugog koji je u tom sporu tuženi, možda ima 60ak godina , crne kose i malo punije građe. To lice koje je uputilo navedene riječi sudiji je prije toga tražilo njeno izuzeće. Za to vrijeme je bio prisutan i advokat R.o R. i isti je miogao da čuje riječi koje je to lice uputilo sudiji R.. Nakon toga sudija je pozvala obezbjeđenje koje je iz sudnice udaljilo D.a i R.a, a nakon toga je iz sudnice izašao i advokat R.o R. jer je pretpostavlja zbog takvog ponašanja D.a i R.a advokat i ostao u sudnici. Takođe je to lice koje je tražilo izuzeće sudije obratilo se sudiji riječima : „ sudi jedan sudija, sudi drugi, treći, ne čitate, nećete da slušate stranke, vi ne znate da radite i nećete da radite a oćete da sudite“.  </span>
</p>
<p class="p10"></p>
<p class="p10">
<span>Svjedok R.o R. je u svom iskazu naveo da je dana 30.11.2011 godine, po zamjeničkom punomoćju advokata O. R , zastupao tužioce Turanjanin L.u i dr., a u parničnom sporu koji se vodi kod sudije R. J.e. Na raspravi nijesu bili tužioci , koje on zastupa, već samo tuženi D. R.o i R. T.a koje je tada prvi put vidio. D. R.o je  nižeg rasta , prosjed, starosti oko 55 godina, koji je sjedio do njega, a do D.a je sjedio R. T.a koji je krupnije građe i visočiji. Njih dvojicu je primijetio i prije prozivke, na hodniku, bili su bučni, što mu je skrenulo pažnju, a inače su komentarisali rad suda. Prije nego što je sudija počela raspravu D. R.o je odmah izvadio nekakav papir, i zatražio sudiji riječ, i kada mu je sudija dozvolila da se obrati sudu interesovao se da li je taj podnesak dostavljen sudu, na šta je sudija odgovorila da nije, a on jepočeo bučnije da reaguje. Tada je rekao: „ kako se ovo sudi, ne čita se ništa, gdje su ti papiri, gdje se skrivaju“, nakon čega je tražio izuzeće sudije Ružičič i naveo razlog za isto, pa je ona rekla da o tome odlučuje predsjednik suda i da mora prekinuti raspravu. Ne zna tačno da li je tada ili prije nego što je tražio izuzeće D. sa podignutom rukom rekao sudiji: „ Viđećemo se mi“ ili samo „Viđećemo“ a možda je čak i rekao : „ Srešćemo se“. Tada je sudija R. pozvala sudsko obezbjeđenje, a moguće da je u tom momentu bila zaključena rasprava i da su več bili potpisali zapisnik. On je ostao u kancelariji iz razloga što se D. upravo tako agresivno ponašao pa da bi bio prisutan i eventualno pružio potrebnu zaštitu sudiju R.. Ubrzo je došao policajac Kilibarda koji je izveo D.a i R.a iz kancelarije , odnosno rekao im da napuste kancelariju  i oni su izašli.  Nakon toga dok su se nalazili na hodniku R. je rekao: „Kakav je ovo sud, ovo sudija laže“ i nešto slično, a pritom se obraćao punomoćniku Elektrodistribucije koji je sjedio i čekao prozivku, a D. ga je podržavao , i on je rekao nešto u smislu: „Tako je“ , a zatim se njemu obratio i pitao ga da li mijenja advokata O.a, te mu on ništa nije rekao, a D. je nastavio da priča. Dodao je i to da tom prilikom, dok su se nalazili u kancelariji R. nije sudiji upućivao bilo kakve prijetnje ali je bio u komuniakciji grub, i misli da je govorio nešto u smilsu: „Kakav je ovo sud, kako se ovo radi, ne mogu da shvatim šta se ovo radi“. Misli da je te komentare R. izgovorio prije nego što je D. sudiji uputio prijetnje da će se vidjeti odnosno da će se sresti.</span>
</p>
<p class="p10"></p>
<p class="p10">
<span>Svjedok K  B  je u svom iskazu u bitnom naveo da se ne može sjetiti datuma kritičnog događaja, ali se sjeća da ga je navedene prilike sudija R. pozvala kako bi intervenisao te udaljio okrivljene D. R.a i R. T.u iz njene sudnice, te kad je došao ispred sudnice, vrata od iste su bila otvorena, a okrivljeni D. i R. su se nalazili u sudnici u blizini vrata, a sudija mu nije rekla razlog zbog kog treba da udalji okrivljene iz sudnice , samo mu je kazala da ih udalji , pa su se oni zajedno sa njim udaljili iz sudnice , te jedno 5 minuta sjedjeli na klupama u hodniku i to kontra od sudnice u kojoj je sudila sudija R., nakon čega su se spustili u prizemlje suda i napustili sud. Dodao je da je pitao sudiju da li treba da preduzme neke mjere, pa mu je ona kazala da ne treba, sem da ih udalji iz sudnice. </span>
</p>
<p class="p10"></p>
<p class="p10">
<span>Činjenično stanje iz izreke presude utvrdjeno je provedenim dokazima.</span>
</p>
<p class="p10"></p>
<p class="p10">
<span>Da je okrivljeni R. T.a počinio krivično djelo stavljeno mu na teret proizilazi iz iskaza svjedoka oštećene R. J.e koja je kritični dogadjaj opisala odredjeno i ubjedljivo kazujući i u prethodnom postupku i na glavnom pretresu da joj je R. uputio prijetnje „još ćemo se vidjeti, još ćemo o ovome razgovarati“, takodje i okrivljeni R. je u svojoj odbrani istakao da je sudiji uputio riječi „vidjećemo se još pa ćemo raspravljati“. Da je okrivljeni D. R.o počinio krivično djelo stavljeno mu na teret optužbom, takodje je utvrdjeno iz iskaza svjedoka oštećene koja je  u postupku istrage navela da je D., a nakon što  joj je R. uputio navedene prijetnje, obratio joj se „ da , da tako je, vidjećemo se“, odnosno nešto u tom smislu, pošto su istovremeno pričali i upadali jedan drugome u riječ, a njihove riječi je shvatila kao prijetnju, jer su joj i na ranijim ročištima pravili probleme, vrijedjali sud i nju kao sudiju, te ometali tok sudjenja zbog čega je novčano kaznila R. T.u. Na glavnom pretresu je istakla da se D. nadovezao na riječi R.a, te odobravajući prijetnje koje je uputio R., te da su je obojica vrijedjali dok je vodila postupak. Svjedok M. D.a istakla je da nakon što su stranke potpisale zapisnik ne zna tačno koji, da li D. ili R., jer je prvi put u tom predmetu bila angažovana kao zapisničar se obratio sudiji R. sledećim riječima, „vidjećemo se još, srešćemo se „ a misli da je to bio D., a to je zaključila iz razloga što je to lice tražilo izuzeće sudije.Kazivanje ovog svjedoka potvrdio je i svjedok R. R.o, koji je istakao da se D. sa podignutom rukom obratio sudiji riječima „vidjećemo se mi“ ili samo „vidjećemo“, a daje mogućnost da joj je čak rekao „srešćemo se“, nakon čega je sudija pozvala obezbjedjenje, a on je ostao u kancelariji iz razloga što se D. tako agresivno ponašao, pa da bi eventualno pružio potrebnu zaštitu sudiji R.. Prilikom donošenja navedene odluke o krivici okrivljenih sud je cijeneći sve okolnosti kritičnog dogadjaja našao da ne postoji ni jedan konkretan razlog zbog kojeg bi oštećena i navedeni svjedoci  izmislilili način dešavanja kritičnog dogadjaja i u tom pravcu davanja lažnog iskaza pred sudom lažno teretili okrivljene D. R.a i R. T.u. </span>
</p>
<p class="p10"></p>
<p class="p10">
<span>Prilikom ocjene odbrana okrivljenih sud je iste odbacio kao neosnovane i usmjerene na izbjegavanje krivično pravne odgovornosti iz razloga što je odbrana okrivljenih u potpunosti opovrgnuta svjedočkim iskazom oštećene R. J.e, te svjedoka M. D.e i R. R.a kojim dokazima je sud, iz već navedenih razloga poklonio povjerenje i na istom zasnovao odluku o krivici okrivljenih.</span>
</p>
<p class="p10"></p>
<p class="p10">
<span>Cijeneći iskaz svjedoka K  B  sud je našao da nije od uticaja na donošenje drugačije odluke o krivici okrivljenih u predmetnom postupku iz razloga  što  imenovani svjedok nije se  mogao izjasniti ni o jednoj okolnosti kritičnog dogadjaja što je po ocjeni suda razumljivo sobzirom da je u kancelariju sudije R. došao u momentu kad je kritični dogadjaj koji se odvijao izmedju oštećene R. J.e i okrivljenih R. T.e i D. R.a bio završen.</span>
</p>
<p class="p10"></p>
<p class="p10">
<span>Cijeneći subjektivni odnos okrivljenih prema izvršenom krivičnom djelu sud je utvrdio da su prilikom izvršenja predmetnog krivičnog djela postupali sa direktnim umišljajem, jer iz utvrdjenog činjeničnog stanja proizilazi da su okrivljeni  preduzimajući radnje opisane u izreci presude bili svjesni da napadaju oštećenu kao službenio lice – sudiju Osnovnog suda u Nikšiću u vezi sa obavljanjem sudijske funkcije, dakle u vezi sa postupanjem oštećene kao sudije Osnovnog suda u Nikšiću u predmetu u kome su tuženi okrivljeni D. R.o i R. T.a, odakle nedvosmisleno proizilazi da su okrivljeni preduzimajući radnje bliže opisane u izreci presude bili svjesni da na taj način čine predmetno krivično djelo i da su htjeli njegovo izvršenje. </span>
</p>
<p class="p11"></p>
<p class="p10">
<span>Prilikom izbora vrste  i visine krivične sankcije, Sud je cijenio sve okolnosti iz čl. 42 KZ, koje su od uticaja da kazna bude manja ili veća, pa je od olakšavajućih okolnosti na strani okrivljenih uzeo u obzir porodične prilike,da su oženjeni, da imaju po troje djece, te njihovu raniju neosuđivanost utvrđenu iz izvoda iz kaznene evidencije,činjenicu da se oštećena nije pridružila krivičnom gonjenju, a na strani okrivljenog D. R.a loše materijalne prilike – penzioner.  Navedene olakšavajuće okolnosti sud je cjenio kao osobito olakšavajuće, pa je primjenom čl. 45 i 46 KZ okrivljenima ublažio kaznu ispod zakonskog minimuma, nalazeći da će se i sa ublaženom kaznom postići svrha kažnjavanja. Sud je mišljenja da je odmjerena kazna zatvora u trajanju kao u izreci presude neophodna i dovoljna za ostvarenje svrhe kažnjavanja, kako sa gledišta generalne, tako i sa gledišta specijalne prevencije, te da će uticati na okrivljene da ubuduće ne vrše krivična djela, uticati na njihovo prevaspitavanje i imati vaspitni uticaj na druge da ne vrše krivična djela, čime će u potpunosti biti ostvarena svrha kažnjavanja iz čl. 32 KZ, a u okviru opšte svrhe izricanja krivičnih sankcija iz čl. 4 st. 2 istog Zakonika. </span>
</p>
<p class="p10"></p>
<p class="p10">
<span>Odluka o troškovima krivičnog postupka – paušala zasnovana je na odredbi čl. 229 ZKP-a. Troškovi krivičnog postupka odnose se na paušal u iznosu od po 40,oo Eura, koji je odmjeren shodno dužini trajanja postupka, složenosti predmeta i imovnim prilikama okrivljenih.</span>
</p>
<p class="p11"></p>
<p class="p13">
<span>Na osnovu navedenog, a u smislu citiranih zakonskih odredbi, odlučeno je kao u izreci presude.</span>
</p>
<p class="p11"></p>
<p class="p13">
<span>OSNOVNI SUD U NIKŠIĆU, dana,  18.04.2013. godine.</span>
</p>
<p class="p11"></p>
<p class="p11">
<span>Zapisničar,                                                                S U D I J A,</span>
</p>
<p class="p11">
<span>Krištof Stanka,s.r.                                                Babović Dragan,s.r. </span>
</p>
<p class="p11"></p>
<p class="p11"></p>
<p class="p11">
<span>		Za tačnost otpravki tvrdi i ovjerava službenik suda. </span>
</p>
<p class="p11"></p>
<p class="p11">
<span>    			                                                                               </span>
</p>
<p class="p11"></p>
<p class="p11">
<span>PRAVNA POUKA:  Protiv ove presude dozvoljena je žalba u roku od 8 dana od dana prijema pismenog otpravka iste, Višem sudu u Podgorici, a preko ovog Suda.</span>
</p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11">
<span>                                                               D-na: 18.04.2013.godine.</span>
</p>
<p class="p11">
<span>                                                               Presudu dostaviti:</span>
</p>
<p class="p15">
<span class="s1">-​&nbsp;</span><span>ODT-u Nikšić,</span>
</p>
<p class="p15">
<span class="s1">-​&nbsp;</span><span>Okrivljenim,</span>
</p>
<p class="p15">
<span class="s1">-​&nbsp;</span><span>U spise predmeta.</span>
</p>
<p class="p11"></p>
<p class="p11"></p>
<p class="p11">
<span>S U D I J A,</span>
</p>
<p class="p13"></p>
<p class="p16"></p>
<p class="p11"></p>
<p class="p17"></p>


</body>
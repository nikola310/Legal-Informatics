<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;font-style:italic;}
.s2{font-weight:bold;}
.s3{font-family:Times New Roman;}
.s4{font-family:Times New Roman;font-weight:bold;}
.s5{font-family:Arial;font-weight:bold;font-style:italic;}
.p1{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:14pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-indent:0.5in;text-align:center;hyphenate:auto;font-family:Times New Roman;font-size:12pt;}
</style>
<meta content="milovan.jovkovic" name="author">
</head>
<body class="b1 b2">
<p class="p1">
<span class="s1">                                                                                                                         K.br.5/13</span>
</p>
<p class="p2"></p>
<p class="p2"></p>
<p class="p1">
<span class="s1">                                                                                                                       </span>
</p>
<p class="p3">
<span class="s2">U IME CRNE GORE</span>
</p>
<p class="p4">
<span class="s2"> </span>
</p>
<p class="p5"></p>
<p class="p5">
<span class="s2">OSNOVNI SUD U ŽABLJAKU</span><span class="s3"> kao nadležni krivični sud po  sudiji  Milovanu Jovkoviću uz učešće Kaljević Nadje</span><span class="s4"> </span><span class="s3">kao zapisničara, u krivičnom predmetu okrivljenih: V.M. iz Ž., či je branilac adv. D.M. iz P., zbog krivičnog djela laka tjelesna povreda iz čl.152 stav2 u vezi stava 1 KZ CG i  Đ.B. iz P. ul.... br.1, či je branilac adv.T.Š. D.iz P., zbog krivičnog djela laka tjelesna povreda iz čl.152 stav2 u vezi stava 1 KZ CG, a koji se vode po optužnim predlozima ODT iz Pljevalja  Kt.br.184/12 od 01.10.2012 godine,  Kt.br.185/12 od 01.10.2012 godine, te optužnog predloga oštećenog kao supsedijarnog tužioca V.M. od 31.12.2012 godine, nakon održanog usmenog, glavnog i javnog pretresa dana 30.04.2013  godine u prisustvu zasupnika ODT Pljevlja Golubović Sanje, okrivljenih V.M. i Đ.B., a u osustvu branilaca okrivljenih  adv. D.M. i  adv.T.Š. D., donio je, a javno objavio dana 07.05.2013 godine, sledeću</span>
</p>
<p class="p6">
<span class="s2">P R E S U D U</span>
</p>
<p class="p2"></p>
<p class="p7">
<span>1. Okrivljeni </span><span class="s5">V.M. sa JMBG....</span><span>,od oca V. i majke T. rodjene K., rodjen ... godine u Ž., sa prebivlištem u P. ul ....50, crnogorac, radio TV tehničar,   pismen,  oženjen, otac dvoje maloljetne djece, vojsku služio, završio SSS, lošeg imovnog stanja, ranije osudjivan presudama: 412JS214882/88 38CS od 01.11.1988 godine AG KASSEL, kradja čl.242 ABCI, 025 dnevnih stopa po 20 DEM novčane kazne , K.br.60/97 od 12.12.1997 godine Osnovni sud u Žabljaku čl.161 stav 1 KZ RCG 60 dana zatvora uslovno za 1 godinu i K.br.7/03 od 14.11.2003 godine Osnovni sud u Žabljaku čl.177 stav 3 u vezi člana 172 stav 3 u vezi stava 1 KZRCG 30 dana zatvora uslovno za 2 godine, presudom Osnovnog suda Cetinje K.br.135/09 od 02.04.2009 godine, zbog krivičnog djela ugrožavanja sigurnosti iz čl.168 stav 1 KZCG kažnjen zatvorskom kaznom u trajanju od 3 (tri) mjeseca uslovno na 2 (dvije) godine, protiv koga se  vodi postupak za drugo krivično djelo,</span>
</p>
<p class="p8">
<span class="s2">	2. Okrivljena Đ.B.</span><span> </span><span class="s2">sa JMBG ... </span><span>od oca B. i majke V. rodjene A., rodjena ... godine u S. sa prebivalištem u P. ul.... br.1, državljanka CG, završila ekonomski fakultet, penzionerka, srednjeg imovnog stanja primanje 650,00€, majka troje punoljetne djece, pismena, neosudjivana, protiv koje se ne vodi postupak za drugo krivično djelo, </span>
</p>
<p class="p3">
<span>	</span><span class="s2">K r i v i      s u</span>
</p>
<p class="p3"></p>
<p class="p8">
<span>	a). </span><span class="s2">Okrivljeni V.M.</span>
</p>
<p class="p8">
<span>	</span><span class="s2">Što je</span><span>:</span>
</p>
<p class="p7">
<span> Dana 19.07.2012 godine oko 16:00h  u mjestu Razvršje opština Žabljak, nakon svadje sa oštećenom Đ.B. lako tjelesno povrijedio oštećenu na način što joj je prišao sa ledja i objema je rukama udario u predio ledja, od kog udarca je oštećena pala na zemljanu površinu, a nakon čega ju je nasrćući na nju s ledja lijevom šakom, dok je pokušavala da se podigne uhvatio za lijevu stranu vrata, lica i oka, a desnom rukom za predio desne nadlaktice-mišice, odigao od zemlje, a zatim je bacio na zemljanu površinu-tvrdu podlogu, kojom prilikom je oštećenoj nanio lake tjelesne povrede u vidu krvnog podliva, kože ledja, ogrebotine kože prednje strane grudnog koša, ogrebotine i nagnječenja kože podlaktica i lakata obje ruke, njihovih zadnjih strana, krvnog podliva kože kapka i kože lijevog oka, krvnog podliva ispod vrežnjače lijevog oka, njegove spoljašnje polovine i krvnog podliva kože lijeve obrazine, nagnječine i ogrebotine kože desne strane čeonog predjela, te kože desne obrazine i kože nosne piramide, </span>
</p>
<p class="p8">
<span>	- čime je izvršio krivično djelo laka tjelesna povreda iz čl.152 stav 1 KZ CG, </span>
</p>
<p class="p8">
<span>	</span>
</p>
<p class="p2">
<span class="s2">	b). Okrivljena Đ.B. 	 </span>
</p>
<p class="p2">
<span class="s2">	Što je, </span>
</p>
<p class="p8">
<span class="s2">	</span><span>Dana 19.07.2012 godine oko 16:ooh u mjestu "Razvršje " Opština Žabljak nakon svadje sa oštećenim V.M. lako tjelesno povrijedila oštećenog na način što mu je prišla s ledja i zamahnutom šakom u kojoj je držala kamen veličine manje jabuke i jedanput ga udarila u predjelu glave -desne jagodične kosti i ako je bila svjesna da udarajući oštećenog takvim   sredstvom u predjelu glave  - desne jagodične kosti istom nanosi tjelesnu povredu i htjela je njeno nastupanje, kojom prilikom mu je nanijela lake tjelesne povrede koje su se manifestovale u vidu nagnječine kože desnog jagodičnog predjela glave i ogrebotina kože kapka desnog oka,</span>
</p>
<p class="p8">
<span>	- čime je izvršila krivično djelo  laka tjelesna povreda iz čl.152 stava 1 KZ CG</span>
</p>
<p class="p8">
<span>	pa ih sud primjenom gore navedene krivično pravne odredbe, te čl.4,5,13,15,32,33,39 stav 2 tačka 3 i 42  Krivičnog zakonika Crne Gore (KZCG), te čl.226,229 i 370 Zakonika o krivičnom postupku (ZKP-a),  </span>
</p>
<p class="p8"></p>
<p class="p3">
<span class="s2">O S U D J U J E </span>
</p>
<p class="p8"></p>
<p class="p7">
<span> a). Okrivljenog </span><span class="s2">V.M.</span><span> na novčanu kaznu u iznosu od 800,00 € (osamstotinaeura) i okrivljenu </span><span class="s2">Đ.B.</span><span> na novčanu kaznu u iznosu od 600,00 € (šestoeura), koje kazne su okrivljeni dužni platiti u roku od 3 mjeseca od prvosnažnosti presude, ako okrivljeni ne plate novčanu kaznu u odredjenom roku sud će novčanu kaznu zamijeniti kaznom zatvora tako što će se za svakih započetih 25,00€ (dvadesetpet eura) novčane kazne odrediti 1 (jedan) dan zatvora.</span>
</p>
<p class="p7">
<span>  Dužni su okrivljeni da plate troškove krivičnog postupka u iznosu od po  132,50€, kao i ovom sudu  na ime sudskog paušala iznos od po 55,00€, a sve u roku od 15 dana po pravosnažnosti presude.  </span>
</p>
<p class="p8">
<span>	Oštećena Đ.B. se u pogledu imovinsko pravnog zahtjeva upućuje na parnicu.</span>
</p>
<p class="p8">
<span>	Oštećeni kao supsedijarni tužilac V.M. se u pogledu imovinsko pravnog zahtjeva upućuje na parnicu.</span>
</p>
<p class="p7"></p>
<p class="p9">
<span class="s1">O b r a z l o ž e nj e</span>
</p>
<p class="p8"></p>
<p class="p7">
<span> ODT iz Pljevalja je u optužnom predlogu Kt.br.184/12 i optužnom predlogu  Kt.br.185/12 dajući opis radnje izvršenja pravno ocijenio da su okrivljeni V.M. i Đ.B. učinjeli krivično djelo stavljeno im na teret optužnim predlozima, na način, mjesto i u vrijeme kako je to bliže opisano u izreci presude.</span>
</p>
<p class="p8">
<span>	Na glavnom pretresu održanom dana 30.11.2012 godine ODT je odustao od optužnog predloga protiv okrivljene Đ.B..  </span>
</p>
<p class="p7"></p>
<p class="p7">
<span> Okrivljeni V.M. u svojstvu oštećenog kao supsedijarnog tužioca je posebno ovom sudu podnio optužni predlog protiv okrivljene Đ.B. zbog krivičnog djela lake tjelesne povrede iz čl.152 stav 2 u vezi stava 1 KZ CG, koji optužni predlog je u činjeničnom opisu identičan kao i činjenični opis u  optužnom predlogu Kt.br.185/12 od 01.10.2012 godine, koji je  podnijelo ovom sudu ODT Pljevlja u predmetu K.45/12, a vezano za jedinstvni dogadjaj koji se desio dana 19.07.2012 godine, čime se ima smatrati da se okrivljeni V.M. saglasio sa vodjenjem postupka po optužnom predlogu njega , u svojstvu oštećenog supsedijarnog tužioca. </span>
</p>
<p class="p8">
<span>	Rješenjem ovog suda K.br.44/12 od 10.10.2012 godine spojeni su krivični postupak K.br.44/12 protiv okrivljenog V.M., zbog krivičnog djela laka tjelesna povreda iz čl.152 stav 2 u vezi stava 1 KZ CG, sa krivičnim postupkom K.br.45/11 protiv okrivljene Đ.B., zbog krivičnog djela laka tjelesna povreda iz čl.152 stav 2 u vezi stava 1 KZ CG.  Nakon što je okrivljeni V.M. podnio poseban optužni predlog u svojstvu oštećenog protiv okrivljene Đ.B., sud je taj predmet K.br.63/12 spojio sa predmetom K.br.5/13 jer se radi o jedinstvenom dogadjaju od 19.07.2012 godine, radi sprovodjenja jedinstvenog  postupaka pred ovim sudom pod oznakom K.br.5/13 i donošenja jedinstvene odluke. </span>
</p>
<p class="p7">
<span> U završnoj riječi zamjenik ODT iz Pljevalja je izjavio  da u cjelosti ostaje pri podjnijetom otužnom predlogu protiv optuženog V.M. zbog krivičnog djela koje mu je stavljeno na teret i predlaže da ga sud oglasi krivim i kazni po zakonu.</span>
</p>
<p class="p7">
<span> U završnoj riječi  oštećeni kao supsedijarni tužilac   V.M. je izjavio  da ostaje u svemu pri podnijetom optužnom predlogu, te predlaže da se okrivljena Đ.B. oglasi krivom i kazni po zakonu.Traži oštetni zahtjev od 10.000,00€ na bazi morbidnih uvreda i lakih tjelesnih povreda koje mi je zadala tom prilikom okrivljena Đ.B..</span>
</p>
<p class="p7">
<span> U završnoj riječi oštećena  D.B.  izjavila  da u potpunosti prihvata završnu riječ ODT, pridružuje se krivičnom gonjenju protiv okrivljenog, a navodi da će imovinsko pravni zahtjev ispostaviti naknadno po okončanju ovog postupka.</span>
</p>
<p class="p8">
<span>	Okrivljeni V. M. u svojoj odbrani je naveo da je dana 19.07.2012 godine bio u Auto kampu na Razvršju. Na 20-tak metara od apartmana začuo je galamu i vrisku, pa je potrčao da vidi u čemu je stvar. Na mjestu odakle je dopirala vriska,  vidio je Dj.B. koja je stajala na seockom putu van ograde na kojem se nalazilo  kamenje veličine šolje od kafe, ali je travnat. B. je  galamila, histerisala i maltretirala dvoje kampera-stranaca koji su pokušali da rašire šator u ćošku ograde na dvorištu-državnom zemljištu. Prišao je Dj.B. i stao van dvorišta na dijelu seockog puta na udaljenosti od 1m od Dj. i kampera, pa je upitao "gospodjo izvinite u čemu je problem", a ona je vičući rekla mu "jebem ti mater, lopove, ubico, svaštočinjo, džukelo" kao i niz drugih pogrdnih riječi, a izmedju ostaloga i da joj je prije 10-tak dana ukrao psa koji košta 4-5 hiljada eura.Takodje mu je prijetećim glasom rekla "iskopaću vam dom, ne znaš ti da smo mi jedna od najačih porodica u CG, neznaš sa kim se kačiš", na ove riječi joj nije ništa odgovorio, nije htio da dolazi u konflikt  sa njom ni verbalno ni fizički, jer su komšije. Da bi izbjegao sukob, kamperima koji su razapeli šator čehu i njegovoj djevojci, amerikanki na češkom jeziku je rekao da premjeste šator u njegov kamp. Ovo dvoje stranaca su bili njegovi gosti, ali s obzirom da izmedju njegovog kampa i dvorišta S. sa kojim se graniči ne postoji ograda, a sa druge tri strane postoji ograda, to su stranci mislili da je mjesto gdje su razapeli šator takodje njegovo. Dok je govorio strancima da pomjere šator Dj.B. mu je prišla psujući ga i histerišući na goste, pa kada je bila udaljena negdje oko pola metra od njega pljunula ga je u lice pred gostima kamperima. Obrisao je pljuvačku i nije želio da ulazi u konflikt sa Dj., te kada se okrenuo za 100 ili 180 stepeni i kada je bio ledjima okrenut od Dj.B., a licem okrenut u pravcu njegovog kampa i apartmana, tako da su mu se dvoje stranaca našli sa lijeve strane, Dj.B. ga je jedanput udarila kamenom u predio desne jagodične kosti, tako da je zadobio hematom, koji je zahvatio čitavo desno oko sa oteklinom veličine 2-3cm. Nije vidio kada je Dj. uzela kamen sa zemlje, jer je bio okrenut od nje ledjima, a zna da ga je udarila Dj. kamenom, jer su mu to rekli gosti, a udarila ga je na način što je kamen držala u ruci, prišla mu i udarila ga sa tim kamenom. Za njega je ovaj udarac bio strahovito jak i bio faktor iznenadjenja. Nakon zadobijenog udarca kamenom uslijedio je i drugi udarac i to u predio iznad čela desno, ali ovaj udarac nije bio toliko jak koliko prvi. Od ovog udarca zadobio je povredu u vidu hematoma i razderotine sa malo krvi.  Kada je zadobio prvi udarac od bola i faktora iznenadjenja naglo je poklekao i tada je "uštukao ledja", a nakon čega je zadobio i drugi udarac na način kako je to opisao. Ističe da nije vidio kada je Dj. uzela kamen, a takodje nije vidio da ona drži kamen u ruci dok ga je udarala. Njemu su čeh, amerikanka, a zatim Ž.M., D.Z., Lj.S. i drugi gosti francuzi, kazali na koji način i čime mu je Dj. nanijela povrede. Nakon što mu je Dj. nanijela udarce i povrede nekoliko sekundi je izgubio svijest, pa se sa desnom rukom uhvatio za ogradu, a lijevom za nju da nebi pao, a tada ga je Dj.B. nogama obuvenim u bijele patike više puta udarila u predjelu lista i cjevanice obje noge, govoreći mu i na engleskom i crnogorskom pogrdna imena kao i ranije. Držeći se u polusvjesnom položaju desnom rukom za ogradu odgurno je lijevom rukom Dj. da bi se odbranio od nje, da ga nebi dalje udarala, a nezna da li je Dj. tada pala na zemlju. Zna da se otrgla od njega i počela ga gadjati sitnim kamenčićima i zemljom koju je našla na putu. Kamenje je bilo malo i nije moglo da mu nanese povredu, ali mu je prašina od zemlje ušla u oči.  Pošto je pozvao policiju Dj. ga je nastavila udarati nogama obuvenim u bijele patike u predjelu nogu, te kako policija nije dolazila on ih je ponovo pozvao. Na lice mjesta je u to vrijeme došla njegova kućna prijateljica O.M. iz N.. Kada su došli policajci V.R. i M. na lice mjesta Dj.B. je i pred njima nastavila da ga vrijedja govoreći mu "lopove,ubico" pa mu je pred policajcima rekla "vidjećeš šta ću ti za ovo smjestiti, vidjećeš ko sam ja". Po ovome su došli njegov otac V. i majka T. na lice mjesta, pa je Dj. rekla njegovom ocu "šta ćeš ti majku ti jebem stari lopove, zatvoriću vam kamp i sve ću vas smjestiti u Spuž, neznate sa kime se kačite". Nakon ovoga otišli su u stanicu policije gdje je bila velika gužva.  Vidio je da mu lice u predjelu desne jagodice otiče i da mu se spoljni dio oka zatvara, pa je rekao u policiji da mora ići u hitnu pomoć. Iz hitne pomoći je upućen od strane doktorke G. u bolnicu u Pljevlja, kod očnog ljekara i ortopeda. Nije Dj.B. gurnuo sa ledja naprijed, jer za to nije ni imao priliku. Na glavnom pretresu dana 30.04.2013 godine u svojoj odbrani je još naveo da je bio napadnut i da su njemu nanijete povrede od strane Dj.B., a do incidentne situacije je došlo na   način kako je to već ranije navevo. Radilo se o veličini kamena koji je mogao da stane u ruku Đ.B.. Kamen nije bio obal nego hrapav, jer mu je sa njime prilikom udara porezala kožu na glavi. Nije mogao pružiti čak ni nužnu odbranu, pa je u nastavku Đ. uzimala sa puta sitni kamen i prašinu i gadjamla ga u oči i glavu. Po njegovom mišljenju do povredjivanja Đ.B. je došlo iz razloga što se ista poklizala na šoder puta, a njegov doprinos je bio samo u tome što se branio lijevom rukom od nje, ali nije uspio da se odbrani. Nikavog njegovog napada nije bilo prema Đ.B. .  </span>
</p>
<p class="p7">
<span>U završnom  izlaganju okrivljeni je izjavio da se ne osjeća krivim i predlaže da ga sud oslobodi.     </span>
</p>
<p class="p8">
<span>	Okrivljena Đ.B. u svojoj odbrani u bitnom je navela da je dana 19.07.2012 godine bila na Žabljaku u mjestu razvršje gdje ima porodičnu vikendicu. Negdje oko 16:00h izašla je iz vikendice i pošla putem koji je prilazni put  sa namjerom da izadje na asvalt, radi preparkiranja auta.   Sa njene desne strane u dvorištu kuće sestre njenog muža primijetila je jedan razapet šator i dva kampera, razapeti šator je bio udaljen negdje oko 2-3m od kuće njene zaove. Na engleskom jeziku obratila se kamperima i rekla im da je prostor gdje su razapeli šator privatno vlasništvo i dok je ona razgovarala sa kamperima pojavio se iz pravca kampa V.M. na rastojanju 10m od nje  i   govorio joj je uvredljive riječi kao " gaduro, lopovko, prositutko", a ona na ove riječi uopšte nije reagovala, jer njena porodica nije u dobrim odnosima sa V.M.. Sa njene desne strane pritrčao je V.M., sa namjerom da je fizički napadne. Kada joj je pritrčao povišenim tonom mu je rekla što hoćeš od mene i u tom momentu V.M. je nasrnuo na nju. Prvo je objema rukama gurnuo sa ledja , ona se zateturala a nije pala, pokušala je da se okrene prema njemu, ali nije uspjela jer je M. opet sa ledja objema rukama gurnujo još jače, a možda ju je i udario i tada je pla na zemljanu površinu pored asvalta, pala je na laktove i podlaktice, a lijevom stranom lica i oka udarila o zemljanu površinu. Dok je bila u tom položaju pokušala je da se podigne i u jednom momentu je takodje pokušala da se instiktivno odbrani od V.M., pa je pokušala da uzme u ruke bilo šta sa zemlje, ali nije uspjela, jer je V.M. s ledja lijevom rukom - šakom dok je pokušavala da se podigne i odižući glavu sa zemlje uhvatio je za njenu lijevu stranu lica, vrata i oka, a desnom rukom za period desne nadlaktice više mišice ponovo nasrćući na nju držeći je svojom lijevom šakom za lijevu stranu lica vrata i oka, a zatim je opet gurnuo na zemljanu površinu pored asvalta. Nesjeća se šta je dalje bilo, nezna kada se podigla i kako je ustala, ali se sjeća da je zamolila strance kampere da pozovu policiju. Kamperi stranci na engleskom su vikali V. "o ne čovječe". Kada je došla policija zamolila je policiju da je prevezu u bolnicu, a po dolasku M. oca V. na lice mjesta on je takodje vrijedjao i psovao. Kritične prilike je zadobila povredu lijevog oka, povredu obje podlaktice, razderotine na lijevoj strani čela, prelom gornje zuben proteze na tri mjesta i krvne podlive u predjelu obje ruke iznad laktova i lijeve strane ledja. Nalazila se pod velikim stresom.  Na glavnom pretresu dana 30.04.2013 godine navela je još  da M. nije nanijela povrede, nije ga gadjala, jer nije imala za to priliku.  Fizički napad koji je V.M. izvršio na nju dana 19.07.2012 godine u svemu je  planiran i osmišljen, jer je bila sama u kući  i jednostavno je riješio da iskoristi situaciju. Njegov napad toga dana započeo je gnusnim uvredama koje su već navedene ranije. Kada nije na sve ovo reagovala nego jednostavno ignorisala, on je fizički narnuo na nju gurajući je kako je već navela. Nepriznaje da je kamenom udarila M.V. konkretne prilike, već je isti napao nju prvo verbalno, a kasnije i fizički. Nije bila inicijator niti neposredno učestvovala  u napadu. Kada je bila oborena na zemlju pokušala je da bilo što dohvati sa zemlje, a što je prirodni instikt da bi se odbranila, tom prilikom i uprkos njenom nastojanju nije uspjela ništa da dohvatim sa zemlje, jer je bila onemogućena od strane okrivljenog, dok je ležala na zemlji osjećala   se bespomoćno i pošto  se digla, zbog svega što joj se desilo pretrpljela je šok.   Hronologija napada na nju se kretala tako što ju je zasuo prvo verbalno uvredama, a zatim je fizički napao  gurnuo je što je podrobno već objasnila ranije, tako da   se našla na zemlji.  </span>
</p>
<p class="p7">
<span>U završnoj riječi okrivljena Đ.B. je izjavila   da se  neosjeća krivom  i traži da je sud oslobodi.  </span>
</p>
<p class="p7">
<span>Sud je djelimično prihvatio odbrane okrivljenih i to odbranu okrivljenog V. M. u dijelu gdje navodi da je sukob odpočela Đ.B. na način što ga je verbalno napala uvredljivim riječima "lopove, ubico, svaštočinjo i sl", a neposredno iza toga i fizički napala udarajući ga jedanput   omanjim kamenom u predjelu glave, kojom prilikom mu je nanijeta laka tjelesna povreda  bliže označena nalazom vještaka medicinske struke. Sud nije imao nijednog razloga da neprihvati ovakvu odbranu okrivljenoga, jer je potvrdjena iskazima saslušanih svjedoka, a ima podlogu u nalazu i mišljenju, te neposrednom izjašnjenju vještaka medicinske struke, a nije protivna postojećoj medicinskoj dokumentaciji. Sud nije prihvatio odbranu okrivljenoga u dijelu gdje navodi da je do povredjivanja okrivljene Đ. B. došlo iz razloga što se ista poklizala na šoder puta, te da je njegov doprinos bio u tome samo što se branio lijevom rukom od nje, te da Đ.B. nije gurnuo sa ledja, niti da je bilo ikakvog napada sa njegove strane prema Đ.B., jer je nelogična i nubedljiva te sračunata na izbjegavanje vlastite odgovornosti, a protivna je nalazu i mišljenjuj vještaka, njegovom neposrednom saslušanju, te postojećoj medicinskoj dokumentaciji. S druge strane sud je prihvatio odbranu okrivljene Đ.B. u dijelu gdje navodi da je V.M. nasrnuo na nju tako što je prvo objema rukama gurnuo sa ledja, a zatim kada je pala na zemljanu površinu  dok je pokušavala da se podigne  uhvatio je za lijevu stranu vrata, lica i oka, a desnom rukom za predio desne nadlaktice, odigao je od zemlje a zatim bacio na zemljanu površinu nanoseći joj lake tjelesne povrede bliže označene u nalazu vještaka. Sud nije imao nijednog razloga da neprihvati u ovom dijelu odbranu okrivljene, jer je ista potvrdjena  nalazom, te neposrednim izjašnjenjem vještaka medicinske struke, a nije protivna postojećoj medicinskoj dokumentaciji.  Sud nije prihvtio odbranu okrivljene u dijelu gdje navodi da V.M. nije udarila kamenom, da nije inicijator niti je neposredno učestvovala u napadu na njega, već kada se našla oborena na zemlju pokušala je da dohvati bilo što sa zemlje da bi se odbranila, ali u tome nije uspjela jer je bila onemogućena od strane okrivlejnoga. Ovakva odbrana okrivljene je za sud neprihvatljiva, jer je u suprotnosti sa iskazima saslušanih svjedoka, a protivna je nalazu, te neposrednom saslušanju vještaka medicinske struke, te postojećoj medicinskoj dokumentaciji.   </span>
</p>
<p class="p7">
<span>Kod ovakvog stanja stvari nemože se govoriti o primjeni instituta nužne odbrane bilo koga od dvoje okrivljenih, jer nema dokaza da se radilo o odbrani koja je bila istovremena sa napadom, niti da je takva odbrana bila nophodno potrebna da bi se napad odbio, a ovo imajući u vidu da je napad okrivljene Đ.B. odpočeo verbalno, te da je mogao u potpunosti i završiti samo verbalnim odgovorom sa druge strane, pa dalje da je jedna strana- okrivljeni V.M.  prema kome je bio usmjeren napad muškarac rodjen 1967 godine, a da se sa druge strane radilo o ženi Đ. B. rodjenoj 1948 godine, dakle osobi slabijeg pola skoro 20 godina starije životne dobi.  </span>
</p>
<p class="p7">
<span>U dokaznom postupku radi rasvjetljavanja činjeničnog stanja sud je  izveo sledeće dokaze, saslušao je svjedoke: D.Z., O.M. i M.Ž., pročitani su: izvještaj ljekara Jedinice za HMP  u Žabljaku na ime Đ.B.,  izvještaj ljekara specijaliste broj protokolo 1540 na ime Đ.B. od 19.07.2012 godine,  izvještaj ljekara specijaliste hirurga Kodra Hospital od 25.07.2012 godine, izvještaj ljekara specijaliste KBC na Đ.B. broj protokola 1231 od 25.07.2012 godine, izvještaj ljekara specijaliste KBC na Đ.B. broj protokola 4933 od 26.07.2012 godine, izvještaj ljekara specijaliste KBC na Đ.B. broj protokola 252 od 26.07.2012 godine, Uput za liječenje broj protokola 3980 na ime Đ.B., izvršen je uvid u službenu zabilješka UP Ispostave Žabljak 34-03 br.240/12-926/5 od 20.07.2012 godine,u službenu  zabilješka UP Ispostave Žabljak 34-03 br.240/12-926/4 od 20.07.2012 godine, u službenu  zabilješka UP Ispostave Žabljak 34-03 br.240/12-926/2 od 20.07.2012 godine,u 6 fotografija oštampanih na bijelom papiru, u LN. PJ Žabljak prepis br.419 KO Motički Gaj I od 21.06.2012 godine, u Rješenje područnog organa za prekršaj PP.br.76/12 od 13.08.2012 godine sa zapisnikom o pretresu PP.br.76/12 od 06.08.2012 godine, u Zahtjev za pokretanje prekršajnog postupka UP Ispostave Žabljak UP.br.178/12-224/12-926/7 od 20.07.2012 godine,  čitaju se: izvještaj ljekara Jedinice za HMP u Žabljaku na ime V.M. od 19.07.2012 godine,  izvještaj ljekara specijaliste broj protokola 1539 na ime V.M.  od 19.07.2012 godine, izvještaj ljekara specijaliste JZU Opšta bolnica Pljevlja broj protokola 2957, nalog za davanje inekcija Dom zdravlja Pljevlja-Ambulanta Žabljak od 31.07.2012, zahtjev  za brisanje osuda koji je okrivljeni -supsedijani tužilac dostavio Presjedniku Osnovnog suda u Žabljaku dana 08.04.2013 godine, pročitani su: nalaz i mišljenje sudsko medicinskog vještaka dr.B.B. od 20.09.2012 godine u odnosu na oštećenu Đ.B., te nalaz i mišljenje vještaka dr.B. B. od 20.09.2012 godine u odnosu na oštećenog V.M., kao i njegovo neposredno saslušanje sa glavnog pretresa održanog 30.11.2012 godine, izvještaj iz KE UP Ispostave Žabljak  26-04 br.245/13 -754/1 od 16.04.2013 godine za okrivljenog V.M.,  izvještaj iz KE   za okrivljenu  Đ.B. pod br. 02/1-1-2-04-8-2/3508 od 23.10.2012 godine Federacije BIH kanton Sarajevo MUP Sarajevo</span>
</p>
<p class="p7">
<span>   Sud je odbio predlog okrivljenog - oštećenog kao supsedijarnog tužioca V.M. za dopunu dokaznog postupka izvodjenjem dokaza neposrednog saslušanja svjedoka: R.V. i S.M. radnike Policijske stnice Žabljak, na okolnosti,  da izadju sa sudom na lice mjesta i da kažu gdje je tačno bio  šator razapet, da se izjasne na okolnost  da im  gospodja Dj. nije dala da se alkotestira, kao i  da li je Dj.B.  pred njima omalovažavala njega i njegovog  oca,  M.R. ul.... Češka Republika i njegove djevojke A.E. ... 238/4 Masaschusetts USA Amerika na okolnosti spornog dešavanja,  Ž.Č. na adresi  ... 23 M.B. Češka republika, K.J. na adresi ... M.B.  Češka Republika, K.B. na adresi ... V. Poljska, L.L. na adresi,... 139a Pariz7 Francuska,  B.G. na adresi ... 81/32, na okolnosti spornog dešavanja i S.Lj. Nj...11000 Beograd,  na okolnosti posmatranja predmetnog događaja, kao i predlog za rekonstrukciju spornog događaja na licu mjesta, te po potrebi sprovodjenja supervještačenja po drugom vještaku medicinske struke, a koji nebi bio komšija Đ. B., jer je činjenično stanje dovoljno jasno utvrdjeno da se može donijeti odluka u ovoj krivičnopravnoj stvari, a saslušanje pomenutih svjedoka ne traži se ni ukidnim rješenjem Višeg suda u Bijelom Polju Kž.br.13/13 od 07.02.2013 godine.</span>
</p>
<p class="p7">
<span>Iz iskaza svjedoka D.Z., proizilazi da je toga dana sa bratom M.Ž. otišla da rezerviše boravak na Žabljaku za njegovog prijatelja. Došli su na kamp V.M. na R. i odjednom je čula neku, graju, gužbu , viku i vidjela je kako je jedna žena obučena u neke bermude sa vezanom kosom pozadi, prvo pljunula V.M., a zatim pošto joj je on okrenuo ledja udarila ga kamenom u glavu. Čula je kako je Đ.B. vikala V. pogrdne riječi kao "lopove, sve si pokrao" i dr. dok nezna da kaže šta je bilo sa kamenom kojim je udaren V., a vidjela je još kada ga je B. zasula prašinom i sitnim kamenčićima. Od ovog dogadjaja je bila udaljena oko 20m, a nakon toga joj je pozlilo, jer je imala nasilje u porodici</span>
</p>
<p class="p7">
<span>Iz iskaza svjedoka O.M., proizilazi da je kasnije  došla na kamp "Razvršje" te da nije  ništa od fizičkog sukoba izmedju Đ.B. i V.M. vidjela. Kada je  prišla mjestu dešavanja čula je da je B. vikala ružne riječi V.M. i na našem i na engleskom jeziku kao naprimer "ubico, lopove" i sl.. Pošto je V.M. bio posagnut vjerovatno zbog kičme, a B. ga je pokušala udariti nogom, ona je stala izmedju njih i rekla joj da to neradi, kasnije je došla policije i B. je odvela.Vidjela je da je B. bila uplakana i crvena, neisključuje mogućnost da je imala ogrebotinu na licu, a da je M. imao nateklinu na jagodici, kada je došao otac V.M. i njemu se obratila sa pogrdnim riječima. </span>
</p>
<p class="p7">
<span>Sud je prihvatio iskaze gore navedenih svjedoka, jer su po ocjeni suda svjedočili objektivno i reprodukovali ono što su vidjeli na licu mjesta,a nije u suprotnosti sa nalazom, neposrednim izjašnjenjem vještaka med.struke, te postojećom medicinskom dokumentacijom.</span>
</p>
<p class="p7">
<span>Iz iskaza svjedoka M.Ž., proizilazi  da je vidio kada je došao u kamp "Razvršje", da je  B. prišla V.M. kod ograde i izudarala ga je tako što ga je udarila dva puta kamenom u prdjelu glave i to mučki iza ledja. Nije vidio šta je Đ. kasnije uradila sa kamenom. V. je gledao put njih kada su prilazili i  držao se za ogradu u vrijeme kad ga je ona udarila. Radi se o kamenu  koji je mogao da stane u jednu ruku, a tom prilikom mu je upućivala i svakake pogrdne riječi kao "svaštočinjo" i sl., da on nezna s kim ima posla. Posle je prišao otac V.M., V. i nema šta mu nije rekla.  Pošto je njegovoj sestri pozlilo oni su otišli.</span>
</p>
<p class="p7">
<span>Sud je cijenio iskaz ovog svjedoka, pa ga je  prihvatio jer ima svoju podlogu u nalazu vještaka med. struke, njegovom neposrtednom izjašnjenju, te postojećoj medicinskoj dokumentaciji a nije u suprotnosti sa iskazima ostilih svjedoka.  </span>
</p>
<p class="p7">
<span> Iz izvještaja ljekara Jedinice za HMP  u Žabljaku na ime Đ.B. od 19.07.2012 godine, proizilazi  da je Dj.B. povrede zadobila u sukobu sa drugim licem , te je pacijent iznuren, pod stresom i dr. </span>
</p>
<p class="p7">
<span> Iz izvještaja ljekara specijaliste broj protokolo 1540 na ime Đ.B.od 19.07.2012 godine, proizilazi da je Dj.B. dana 19.07.2012 godine povrijedjena u tuči oko 14:00h od strane druge muške osobe sa površinskim povredama glave, krvi podliv kapka oka i očnog predjela i dr. </span>
</p>
<p class="p7">
<span> Iz izvještaja ljekara specijaliste hirurga Kodra Hospital od 25.07.2012 godine, proizilazi da se Dj.B. javila na pregled nakon zadobijenih povreda od strane drugog lica, ne registruje sa sigurnošću dogadjaje povredjivanja, ima ogrebotine, otok i hematom na čelu sa desne strane, postoje ogrebotine na grudnom košu naprijed i po podlakticama i šakama i dr.</span>
</p>
<p class="p7">
<span> Iz izvještaja ljekara specijaliste KBC na Đ.B. broj protokola 1231 od 25.07.2012 godine, proizilazi da se Dj.B. dana 25.07.2012 godine javila na pregled kod ljekara specijaliste za hirurgiju čeljusti i lica sa navedenkom dijagnozom na latinskom a koja u prevodu znači nagnječenje lica i krvni podliv ispod vrežnjače lijevog oka. </span>
</p>
<p class="p7">
<span>Iz izvještaja ljekara specijaliste KBC na Đ.B. broj protokola 4933 od 26.07.2012 godine, proizilazi da se Dj.B. dana 26.07.2012 godine javila na pregled kod ljekara neuro psihijatra sa polimorfnim smetnjama koje perzistiraju nesanicom, probojima emocijom inkont, atacima anks. i dr. </span>
</p>
<p class="p7">
<span> Iz izvještaja ljekara specijaliste KBC na Đ.B. broj protokola 252 od 26.07.2012 godine, proizilazi da se Dj.B. dana 26.07.2012 godine javila na pregled kod ljekara specijaliste kliničke psihologije sa razlogom dolaska nemogućnost funkcionisanja, te se nakon pregleda da zaključiti da je riječ o akutnoj stresnoj reakciji koja je praćena strahom po život i dr.</span>
</p>
<p class="p7">
<span> Iz uputa za liječenje broj protokola 3980 na ime Đ.B., proizilazi da je Dj.B. od strane Jedinice za hitnu medicinsku pomoć iz Žabljaka dobila uput za pregled kod ljekara specijaliste oftomologa. </span>
</p>
<p class="p7">
<span>Iz izvještaja ljekara Jedinice za HMP u Žabljaku na ime V. M. od 19.07.2012 godine, proizilazi da se isti javio na pregled ljekaru jedinice HMP u Žabljaku kada su konstatovane oguljotine kože kapka desnog oka i kože desnog jagodičnog predjela glave.</span>
</p>
<p class="p7">
<span>Iz izvještaja ljekara specijaliste broj protokola 1539 na ime V.M.  od 19.07.2012 godine, proizilazi da se imenovani javio dana 19.07.2012 godine oko 16 h na pregled, povrijedjen od strane druge ženske osobe kamenom.</span>
</p>
<p class="p7">
<span>Iz izvještaja ljekara specijaliste JZU Opšta bolnica Pljevlja broj protokola 2957, proizilazi da je imenovani upućen sa Žabljaka od strane izabranog ljekara, a nakon konflikta sa drugim licem, zbog bola u l/s dijela kičme. Nema otoka ni vidljivih deformiteta.</span>
</p>
<p class="p7">
<span> Iz naloga za davanje inekcija Dom zdravlja Pljevlja-Ambulanta Žabljak od 31.07.2012, proizilazi da je imenovanom V.M. odredjena terapija u injekcijama diklofenak ampla 5x75 mg. </span>
</p>
<p class="p7">
<span>Sud je cijenio gore navedenu medicinsku dokumentaciju kao u svemu objektivnu i nesumnjivu, pa je kao takvu i prihvatio, jer je data od strane odgovarajućih zdravstvenih ustanova, a nije u suprotnosti sa nalazom i mišljenjem vještaka medicinske struke.</span>
</p>
<p class="p7">
<span>Iz nalaza i mišljenja sudsko medicinskog vještaka dr.B.B. od 20.09.2012 godine u odnosu na oštećenu Đ.B., te nalaza i mišljenja vještaka dr.B.B. od 20.09.2012 godine u odnosu na oštećenog V.M., kao i njegovog neposrednog saslušanja sa glavnog pretresa održanog 30.11.2012 godine, proizilazi  da je povrijedjena Dj.B. imala sledeće povrede i to: Povreda licnog dijela glave, a u vidu krvnog podliva kože kapka i kože oko lijvog oka, te krvnog podliva ispod vrežnjače lijevog oka njegove spoljašnje polovine i krvnog podliva kože lijeve obrazine, nastala je djelovanjem zamahnute tupo tvrde sile, na vratu slabijim intezitetom djelovanja, a od naprijed i više sa lijeve strane dovodeći do oštećenja brojnih sitnih krvnih suvoda pomenutog predjela i struktura lica dok su dublje strukture lijevog oka i glave u cjelini ostali nepovrijedjeni. Ova povreda je mogla nastati djelovanjem zamahnute otvorene šake, šamarom, a nemože se sasvim isključiti i mogućnost nastanka ovakve povrede glave prilikom pada ili utada pomenutim dijelom glave ili na kakvu tvrdu i ravnu podlogu. Prilikom nastajanja ove povrede moglo je doći do loma parcijalne proteze gornje vilice prikazane na fotogračiji; Povreda licnog dijela glave a u vidu nagnječine i ogrebotina kože desne strane čeonog predjela, te kože desne obrazine i kože nosne piramide nastala je prilikom pada i udara pomenutim dijelom glave ili na kakvu tvrdu i ravnu podloku, kao što je asvaltna, zemljana i slična podloga, te osim oštećenja površinskog sloja kože i sitnih krvnih sudova kože ovog dijela glave , budbljeg dijela glave ostale su nepovrijedjene; Povrede grudnog koša u vidu krvnog podliva kože ledja i ogrebotine kože prednje strane grudnog koša nastale su prilikom pada i povlačenja pomenutim predjelima grudnog koša, djelovanjem sile u dva navrata i to jedanput odnaprijed a drugi put odpozadi, s tim što je povreda u predjelu ledja nastala djelovanjem sile šire povlršine slabijeg inteziteta djelovanja , dovodeći do oštećenja sitnih krvnih sudova kože ledja, a povreda prednje strane grudnog koša nastala je prilikom povlačenja ovim dijelom tijela po tvrdoj i ravnoj podlozi. Osim oštećenja kože i sitnih krvnih sudova kože dublje strukture grudnog koša ostale su nepovrijedjene; Povrede u vidu krvnih podliva kože obje nadlaktice nastale su prilikom djelovanja zamahnute tupo- tvrde sile ravne površine, slabog inteziteta djelovanja, te osim oštećenja sitnih krvnih sudova kože dublje strukture ovih djelova ruku ostali su nepovrijedjeni. Ove su povrede mogle nastati prilikom hvatanja, guranja ili stiskanja povrijedjene za nadlakticu obije ruku; Povrede u vidu ogrebotina i nagnječenja kože podlaktica i lakata obje ruku njihovih zadnjih strana nastale su prilikom pada i povlačenja pomenutim predjelima podlaktica i lakata po ili na kakvu tvrdu i ravnu podlogu, te osim oštećenja površinskog sloja kože i sitnih krvnih sudova kože dublje strukture podlaktica i laktova ostale su nepovrijedjene. Sve navedene povrede nastale su u kratko vrijeme , jedna za drugom i mogle su nastati na način kako to povrijedjena -oštećenja Dj. b. opisuje u svom iskazu datom pred ODT Pljevlja na zapisniku 3 avgusta 2012 godine. Na osnovu svega naprijed navedenog smatra da se kod Dj.B. radi o povredama koje su i pojedinačno i u svom zbiru laka tjelesna povreda, dok kod oštećenog V.M. proizilazi da je imao sledeće povrede: povreda licnog dijela glave u vidu nagnječine kože u predjelu denog jagodičnog predjela glave i ogrebotina kože kapka desnog oka na stala djelovanjem zamahnute tvrdo tupe sile, dijelom neravne površine slabog inteziteta djelovanja koja je sila djelovala na glavu povrijedjenog u jednom  navratu odnaprijed više sa desne strane i lako odozdo ili tačnije u momentu kada je povrijedjeni desnim jagodičnim predjelom lica bio okrenut ka toj sili. Prilikom djelovanja sile došlo je do oštećenja površinskog sloja kože kapka desnog oka, te nagnječine kože desnog jagodičnog predjela lica, dok su strukture desnog oka te duble strukture desne jagodične regije ostali nepovrijedjeni. Ova povreda je mogla nastati djelovanjem zamahnute šake u kojoj se nalazila kamenica , a nemože se isključiti i mogućnost nastanka ovakve povrede djelovanjem zamahnute šake u kojoj se nalazio kakv drugi čvrst predmet neravne površine, naprimer ključevi od automobila. Povreda kosmatog dijela u vidu nagnječine kože nastala je djelovanjem zamahnute tupotvrde sile ravne površine slabog inteziteta djelovanja koja je sila djelovala na glavu povrijedjenog u jednom navratu dovodeći do nagnječenja kože dok su ostale strukture glave ostale nepovrijedjene. Ovakva povreda mogla je nastati djelovanjem zamahnute stisnute ili otvorene šake kako to opisuje povrijedjeni na zapisniku 30.08.2012 godine pred ODT Pljevlja.Prilikom zadobijanja ovih povreda povrijedjeni je mogao napraviti neodmjeren snažan i neodgovarajući pokret tijela u slabinsko krsnom dijelu ledja u vidu uvijanja ili uvrtanja po uzdužnoj osi tijela dovodeći do istegnuća mišića i veza koje su se nalazile pored slabinsko krsnog dijela kičmenog stuba, te nastupanja bolne i ograničenosti ovog dijela tijela, dok su druge strukture tijela ostale nepovrijedjene. Ove su povrede nastale u kratko vrijeme jedan za drugom i prestavljaju pojedinačno i u svom zbiru laku tjelesnu povredu.</span>
</p>
<p class="p7">
<span>Vještak je saslušan na glavnom pretresu dana 30.04.2013 godine, pa je naveo da ostaje u svemu  kao na zapisniku o njegovom ispitivanju  pred ODT Pljevlja od 30.08.2012 godine, te zapisniku sa glavnog pretresu održanom pred Osnovnim sudom u Žabljaku dana 30.11.2012 godine. O povredama kod Đ. B. i V.M. dao je svoj nalaz i mišljenje u okviru sudsko medicinskih vještačenja, a po nalogu ODT u Pljevljima u predmetima br. Kt.184/12 i KT.br.185/12 dana 20 septembra 2012 godine i na glavnom pretresu je objasnio o kojim se povredama kod naprijed navedenih povrijedjenih lica radilo, objasnio je mehanizam nastanka svake povrede kod povrijedjenih, pojedinačno i na kraju dao kvalifikaciju njihovih povreda kako pojedinačno tako i u njihovom zbiru i pri tim svojim nalazima i mišljenjima ostaje i sada.   U svojim ranijim izjavama već je objasnio mehanizam nastanka svake povrede kod povrijedjenih Đ.B. i V.M. i nemam što više da dodam. Što se tiče povreda kod V.M. već je naveo u svom osnovnom nalazu da su povrede nastale djelovanjem zamahnute šake, s tim što je za povredu opisanu pod rednim br. I rekao da je ova povreda mogla nastati djelovanjem zamahnute šake u kojoj se nalazila kamenica veličine do manje jabuke, kamenica koja je bila dijelom neravne površine, a kao drugu mogućnost naveo je da je u zamahnutoj šaci mogao biti i kakav drugi čvrst predmet opisanih karakteristika, a kao naprimer ključevi od automobila i sl. Što se tiče povrede kosmatog dijela glave (II) u svom ranijem objašnjenju je rekao da je nastala djelovanjem stisnute ili otvorene šake. Ovo zbog toga što prema karakteristikama opisanih povreda i njihovom opisu od strane ljekara koji su konstatovali ovo povrede vidi se da se radi o nagnječenjima kože, s tim što je kod povrede opisane po rednim br. 1 postojalo i oštećenje površine kože u vidu ogrebotina kože. Osim toga u svom izvještaju  ljekar specijalista za bolesti oka Opšte bolnice u Pljevljima  dana 19 jula 2012 godine u 23 h navodi da je od povrijedjenog dobio podatak da je ovu povredu zadobio dana 19 jula 2012 godine oko 16 h, a od strane druge ženske osobe kamenom. Za povrijedjenu Đ.B. imajući u vidu karakteristike povreda opisanih u medicinskoj dokumentaciji koju je imao na uvid u osnovnom nalazu je rekao za svaku povredu ponaosob kako su te povrede nastale i tome nemam šta više da doda. Što se tiče sredstva podobnog da teško povrijedi ili zdravlje teško naruši mišljenja je da ni kod jednog od povrijedjenih  takvo sredstvo prilikom  nastajanja povreda nije bilo upotrijebljeno. Što se tiče povreda kod V.M.  u svom osnovnom nalazu i na glavnom pretresu je rekao da je povreda  pod uslovom da se prihvati nastala djelovanjem zamahnute šake sa kakvim predmetom u toj šaci i imajući u vidu lokaciju i karakteristike povreda nije moglo doći do težeg povredjivanja ili narušavanja zdravlja. Što se tiče povreda kod Đj.B. mišljenja je da su povrede kod Đ.B. nastale djelovanjem sile koja nije mogla dovesti do težeg povredjivanja ili narušavanja zdravlja povrijedjene. Naime,  imajući u vidu opis i karakteristike njenih povreda  jasno proizilazi da se radilo o povredama koje su lake tjelesne povrede i pojedinačno i u njihovom zbiru. To isto važi i za V., neradi se o opasnom sredstvu .Pošto se u konkretnom slučaju radi o tvrdoj zemljanoj površini pokrivljenoj sitnim šljunkom i dosta prašine, mišljenja   je  da ovakva podloga nije mogla prilikom pada ili udara od takvu podlogu dovesti do težeg oštećenja struktura ljudskog tijela niti narušiti u značajnijoj mjeri njegovo zdravlje.  I pod uslovom da je počinilac djela povredjivanja Đ.B., V.M. odgurnuo povrijedjenu ka toj zemljanoj podlozi i to tako što je lijevom rukom držao za predio vrata, a desnom rukom za nadlakticu desne ruke , a što znači da je on bio iza njenih ledja i gurnuo je licem ka zemlji to je i dalje mišljenja da nije moglo doći do težeg povredjivanja i narušavanja zdravlja povrijedjene udarom od takvu podlogu. Imajući u vidu različitost u konstituciji i pod ranije pomenutim uslovom da je V.M. podigao sa zemlje, a zatim je ponovo gurnuo ili bacio na zemlju nije mogao dovesti do težeg povredjivanja  povrijedjene Đ.B. ili teže naruši zdravlje. Ovo zbog toga što je u tom slučaju sila zamaha bila mala i visina kretanja tijela ka zemlji mala. Zemljana površina u ovom slučaju nije sredstvo da tijelo teško povrijedi ili zdravlje teško naruši. </span>
</p>
<p class="p7">
<span> Sud je cijenio nalaz i mišljenje vještaka sudsko medicinske struke, te njegove neposredno date iskaze na glavnom pretresu, kao objektivano date, u skladu sa pravilima nauke i struke, od strane stalnog dugogodišnjeg vještaka sudsko medicinske struke, pa ga je u cjelosti prihvatio i uzeo za podlogu svoje odluke, pri ovome treba imati u vidu činjenicu da stranke ovome nijesu suštinski prigovorile. </span>
</p>
<p class="p7">
<span>Sud je cijenio i druge sprovedene pisane  dokaze, ali je našao da isti nijesu od uticaja na donošenje drugačije odluke u ovoj krivičnopravnoj stvari.  	 </span>
</p>
<p class="p7">
<span>Iz izvještaja iz KE UP Ispostave Žabljak 26-04 br.245/13 -754/1 od 16.04.2013 godine za okrivljenog V.M., proizilazi da je V.M. ranije osudjivan i to presudama: 412JS214882/88 38CS od 01.11.1988 godine AG KASSEL, kradja čl.242 ABCI, 025 dnevnih stopa po 20 DEM novčane kazne, K.br.60/97 od 12.12.1997 godine Osnovni sud u Žabljaku čl.161 stav 1 KZ RCG 60 dana zatvora uslovno za 1 godinu i K.br.7/03 od 14.11.2003 godine Osnovni sud u Žabljaku čl.177 stav 3 u vezi člana 172 stav 3 u vezi stava 1 KZRCG 30 dana zatvora uslovno za 2 godine, presudom Osnovnog suda Cetinje K.br.135/09 od 02.04.2009 godine, zbog krivičnog djela ugrožavanja sigurnosti iz čl.168 stav 1 KZCG kažnjen zatvorskom kaznom u trajanju od 3 (tri) mjeseca uslovno na 2 (dvije) godine, protiv koga se  vodi postupak za drugo krivično djelo, dok su ostale osude po presudama: Osnovnog suda u Žabljaku K.br.12/10 od 25.03.2010 godine, K. br.9/10 od 23.04.2010 godine i K.br.28/10 od 11.08.2010 godine brisane iz KE UP Ispostave Žabljak.</span>
</p>
<p class="p7">
<span>Iz izvještaja iz KE za okrivljenu  Đ.B. pod br. 02/1-1-2-04-8-2/3508 od 23.10.2012 godine Federacije BIH kanton Sarajevo MUP Sarajevo</span>
</p>
<p class="p7">
<span>Na osnovu savjesne i brižljive ocjene provedenih dokaza, cijeneći sve u smislu čl. 370 ZKP-a, sud je na pouzdan način utvrdio da su okrivljeni V.M. i Đ.B. počinjeli krivična djela koja im se stavljaju na teret, na način, mjesto i u vrijeme kako je to bliže opisano izrekom presude, odnosno kako je dato u analizi pojedinih dokaza.</span>
</p>
<p class="p8">
<span>	Konačno rezonujući sud nalazi da su okrivljeni V.M. i Đ.B. na predhodno izloženi način, a koji je u bitnim elementima iznijet u izreci presude izvršili po jedno krivično djelo lake tjelesne povrede iz čl. 152. st.1. KZ CG, koje čini svako  "ko drugog lako tjelesno povrijedi ili mu zadravlje lako naruši", pa je okrivljeni V.M. dana 19.07.2012 godine oko 16:00h  u mjestu Razvršje opština Žabljak, nakon svadje sa oštećenom Đ.B. lako tjelesno povrijedio oštećenu na način što joj je prišao sa ledja i objema je rukama udario u predio ledja, od kog udarca je oštećena pala na zemljanu površinu, a nakon čega ju je nasrćući na nju s ledja lijevom šakom, dok je pokušavala da se podigne uhvatio za lijevu stranu vrata, lica i oka, a desnom rukom za predio desne nadlaktice-mišice, odigao od zemlje, a zatim je bacio na zemljanu površinu-tvrdu podlogu, kojom prilikom je oštećenoj nanio lake tjelesne povrede u vidu krvnog podliva, kože ledja, ogrebotine kože prednje strane grudnog koša, ogrebotine i nagnječenja kože podlaktica i lakata obje ruke, njihovih zadnjih strana, krvnog podliva kože kapka i kože lijevog oka, krvnog podliva ispod vrežnjače lijevog oka, njegove spoljašnje polovine i krvnog podliva kože lijeve obrazine, nagnječine i ogrebotine kože desne strane čeonog predjela, te kože desne obrazine i kože nosne piramide, a okrivljena Đ.B. je dana 19.07.2012 godine oko 16:00h u mjestu "Razvršje" Opština Žabljak nakon svadje sa oštećenim V.M. lako tjelesno povrijedila oštećenog na način što mu je prišla s ledja i zamahnutom šakom u kojoj je držala kamen veličine manje jabuke i jedanput ga udarila u predjelu glave -desne jagodične kosti i ako je bila svjesna da udarajući oštećenog takvim   sredstvom u predjelu glave  - desne jagodične kosti istom nanosi tjelesnu povredu i htjela je njeno nastupanje, kojom prilikom mu je nanijela lake tjelesne povrede koje su se manifestovale u vidu nagnječine kože desnog jagodičnog predjela glave i ogrebotina kože kapka desnog oka,</span>
</p>
<p class="p8">
<span>	Pravnom ocjenom ovako utvrdjenog činjeničnog stanja sud nalazi da se u radnji  okrivljenih stiču svi zakonski elementi krivičnog djela lake tjelesne povrede iz čl. 152. st.1. KZCG. Okrivljeni su djelo izvršili sa umišljajem i to V.M., jer je bio svjestan da udarajući oštećenu u predjelu ledja istu može oboriti na zemljanu površinu i bacajući je na zemljanu površinu lako tjelesno povrijediti, a Đ.B., jer je bila svjesna da udarajući oštećenog kamenom u predjelu glave istom nanosi laku tejelesnu povredu, pa su na takvu posljedicu pristali, dakle u svom odnosu prema zabranjenom djelu okrivljeni su ispoljili svijest i pristali na mogućnost nastupanja zabranjene posledice zašto su krivično pravno odgovorni kao učinioci i oglašeni krivim.</span>
</p>
<p class="p7">
<span>Sud je po službenoj dužnosti izvršio prekvalifikaciju krivičnog djela lake tjelesne povrede iz čl. 152 stav 2 u vezi stava 1 KZ stavljenog okrivljenima V.M. i Đ.B. na teret, u krivično djelo lake tjelesne povrede iz čl. 152 stava 1 KZ, jer je vještak medicinske struke u svom nalazu i mišljenju, te neposrednom izjašnjenju kojeg je sud prihvatio naveo da zemljana površina pokrivena sitnim šljunkom i sa dosta prašine nije mogla prilikom pada ili udara dovesti do težeg oštećenja struktura ljuckog tjela niti narušiti u značajnoj mjeri zdravlje, odnosno sa druge strane jer kamenica koju je Đ.B. kritičnog dana držala u ruci bila je takvih dimenzija da je mogla stati u jednu šaku počinioca djela povredjivanja.... do veličine manje jabuke i sl., te da je povreda koja je nastala djelovanjem zamahnute tupotvrde sile prema oštećenom slabog inteziteta djelovanja, u kom slučaju ova kamenica nije bila podobna da tijelo teško povrijedi ili zdravlje teško naruši u konkretnom slučaju, dakle u oba slučaja se ne radi o opasnom sredstvu podobnom da se tijelo teško povrijedi ili zdravlje teško naruši. </span>
</p>
<p class="p8">
<span>	Pirlikom odmjeravanja vrste i visine kazne sud je imao u vidu stepen krivične odgovornosti okrivljenih  i ostale okolnosti iz čl. 42. KZCG, pa je okrivljenom v.M. kao olakšavajuće okolnosti  uzeo da  se radi o porodičnom čovjeku, ocu dvoje maloljetne djece, koji nema stalnog zaposlenja, a ima obavezu izdržavanja porodice, dok je raniju osudjivanost okrivljenog sud cijenio kao otežavajuću okolnost. Okrivljenoj Đ.B. kao olakšavajuće okolnosti uzeo da se radi o starijoj porodičnoj osobi, penzioneru, neosudjivanoj, dok otežavajućih okolnosti na strani okrivljene sud nije našao.  </span>
</p>
<p class="p7">
<span>Odlučujući o vrsti i visini krivične sankcije sud je imao u vidu da je u Zakoniku za ovo krivično djelo propisana novčana kazna ili kazna zatvora do 1 godine, pa je okrivljenom V.M.  izrekao novčanu   kaznu u iznosu od 800,00 € , a okrivljenoj Đ.B. izrekao novčanu   kaznu u iznosu od 600,00 €,  pri ocjeni   da će se i sa ovako izrečenim  novčanim kaznama  ostvari svrha kažnjavanja iz čl.32 KZ CG Prilikom odmjeravanja visine novčane kazne sud je cijenio imovinske prilike okrivljenih nalazeći da je okrivljeni V.M. nezaposlen, to jest bez redovnih mjesečnih primanja, ali da se bavi turističkom djelatnošću, (pruža kamperske i slične usluge) i izdavanjem ski opreme gdje su prihodi periodičnog karaktera, dok je okrivljena Đ.B. penzioner sa mjesečnim primanjima 650,00€, radi čega ih je shodno čl. 39 stav 2 tačka 5 KZCG obavezao  da novčanu kaznu plate u roku od 3 (tri) mjeseca po pravosnažnosti presude.</span>
</p>
<p class="p8">
<span>	Sud je obavezao okrivljene  na plaćanje troškova krivičnog postupka u iznosu od po 132,50€, a koji predstavljaju troškove izrade nalaza i mišljenja vještaka medicinske struke  u  odnosu na Đ.B. i V.M., te za pristup istoga na dva održana glavna pretresa dana 30.11.2012 gdoine i 30.04.2013 godine,  shodno čl.229. ZKP-a CG, kao i na plaćanje sudskog paušala  u iznos od po 55,00€, a koji je odmjeren, a imajući u vidu imovinske prilike okrivljenih, te složenost i trajanje postupka, shodno čl.226 ZKP-a CG. </span>
</p>
<p class="p8">
<span>	 Sud je oštećenu Đ.B. i oštećenog kao supsedijarnog tužioca V.M. u pogledu imovinsko pravnih zahtjeva uputio na parnicu, shodno čl.239 ZKP-a, jer činjenice utvrdjene u krivičnom postupku ne pružaju pouzdan osnov ni za potpuno ni za djelimično presudjenje, a njihovo utvrdjivanje tokom krivičnog postupka bi vodilo znatnom odugovlačenju postupka.</span>
</p>
<p class="p8">
<span>	Na gore iznijetom sud je zasnovao svoju odluku.</span>
</p>
<p class="p8"></p>
<p class="p8">
<span>		</span><span class="s2">OSNOVNI SUD U ŽABLJAKU</span><span>, dana  07.05.2013  godine </span>
</p>
<p class="p8"></p>
<p class="p2"></p>
<p class="p2">
<span>  ZAPISNIČAR                                                                                            S U D I J A</span>
</p>
<p class="p2">
<span>Kaljević Nadja,s.r.                                                                              Milovan Jovković .s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u </span>
</p>
<p class="p2">
<span>roku od 8 dana od dana prijema  ovog pismena Višem sudu</span>
</p>
<p class="p2">
<span> Bijelo Polje a preko ovog suda.</span>
</p>
<p class="p2"></p>
<p class="p7">
<span> </span>
</p>
<p class="p2"></p>


</body>
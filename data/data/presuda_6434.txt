<div style="text-align: right">
	<strong><em>K br. 11/11</em></strong></div>
<div style="text-align: center">
	&nbsp;</div>
<div style="text-align: center">
	<strong><em>U&nbsp; IME&nbsp; NARODA</em></strong><br>
	&nbsp;</div>
<div style="text-align: justify">
	<strong><em>OSNOVNI SUD U PODGORICI</em></strong>, u vijeću sastavljenom od sudije Maje Zeković, kao predsjednika vijeća, sudija porotnika Božović Dragana i Vojislava Lubarde, kao članova vijeća, uz učešće Janković Andrijane kao zapisničara, u krivičnom predmetu protiv optuženog M.V. iz Podgorice, kojeg u ovom postupku brani branilac R. Z., po zamjeničkom punomoćju adv. S. R., zbog produženog krivičnog djela omogućavanje uživanja opojnih droga iz čl.301 st.2 u vezi st.1 u vezi čl.49 Krivičnog zakonika, postupajući po optužnici ODT-a Podgorica Kt br. 1817/10 od 13.01.2011.&nbsp; godine, nakon održanog glavnog i javnog pretresa dana 23.12.2011. godine u prisustvu zastupnika optužbe Miroslava Turkovića, zamjenika ODT-a u Podgorici, optuženog i njegovog branioca, nakon tajnog vijećanja i glasanja donio je, a dana 25.02.2011.godine javno objavio<br>
	&nbsp;</div>
&nbsp;
<div style="text-align: center">
	<strong><em>P R E S U D U</em></strong></div>
<div>
	&nbsp;<br>
	<strong><em>OPTUŽENI:</em></strong></div>
&nbsp;
<div style="text-align: justify">
	<strong><em>M.V.</em></strong>, od oca M. i majke E. rodjene Đ., rodjen ... godine u C., sa prebivalištem u P., ul..., vanredni učenik, neoženjen, lošeg imovnig stanja, u pritvoru od 28.12.2010.godine<br>
	&nbsp;</div>
<div style="text-align: center">
	&nbsp;</div>
<div style="text-align: center">
	<strong><em>KRIV JE</em></strong><br>
	&nbsp;</div>
<em>Zato što je:</em>
<div style="text-align: justify">
	&nbsp;<br>
	U periodu od početka novembra do 25.12.2010.godine u Podgorici maloljetnom licu u više navrata davao na uživanje opojnu drogu, na način što je marihuanu-supstancu proglašenu za opojnu drogu Rješenjem o utvrđivanju opojnih droga („Sl.list SRJ“ br.44/02), prethodno umotao u rizlu, tzv.“džoint“, i tako pripremljenu, davao mlbd. Š. A. na uživanje, da bi se dana 25.12.2010.godine sastao sa mldb.Š.A. u parku preko puta hotela „Crna Gora“ gdje joj je dao „džiont“ sa marihuanom koji je ona konzumirala pušenjem,<br>
	&nbsp;<br>
	-čime je izvršio produženo krivično djelo omogićavanje uživanja opojnih droga iz čl.301 st.2 u vezi st.1 u vezi čl.49 Krivičnog zakonika.<br>
	&nbsp;<br>
	Pa ga sud primjenom navedenih zakonskih odredbi i čl.2,4,5,13,15,32,36,42,45,46, i 51 Krivičnog zakonika CG i čl. 199 i 364 Zakonika o krivičnom postupku CG. &nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;</div>
<div style="text-align: center">
	&nbsp;</div>
<div style="text-align: center">
	&nbsp;<br>
	<strong><em>OSUĐUJE</em></strong><br>
	&nbsp;</div>
<div style="text-align: justify">
	Na kaznu zatvora u trajanju od 6 (šest) mjeseci, u koju kaznu mu se uračunava i vrijeme provedeno u pritvoru od 28.12.2010.godine, pa nadalje.<br>
	&nbsp;<br>
	Obavezuje se optuženi da na ime paušala uplati ovom sudu iznos od 30,00 eura, u roku od 15 dana od dana pravnosnažnosti presude.</div>
<div style="text-align: center">
	&nbsp;</div>
<div style="text-align: center">
	&nbsp;<br>
	<strong><em>O b r a z l o ž e nj e</em></strong><br>
	&nbsp;</div>
&nbsp;
<div style="text-align: justify">
	Optužnicom ODT Podgorica Kt br. 1817/10 od 13.01.2011. godine, optuženom M.V. stavljeno je na teret izvršenje produženog krivičnog djela omogućavanje uživanja opojnih droga iz čl.301 st.2 u vezi st.1 u vezi čl.49 Krivičnog zakonika. Zastupnik optužbe je u svojoj završnoj riječi izjavio da u cjelosti ostaje pri podignutoj optužnici, jer iz dokaza provedenih na glavnom pretresu proizilazi da je osumljičeni izvršio krivično djelo u vrijeme, mjesto i na način kako je to predstavljeno dispozitivom optužnice, naime i sam okrivljeni u svojoj odbrani navodi da se u više navrata sastajao sa oštećenom i omogućavao joj tom prilikom da uživa marihuanu detaljno opisujući način na koji je to činio, a što je potvrđeno iskazom Š.A. Takođe na glavnom pretresu je po stanovoštu optužbe nesumnjivo utvrđeno da je okrivljeni znao da je Š.A. maloljetna. Iz izloženog nalazi da su se u njegovim radnjama stekla sva bića krivičnog djela koje mu je stavljeno na teret, i predlaže sudu da ga zbog izvšenog krivičnog djela oglasi krivim i osudi po zakonu.<br>
	&nbsp;<br>
	Optuženi M.V.&nbsp; je u svojim odbranama datim tokom ovog postupka, na zapisnik o saslušanju osumnjičenog Ki.br.1208/2010 od 13.12.2010.godine, izjavio da je uživalac opojne droge “marihuane” već čertiri&nbsp; godine, da je uzima sa kraćim i dužim prekidima, ističe da u zadnje dvije godine ima psihičkih problema i da povremeno posjećuje HMP. Navodi da upravo iz gore navedenih razloga uzima marihuanu jer mu ona omogućava da se opusti i da spava. Objašnjava da je prije nekih godinu dana upoznao Š.A. i od tada se sa njom povremeno druži, ističe da ga&nbsp; je A. pitala da li poznaje nekoga ko konzumira marihuanu i da li on konzumira marihuanu, na šta joj je on odgovorio da on povremeno konzumira marihuanu. Navodi da je u zadnja dva mjeseca konzumirao marihuanu i da je A. bila prisutna dva do tri puta&nbsp; i da mu je tražila da i ona proba, ističe da joj je dao da proba jer je ona insistirala a i bilo mu je poznato da je ona &nbsp;i ranije konzumirala marihuanu. Posebno iz razloga jer je znao da i ona ima porodičnih problema pa je htio da joj pomogne da se opusti i zaboravi na probleme. Navodi da je dana 25.12.2010.godine oko deset časova dobio poziv od A. i da je ona tražila da se vide, nakon čega su se sreli u parku iza hotela ,,Crna Gora,, gdje su sjeli na klupu i gdje je spremio marihuanu za konzumiranje, nakon čega je zapalio tzv.,,džoint,, i dao A. na konzumiranje. Nakon što su završili sa konzumiranjem marihuane, razišli su se. Ističe da se nikada nije bavio prodajom ni jedne vrste opojnih droga i da je marihuanu koristio isključivo za svoje potrebe. Na glavnom pretresu od 11.02.2011.godine ističe da djelimično priznaje izvršenje krivičnog djela koje mu se stavlja na teret i dodaje da je samo jednom dao Š.A. marihuanu na konzumiranje i pojašnjava da nije znao je maloljetna već je mislio da su isto godište. Ističe da su se oni družili dva tri puta a da je ona konzumirala marihuanu samo jednom. Navodi da je A.Š. upoznao u Ekonomskoj školi&nbsp; a da on nije redovan učenik već od prvog razreda. Na glavnom pretresu od 23.02.2011.godine u završnoj riječi optuženi je dodao da živi u porodici sa majkom koja ima velike psihičke probleme i da je sve to u velikom uticalo na njegovo stanje.<br>
	&nbsp;<br>
	Na glavnom pretresu u dokaznom postupku sud je proveo dokaze saslušanjem svjedoka mldb Š.A., njenog zakonskog zastupnika oca H.Š., čitanjem medicinske dokumentacije na ime oštećene Š.A. i čitanjem izvoda iz KE na ime okrivljenog M.V. izdatog od strane Uprave policije ispostava Cetinje. br.02-245-557 od 17.02.2011.godine.<br>
	&nbsp;<br>
	Svjedok mldb.Š.A. u svom svjedočkom iskazu datom na zapisniku od 11.01.2011.godine izjavila da je M.V. drug njenog brata S. i da su se upoznali preko brata prije nekih četiri mjeseca. Ističe da joj je V.M. ponudio marihuanu na uživanje na način što je u cigar papir zamotao marihuanu, zapalio je i jedno vrijeme je on pušio a onda je dao njoj. Navodi da joj je davao četiri do pet puta u vremenu od novembra mjeseca pa do njihovog lišenja slobode, kao i to da mu nije plaćala za uživanje marihuane ali je znala ponekad da ga časti 10,00 eura nakon uživanja droge. Na glavnom pretresu od 11.02.2011.godine dodaje da je M.V. znao da ona ima 17 godina mada navodi da ga ona ne bi nikada prijavila nego je na to bila primorana jer je završila u bolnici gdje su joj u krvi nađeni tragovi marihuane, kokaina i tableta nakon čega je uslijedilo ispitivanje od strane policije i onda je morala da pomene V.M.a. Takodje ističe da se dešavalo da nekada ona njega pozove i traži mu marihuanu a takođe se dešavalo da i on nju pozove i sam bez njenog traženja ponudi joj marihuanu, pri čemu objašnjava da je prilikom njihovih susreta on donosio marihuanu i da je on savijao. Navodi da je policija ispitivala bez prisustva njenog oca, da je istina da je niko nije tukao ni vikao, da joj je inspektor čije ime ne zna u policiji rekao da mora da kaže za M.V. inače će joj biti loše i da oni već imaju neke dokaze protiv njega. Na pitanje suda izjavila da joj V.M. nije nikada na silu davao marihuanu&nbsp; kao i da je nije ni nagovarao da uzima marihuanu. Pojašnjava da je sada vandredni učenik obzirom da je otac ispisao iz škole.<br>
	&nbsp;<br>
	Zakonski zastupnik mldb. Š.A., otac H.Š. je na glavnom pretresu od 11.02.2011.godine istakao da se ne pridružuje krivičnom gonjenju i da ne postavlja imovinsko pravni zahtjev.<br>
	&nbsp;<br>
	Iz medicinske dokumentacije izdate na ime Š.A. od 26.12.2010.godine utvrdjuje se da je kod iste na osnovu screening testova&nbsp; na psihoaktivne supstance u urinu utvrdjeno prisustvo kokaina (COC), marihuane (THC) i benzodiazepina (BZO).<br>
	&nbsp;<br>
	Sud je prihvatio iskaz mldb. svjedoka dat pred istražnim sudijom, budući da se ista pred istražnim sudijom ubrzo po ovom dogadjaju na detaljan, objektivan i istinit način precizno izjasnila u pogledu svih odlučnih činjenica, iz kojih razloga je njeno svjedočenje dato na glavnom pretresu u dijelu drugačijeg isticanja, cijenio kao protivrječno sa detaljnim tvrdnjama pred istražnim sudijom, i iz tog razloga ovaj dio iskaza sa glavnog pretresa nije prihvaćen, budući da je očigledno motivisan u cilju pružanja pomoći optuženom u ovom postupku, posebno pri činjenici da je svjedokinja pred istražnim sudijom detaljno opisala da je M.V. 4 do 5 puta u vremenu od novembra mjeseca do lišenja slobode njoj davao marihuanu da uživa, opisujući da je u cigar papir zamotavao marihuanu, zatim je zapali, da bi jedno vrijeme on pušio a nakon toga dao njoj, da za uživanje marihuane M.-u nije plaćala ali je znala ponekad da ga časti 10 eura i to nakon uživanja droge.<br>
	&nbsp;<br>
	Na osnovu rezultata cjelokupnog postupka i ocjene svih provedenih dokaza kako u njihovoj međusobnoj povezanosti tako i svakog pojedinačno ovaj sud je na nesumnjiv način utvrdio da je optuženi izvršio produženo krivično djelo omogućavanje uživanja opojnih droga iz čl.301 st.2 u vezi&nbsp; st.1 u Krivičnog zakonika u vezi čl.49 Krivičnog Zakonika sa onim činjeničnim opisom iz kojeg su proizašla zakonska obilježja ovog krivičnog djela, a kako je to bliže opisano u izreci presude.<br>
	&nbsp;<br>
	Naime, prednje činjenično stanje utvrdjuje se, najprije uvjerljivim i realnim iskazom mldb. svjedoka Š.A., datim pred istražnim sudijom iz kojeg se bez dileme zaključuje da je okrivljeni od početka novembra do 25.12.2010. godine u više navrata davao na uživanje unaprijed pripremljen ''džoint'' mldb. Š.A., koji su zajedno konzumirali. Dakle, polazeći od ovakvog utvrđenja, nedvosmisleno slijedi da je optuženi M.V., drugom dao na uživanje opojnu drogu, na način što je predhodno od sada nepoznatog lica nabavio opojnu drogu marihuanu, supstancu proglašenu za opojnu drogu rješenjem o utvrđivanju spiska opojnih droga (Sl. list SRJ br.44/02) i istu više puta predao na uživanje mldb.Š.A. tako što je &nbsp;pravio cigarete tzv.džointe koje je davao oštećenoj na uživanje. Da je okrivljeni znao da je Š.A. mldb., bez imalo sumnje proizilazi iz decidnog izjašnjenja mldb. svjedokinje u tom pravcu dato na glavnom pretresu, gdje je ista posvjedočila jasno i bez rezerve da je optuženom bilo poznato da je ona maloljetna.<br>
	&nbsp;<br>
	Postupajući na naprijed opisani način, u radnjama optuženog ostvarena su sva bitna obilježja produženog krivičnog djela omogućavanje uživanja opojnih droga iz čl.301 st.2 u vezi&nbsp; st.1 KZ u vezi čl 49 Krivičnog Zakonika.<br>
	&nbsp;<br>
	Naime iz sadržine zakonske odredbe čl.301 st.2 u vezi&nbsp; st.1 Krivičnog zakonika proizilazi da se ovo krivično djelo sastoji u navođenju maloljetnog lica na uživanje opojne droge ili u davanju opojne droge da je uživa on ili neko drugo lice ili stavljanju na raspolaganje prostorije radi uživanja opojne droge ili na neki drugi način omogućavanje drugom uživanja opojne droge,&nbsp; dok iz čl.49 Krivičnog Zakonika proizilazi da produženo krivično djelo čini više istih ili istovrsnih krivičnig djela učinjenih u vremenskoj povezanosti od strane istog učinioca i koja predstavljaju cjelinu zbog postojanja istovjetnosti oštećenog i jedinstvenog umišljaja učinioca, što sve primjenjeno na konkretnu situaciju sa sigurnošću upućuje samo na jedan zaključak i to da su u radnjama optuženog M.V. ostvareni svi subjektivni i objektivni elementi&nbsp; produženog krivičnog djela omogućavanja uživanja opojnih droga.<br>
	&nbsp;<br>
	Krivično djelo za koje je optuženi oglašen krivim je djelo sa blanketnom dispozicijim, pa je kod ovih krivičnih djela pored navođenja okolnosti koja čine bitna obilježja krivičnog djela, nužno navesti i materijalno pravni propis od koga zavisi postojanje krivičnog djela, što je u konkretnom slučaju Rješenje o utvđivanju spiska opojnih droga (Sl. list 44/02 ), prema kojem je supstanca marihuana proglašena za opojnu drogu i nalazi se na spisku opojnih droga.<br>
	&nbsp;<br>
	Optuženi je bio svjestan, da&nbsp; davanjem drugom opojne droge, može izvršiti krivično djelo, pa je na takvo djelo i pristao, postupajući sa eventualnim umišljajem, pri čemu je i njegovim umišljajem obuhvaćena i okolnost u pogledu starosne dobi mldb. oštećene.<br>
	&nbsp;<br>
	Sljedstveno prednjem, sud je cjenio navode odbrane okrivljenog u kojima se isti izmedju ostalog izjasnio da nije znao da je oštećenaA.Š. maloljetna, kao i u dijelu da je samo na traženje iste njoj davao marihuanu na uživanje, nalazeći da su ovakvi navodi odbrane obesmišljeni činjenicama koje su rezultirale iz ovog postupka, odnosno opovrgnuti dokazima provedenim u ovom postupku i to jasnim svjedočenjem oštećene, čime se samo učvršćuje zaključak suda, da je &nbsp;okrivljeni svojom odbranom jedino i samo pokušao izbjeći, odnosno ublažiti krivicu.<br>
	&nbsp;<br>
	Odlučujući o krivičnoj sankciji sud je cijenio sve okolnosti predviđene članom 42 Krivičnog&nbsp; zakonika, od značaja za njen izbor i visinu, pa je u odsustvu otežavajućih okolnosti na strani optuženog od&nbsp; olakšavajućih cijenio mladost u vrijeme izvršenja krivično djela (odnosno činjenicu da je isti tek postao punoljetna osoba, dakle spada u kategoriju mladjih punoljetnih lica - 18 godina), u okviru imovinskih prilika njegovo loše imovno stanje, kao i činjenicu da se zakonski zastupnik oštećene mldb Š.A., otac H.Š. nije pridružio krivičnom gonjenju, čak štaviše ističući da su i optužni M.V. i A. djeca, nalazeći da su ovakve olakšavajuće okolnosti takvog karaktera i značaja da predstavljaju u odnosnom slučaju osobito olakšavajuće okolnosti,&nbsp; i opravdavaju primjenu instituta ublažavanje kazni ispod zakonom propisanog minimuma, propisanih čl.45 i 46 KZ-a CG, utvrđujući mu kaznu zatvora u trajanju od 6 (šest) mjeseci, nalazeći da je upravo izrečena kazna adekvatna i primjerena izvršenom krivičnom djelu i optuženom kao učiniocu i da će se sa istom u svemu ostvariti svrha kažnjavanja iz čl. 32. Krivičnog zakonika, da optuženi ubuduće ne vrše niti ova, niti druga krivična djela, a u okviru opšte svrhe propisivanja i izricanja krivičnih sankcija iz čl. 4 st. 2. Krivičnog zakonika.<br>
	&nbsp;<br>
	U izrečenu kaznu zatvora optuženom se uračunava i vrijeme provedeno u pritvoru od 28.12.2010.godine pa nadalje, shodno čl. 51 Krivičnog zakonika CG.<br>
	&nbsp;<br>
	Shodno čl.199 ZKP-a CG, sud je optuženog obavezao da na ime paušala uplati ovom sudu iznos od 30,00 €, odmjeren shodno dužini trajanja postupka, složenosti predmeta i imovinskim prilikama optuženog,u roku od 15 dana od dana pravnosnažnosti presude .<br>
	&nbsp;<br>
	Sa izloženog, na osnovu čl. 364 ZKP-a CG, odlučeno je kao u izreci presude.<br>
	&nbsp;<br>
	&nbsp;</div>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA - SUDIJA</em></strong><br>
<strong><em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Maja Zeković,s.r.</em></strong><br>
&nbsp;<br>
&nbsp;<br>
&nbsp;<br>
<strong><em>PRAVNA POUKA: </em></strong><br>
<strong><em>Protiv ove presude može se</em></strong><strong><em> izjaviti žalba u roku </em></strong><br>
<strong><em>od 15 dana od dana&nbsp; prijema&nbsp; pismenog otpravka, </em></strong><br>
<strong><em>Višem</em></strong><strong><em> sudu u Podgorici, a preko ovog suda.</em></strong><br>
&nbsp;<br>
<strong><em>ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</em></strong><br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Times New Roman;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p3">
<span>Posl.br.K.442/12/12</span>
</p>
<p class="p4"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p5">
<span>Osnovni sud u Kotoru kao nadležni prvostepeni krivični sud, po sudiji Danijeli Samardžić uz učešće zapisničara Tamare Počanić, u krivičnom predmetu protiv okrivljenog Đ. M. iz Budve koga brani branilac po službenoj dužnosti adv. B. G., zbog dva protivpravna djela u  zakonu određena kao krivično djelo nasilje u porodici ili porodičnoj zajednici iz čl.220 st.1 Krivičnog zakonika, koji se vodi po predlogu za izricanje mjere bezbjednosti obaveznog psihijatrijskog liječenja i čuvanja u zdravstvenoj ustanovi ODT-a Kotor Kt.br. 638/12 od 06.11.2012. godine, nakon održanog glavnog i javnog pretresa dana 28.12.2012.g. u prisustvu zamjenika ODT Kotor Tanje Čolan, okrivljenog Đ. M., njegovog branioca i oštećene, donio je sledeće,</span>
</p>
<p class="p5"></p>
<p class="p1">
<span>R J E Š E NJ E</span>
</p>
<p class="p1"></p>
<p class="p5">
<span>Prema okrivljenom Đ. M. JMBG ............., od oca R. i majke J., rođene P., rođenom ........... godine u P., stalno nastanjenom u B., S. bb, državljaninu Crne Gore, po zanimanju zemljoradniku, oženjenom, bez djece, nepismenom koji se zna potpisati, lošeg imovnog stanja, neosuđivanom, protiv kojeg se ne vodi krivični postupak za drugo krivično djelo,</span>
</p>
<p class="p5"></p>
<p class="p5">
<span>Na osnovu čl.66, 67  i 69 KZ i čl. 470 i 471 ZKP-a izriče se</span>
</p>
<p class="p5"></p>
<p class="p1">
<span>MJERA BEZBJEDNOSTI OBAVEZNOG PSIHIJATRIJSKOG LIJEČENJA </span>
</p>
<p class="p1">
<span>I ČUVANJA U ZDRAVSTVENOJ USTANOVI</span>
</p>
<p class="p5"></p>
<p class="p5">
<span>Zato što je,</span>
</p>
<p class="p5">
<span>neutvrđenog dana septembra mjeseca 2011. godine i dana 17.07.2012. godine oko 16,00 časova u B., u svojoj porodičnoj kući u mjestu S., primjenom grubog nasilja prema članu svoje porodice supruzi-ošt. Đ. M. narušio njen tjelesni i duševni integritet, na način što je istu neutvrđenog dana septembra mjeseca 2011. godine udario daljinskim upravljačem po glavi, a zatim je udario u grudi i to u predjelu gdje joj je ugrađen pejsmejker i pokušao da iščupa isti nanoseći joj te prilike lake tjelesne povrede u vidu krvnog podliva kože u središnjem predjelu prednje strane grudnog koša veličine ženskog dlana, da bi dana 17.07.2012. godine dok je oštećena ležala prišao joj govoreći da je došao da je udavi, a zatim je uhvatio rukama za vrat i pejsmejker, iz kojeg razloga je ona počela da doziva u pomoć, po kojem dozivanju je došla S. M. koja je uspjela da ih razdvoji, a koje prilike joj je nanio lake tjelesne povrede u vidu krvnog podliva kože u predjelu desne strane grudnog koša ispod desne ključnjače veličine dječjeg dlana,</span>
</p>
<p class="p5"></p>
<p class="p5">
<span>- čime je učinio dva protivpravna djela u zakonu određena kao krivično djelo nasilje ui porodici ili porodičnoj zajednici iz čl.220 st.1 Krivičnog zakonika.</span>
</p>
<p class="p5"></p>
<p class="p5">
<span>O troškovima krivičnog postupka sud će odlučiti posebnim rješenjem.</span>
</p>
<p class="p5"></p>
<p class="p1">
<span>O b r a z l o ž e nj e</span>
</p>
<p class="p5"></p>
<p class="p5">
<span>ODT iz Kotora podnio je ovom predlog za izricanje mjere bezbjednosti obaveznog psihijatrijskog liječenja i čuvanja u zdravstvenoj ustanovi Kt.br.638/11 od 06.11.2012. godine protiv Đ. M. zbog dva protivpravna djela u zakonu određena kao krivično djelo nasilje u porodici ili porodičnoj zajednici iz čl.220 st.1 Krivičnog zakonika.</span>
</p>
<p class="p5"></p>
<p class="p5">
<span>U svojoj odbrani okrivljeni je izjavio da je sa suprugom M. 42 godine u braku i u zadnje vrijeme imali su nesuglasica zbog kojih je on želio da se razvede. Objasnio je da mu M. krade rakiju i druge stvari koje je on kupio i donio u kuću, sakriva mu i baca Iijekove koji su mu potrebni, cijepa mu odjeću i obuću, te mu je polomila slušni aparat, zbog čega više ne želi da živi sa njom. Ona je inače lošeg zdravstvenog stanja, dva puta je operisana, jednom u K., a jednom u B. i pošto je bolesna on je nikada nije udario, naročito ne jer ona ima ugrađen aparat na srcu. Vezano za M. povrede objasnio je da ih je ona zadobila pri padu, a on je svoju suprugu samo jednom uhvatio u predjelu grla i to kada je uhvatio sa flašom rakije u ruci i kada mu je rekla da će i dalje krasti, pa je on, kako bi joj priprijetio, uhvatio je za grlo, a onda je u njihovu kuću ušla komšinica S. koja ih je razdvojila. On tada nije imao namjeru da je povrijedi, već samo da je upozori. Još jednom je priprijetio svojoj supruzi, opet kada ju je zatekao u svojoj sobi kako mu uzima rakiju, te joj je tada rekao da će je pretući motkom, a nije je udarao, već joj je samo prijetio. Naveo je da svoju suprugu nije pokušao udariti vozilom, a ona mu je na vozilu pokidala neke kablove kako bi mu pričinila štetu. Inače on popije čašu vina dnevno, jer mu je to dozvolio ljekar, kao i 2-3 čaše rakije, a ponekad pije i pivo, mada rijetko, jer nema novca za pivo, a rakiju proizvodi sam i prošle godine je proizveo oko 200l, a M. mu je ukrala oko 100l. </span>
</p>
<p class="p5"></p>
<p class="p5">
<span>U dokaznom postupku koji je proveden radi rasvjetljenja činjeničnog stanja sud je  saslušao svjedoka-oštećenu Đ. M., vještaka psihijatrijske struke dr A. M., pročitao izvještaj ljekara specijaliste-hirurga JZU Opšta bolnica K., broj protokola  3636 od 17.07.2012.g. na ime M. Đ., pročitao izvještaj ljekara interne medicine JZU Opšta bolnica K., broj protokola  38 od 17.07.2012.g. na ime M. Đ., pročitao izvještaj ljekara specijaliste-psihijatra JZU Opšta bolnica K., broj protokola  989 od 18.07.2012.g. na ime M. Đ., na saglasnost stranaka pročitao nalaz i mišljenje vještaka-psihijatra dr A. M. od 05.11.2012. g., na saglasnost stranaka pročitao nalaz i mišljenje vještaka medicinske struke dr K. N. od 06.11.2012. g., izvršio uvid u fotografiju koja se nalazi u spisima predmeta, na kojima je prikazana oštećena. </span>
</p>
<p class="p5"></p>
<p class="p5">
<span>Svjedok-oštećena Đ. M. je izjavila da je lošeg zdravstvenog stanja i prije 23 godine imala je operaciju na srcu, a 2000.g. joj je ugrađen bajpas, dok je 2003.g. imala moždani udar, a prije tri godine joj je ugrađen pejsmejker. Njen suprug, ovdje okrivljeni, je fizički maltretira, a inače je alkoholičar koji godinama konzumira alkohol. Objasnila je da razmirice u njihovom braku odano postoje, a prvi put okrivljeni je na nju nasrnuo u septembru 2011. godine kada ju je udario daljinskim upravljačem po glavi, dok se ona držala za glavu udario ju je u predjelu grudi, na mjestu gdje se nalazi pejsmejker, tačnije pokušavao je isti da iščupa što je ostavilo traga na njenom tijelu u vidu modrice. Ona tada nije išla ljekaru, a kao dokaz o tome ima fotografiju koju je napravila njena komšinica M. M.. Isto je prijavila policiji, ali je nakon par dana saopštila da želi da povuče prijavu, jer je njen suprug obećao da više nikad neće da je udari, zbog čega je prijava po njenom zahtjevu arhivirana. Tom događaju prisustvovao je njihov komšija M. S. koji je zbog njenih povika došao da joj pomogne i koji je okrivljenog odvukao od nje. Ona zbog nesuglasica ne razgovara sa suprugom od aprila mjeseca, a on ju je ponovo u julu fizički maltertirao. O svemu ima dokaz kroz medicinsku dokumentaciju i prijavu budvanskoj policiji, kada je ležala na kauču u dnevnoj sobi, a M. je došao govoreći da će da je udavi. Ona se tada uspravila i dok je bila još u sjedećem položaju, on joj je prišao, uhvatio je rukama za vrat i pejsmejker, davio je i osjetila je ogromnu bol u grudima, te je dozivala pomoć, pa je dotrčala njihova komšinica S. M., koja je uspjela okrivljenog da odvoji od nje. Ona je potom istrčala iz kuće, a istričala je i S. koju je okrivljeni imao namjeru da udari pesnicom. Nakon tog događaja okrivljeni je opet fizički nasrnuo na nju. Ona je 14.09.2012. godine slomila lijevu ruku na koju joj je stavljen gips i dok je sa tako slomljenom rukom bila ispred kuće prišao joj je okrivljeni sa jednom motkom, odnosno sa držalom od vile govoreći joj da vrati rakiju koju mu je navodno ukrala, pa je ona da bi izjegla raspravu ušla u kuću da nađe lijekove. Dok je tražila lijekove konstatovala je da je okrivljeni motku unio u kuću, prišao joj je i uhvatio je za podlakticu desne ruke na kojoj su od tog povlačenja ostale modrice koje su konstatovane u D.Z. u B. Zatim je krenuo da dohvati motku koja je pala i kada se sagnuo ona je pobjegla. Još jednom, prije ovog događaja, okrivljeni je nasrnuo na nju na način što je pokušao vozilom da je udari. Ona je bila u komšiluku i po povratku je vidjela da se on nalazi u vozilu koje je ubacio u rikverc, krenuo nazad i ona je shvativši njegovu namjeru uspjela da pobjegne preko kapije, a on je na dva koraka iza nje udario u stepenice. Navela je da je ove radnje njen suprug prema njoj preduzimao u alkoholisanom stanju, a to što ona sve događaje prijavljuje policiji nema uticaja na njega, kao ni to što mu njegov sinovac govori da je ostavi na miru. Takođe je navela da joj on stalno prijeti da će je ubiti, a nju je strah da će taj svoj naum i da ostvari. Inače on je dugo zlostavlja, jer joj ne daje novac za hranu, a ona nema penziju, te joj novac daje njena rodbina ili njegov sinovac. Pridružila se krivičnom gonjenju, a nije postavila imovinskopravni zahtjev. </span>
</p>
<p class="p5"></p>
<p class="p5">
<span>Iz nalaza i mišljenja vještaka medicinske struke dr K. N. od 06.11.2012. g. proizilazi da je vještak na fotografiji kod ošt. Đ. M. uočio krvni podliv kože u središnjem predjelu prednje strane grudnog koša veličine ženskog dlana, žućkasto-zelenkaste boje, a krvni podliv predstavlja u vrijeme nanošenja laku tjelesnu povredu, a koji krvni podliv je nanešen od 8-14 dana prije fotografisanja Đ. M., takođe se navodi da je Đ. M. dana 17.07.2012.g. zadobila krvni podliv kože u predjelu desne strane grudnog koša ispod desne ključnjače veličine dječijeg dlana plavičaste boje. Navedena povreda predstavlja u vrijeme nanošenja laku tjelesnu povredu nanešenu dejstvom tupine aktivno zamahnutog mehaničkog oruđa u šta bi spadalo: stisnuta pesnica i sl. Osim navedene povrede Đ. M. je zadobila i otok mekih tkiva u predjelu dna usne šupljine, u predjelu ždrijela u donjoj trećini i u predjelu grkljana u gornjem dijelu, a koji otok sam za sebe ne predstavlja tjelesnu povredu, te koji otok je nastao usljed stiskanja vrata Đ. M. </span>
</p>
<p class="p5"></p>
<p class="p5">
<span>Iz izvještaja ljekara specijaliste-hirurga JZU Opšta bolnica K., broj protokola  3636 od 17.07.2012.g. na ime M. Đ. proizilazi da je ljekar specijalista-hirurg dao klinički nalaz nakon pregleda imenovane, utvrdio dijagnozu i propisao joj odgovarajuću terapiju. </span>
</p>
<p class="p5"></p>
<p class="p5">
<span>Iz izvještaja ljekara interne medicine JZU Opšta bolnica K., broj protokola  38 od 17.07.2012.g. na ime M. Đ. proizilazi da su istoj u navedenoj ustanovi konstatovane povrede, na osnovu kojih joj je utvrđena dijagnoza i prepisana odgovarajuća terapija. </span>
</p>
<p class="p5"></p>
<p class="p5">
<span>Iz izvještaja ljekara specijaliste-psihijatra JZU Opšta bolnica K., broj protokola  989 od 18.07.2012.g. na ime M. Đ. proizilazi da je kod ošt. Đ. M. konstatovano da je u ozbiljnom depresivnom stanju, visoko anksiozna, te joj je propisana odgovarajuća terapija. </span>
</p>
<p class="p5"></p>
<p class="p5">
<span>Iz nalaza i mišljenja vještaka-psihijatra dr A. M. od 05.11.2012. g. proizilazi da je obavio intervju sa okrivljenim i naveo da je isti preopširan u izlaganju, lako se gubi u detaljima, nevješto pokušava da disimulira, te da je sve navode iz optužnice potvrdio, sem da je bio nasilan i sve predstvalja u "drugom svjetlu" na svoj pseudologičan način, optužuje suprugu "koja ga krade" u saradnji sa njenom rodbinom, te da je "supruga uz pomoć kćerke iz B. nabavila specijalni ključ na daljinsko upravljanje kojim može da otvori svaku bravu, džaba je sto puta promijenio brave, čuvao kod sebe samo jedan ključ, a ostale bacao, kada ima taj ključ samo klikne i brava se otvori, nije ga vidio, ali zna da ga ona ima". Takođe je naveo da su svi svjedoci u "dogovoru sa njom" ili "su u svađi od ranije sa njim". Vještak je naveo da se radi o paranoično strukturisanim sumanutim idejama proganjanja i odnosa koje upravljaju postupcima okrivljenog i čega on nije svjestan. Afekat je čvrsto ukliješten sa paranoičnim jezgrom u tzv. "ideoafektivni blok". Potpuno je nekritičan i neuviđavan, te vještak navodi da je vjerovatno dugogodišnji abuzus alkohola doveo do oštećenja mozga i pojave "alkoholne paranoje" koja se potencira daljim uzimanjem alkohola.  Ipak, da li su one posljedice psihogene primarne paranoične psihoze ili paranoične/paranoidne psihoze nastale zbog oštećenja mozga alkoholom nije relevantno za tok procesa, ali u svakom slučaju liječenje je neophodno, jer je potencijalno opasan po život supruge. Vještak smatra da je okrivljeni djela učinio  pod uticajem sumanutih ideja persekucije i da u trenutku činjenja krivičnih djela nije bio svjestan značaja svog djela i njegovih posljedica, odnosno bio je neuračunljiv. Zbog potpunog izostanka uviđavnosti u bolest i kritičnosti u odnosu na svoje ponašanje predložio je da mu se odredi mjera obaveznog psihijatrijskog liječenja u psihijatrijskoj ustanovi zatvorenog tipa, odnosno u S. B. za P.  "D" u K. Prilikom neposrednog saslušanja na glavnom pretresu od 28.12.2012. godine vještak dr A. M. je dodao da, iako je okrivljeni bio već mjesec dana na liječenju u S. B., njegovo stanje je nepromijenjeno, komunikacija je otežana zbog primjene lijekova, ostao je kod svojih sumanutih ideja koje su uzrok njegovog ponašanja zbog čega je i predložena mjera obaveznog liječenja u zdravstvenoj ustanovi, te nije prigodan za puštanje vikendom koji su inače uobičajeni poslije izvjesnog vremena liječenja, jer postoji realna opasnost da ponovo postupi na isti način. Naveo je da je okrivljeni opasan za svoju suprugu dok god je ovakvog mentalnog zdravlja, koje se ne mijenja, jer je dovoljno snažan i odlučan da joj nešto napravi. Kod okrivljenog je dijagnozirana i alkoholna paranoja, ali vještak prvenstveno smatra da se radi o paranojnoj psihozi.  </span>
</p>
<p class="p5"></p>
<p class="p5">
<span>Sud je izvršio uvid u fotografiju koja se nalazi u spisima predmeta, na kojima je prikazana oštećena i jasno je vidio, odnosno uočio krvni podliv kože u predjelu grudnog koša.</span>
</p>
<p class="p5">
<span>        </span>
</p>
<p class="p5">
<span>Cijeneći sve izvedene dokaze pojedinačno, kao i u njihovoj međusobnoj povezanosti i u odnosu na odbranu okrivljenog sud je utvrdio činjenično stanje navedeno u izreci rješenja.   </span>
</p>
<p class="p5"></p>
<p class="p5">
<span>Ovakvo činjenično stanje sud je utvrdio iz iskaza svjedoka-oštećene Đ. M. koja je na detaljan način objasnila da je okrivljeni fizički maltertira, da je prvi put fizički nasrnuo na nju u septembru 2011. godine kada je udario daljinskim upravljačem po glavi i u grudi na mjestu gdje se nalazi pejsmejker, pokušavajući da iščupa isti, o čemu kao dokaz posjeduje fotografiju iz koje se vidi povreda koju joj je tom prilikom nanio. Takođe je objasnila da ju je i kasnije fizički maltertirao i to u julu 2012. godine kada je uhvatio za vrat i pejsmejker i pokušavao da je udavi, te je ona zvala pomoć i tada ih je razdvojila njena komšinica S. M., kao i da ju je kasnije maltertirao u nekoliko navrata. Ovakav iskaz  svjedoka-oštećene Đ. M. potvrđen je medicinskom dokumentacijom iz koje je nesporno utvrđeno da se oštećena javljala u zdravstvene ustanove nakon povređivanja od strane okrivljenog, a takođe u prilog istome stoji i fotografija na osnovu koje se sud i neposredno uvjerio u izgled povrede koju je oštećena zadobila. Takođe i vještak medicinske struke je utvrdio da je svjedok-oštećena Đ. M. zadobila krvni podliv kože u središnjem predjelu prednje strane grudnog koša veličine ženskog dlana, žućkasto-zelenkaste boje, a krvni podliv predstavlja u vrijeme nanošenja laku tjelesnu povredu, a koji krvni podliv je nanešen od 8-14 dana prije fotografisanja Đ. M., takođe je utvrdio da je Đ. M. dana 17.07.2012.g. zadobila krvni podliv kože u predjelu desne strane grudnog koša ispod desne ključnjače veličine dječijeg dlana plavičaste boje, a koja povreda predstavlja u vrijeme nanošenja laku tjelesnu povredu nanešenu dejstvom tupine aktivno zamahnutog mehaničkog oruđa u šta bi spadalo: stisnuta pesnica i sl, a oštećena je zadobila i otok mekih tkiva u predjelu dna usne šupljine, u predjelu ždrijela u donjoj trećini i u predjelu grkljana u gornjem dijelu, a koji otok sam za sebe ne predstavlja tjelesnu povredu, te koji otok je nastao usljed stiskanja vrata Đ. M. </span>
</p>
<p class="p5"></p>
<p class="p5">
<span>Sam okrivljeni u svojoj odbrani nije sporio da je oštećenu  uhvatio rukom u predjelu grla, jer je kako je naveo uhvatio sa flašom rakije i tom prilikom je u njihovu kuću ušla komšinica S. koja ih je razdvojila, a takođe okrivljeni je naveo da je oštećenoj još jedne prilike kada ju je zatekao sa rakijom priprijetio kako će je motkom pretući. Međutim, odbranu okrivljenog da mu je namjera bila da oštećenoj samo zaprijeti, jer mu je ista kako je on naveo krala rakiju, te mu je namjera bila da to spriječi, a da je nikada nije udario sud nije prihvatio, s obzirom da je takva odbrana opovrgnuta iskazom oštećene i medicinskom dokumentacijom na osnovu koje je nesporno da je oštećena zadobila povrede navedene u izreci presude i čiji mehanizam nastanka je utvrdio vještak medicinske struke i to da su iste nanijete pesnicom, a ne da su zadobijene pri padu kako je to okrivljeni tvrdio u svojoj odbrani. </span>
</p>
<p class="p5"></p>
<p class="p5">
<span>Sud je u cjelosti prihvatio nalaz i mišljenje vještaka -psihijatra dr A. M. koji je isti potvrdio i prilikom neposrednog saslušanja kod suda, a iz kojeg je utvrđeno da je isti potpuno nekritičan i neuviđavan, te da je liječenje istog neophodno, jer je potencijalno opasan po život supruge, a naročito što se zdravstveno stanje okrivljenog nije promijenilo ni nakon mjesec dana boravka u S. B. u K., a krivična djela je učinio pod uticajem sumanutih ideja persekucije i u trenutku činjenja istih nije bio svjestan značaja svog djela i njegovih posljedica, a kod istog je dijagnostifikovana alkoholna paranoja i paranojna psihoza. </span>
</p>
<p class="p5"></p>
<p class="p5">
<span>Prema tome, kako okrivljeni u vrijeme izvršenja djela nije bio svjestan značaja svog djela i nije mogao upravljati svojim postupcima to je isti u odnosu na djela koja je izvršio, tačnije u vrijeme izvršenja istih bio neuračunljiv, s obzirom da je ponašanje okrivljenog posljedica paranoično strukturisanih sumanutih ideja proganjanja i odnosa koje upravljaju njegovim postupcima, a čega on nije svjestan.  </span>
</p>
<p class="p5"></p>
<p class="p5">
<span>Sud je prihvatio predlog vještaka psihijatra da je okrivljenom zbog potpunog izostanka uviđavnosti u bolest i kritičnosti u odnosu na svoje ponašanje potrebno da se odredi mjera obaveznog psihijatrijskog liječenja u psihijatrijskoj ustanovi zatvorenog tipa, odnosno u S. B. za P.  "D" u K., jer je opasan po svoju suprugu, a dovoljno je jak i snažan da istraje u svojim namjerama, odnodno da joj naudi, pa je sud okrivljenom izrekao mjeru bezbjednosti obaveznog psihijatrijskog liječenja i čuvanja u zdravstvenoj ustanovi, jer postoji ozbiljna opasnost da okr. Đ. učini protivpravno djelo koje je u zakonu predviđeno kao krivično djelo i da je radi otklanjanja ove opasnosti potrebno njegovo liječenje i čuvanje u zdravstvenoj ustanovi. Izricanje mjere obaveznog psihijatrijskog liječenja i čuvanja u zdravstvenoj ustanovi iz člana 69 Krivičnog zakonika je neophodno, jer nije sporno da je okrivljeni Đ. učinio dva protivpravna djela u zakonu određeno krivično djelo nasilje u porodici ili porodičnoj zajednici iz čl.220 st.1 Krivičnog zakonika, u stanju neuračunljivosti, a imajući u vidu intezitet duševne poremećenosti učinioca, kao i potrebu liječenja tog stanja, pa je sud uvjerenja da će se ovom mjerom otkloniti stanja ili uslovi koji mogu biti od uticaja da učinilac ubuduće vrši krivična djela odnosno sud smatra da će se ovom mjerom ostvariti ciljevi iz čl.66 KZ.</span>
</p>
<p class="p5"></p>
<p class="p5">
<span>Na osnovu naprijed navedenog te primjenom čl. 66, 67  i 69 KZ i čl. 470 i 471 ZKP-a riješeno je kao u izreci.</span>
</p>
<p class="p5"></p>
<p class="p5">
<span>O troškovima krivičnog postupka sud će odlučiti posebnim rješenjem, shodno čl.227.ZKP.</span>
</p>
<p class="p5"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 28.12.2012. godine</span>
</p>
<p class="p1"></p>
<p class="p1"></p>
<p class="p2">
<span>Zapisničar,                                                                        S U D I J A</span>
</p>
<p class="p2">
<span>Tamara Počanić                                                   Danijela Samardžić s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>PRAVNA POUKA: Protiv ovog rješenja ima se pravo žalbe u roku od 8 dana od dana prijema rješenja, a preko ovog suda.</span>
</p>
<p class="p2"></p>
<p class="p6"></p>
<p class="p6"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.62430555in 0.7875in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Times New Roman;font-size:10pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{margin-right:0.06944445in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:10pt;}
.s1{color:black;}
.s2{background-color:white;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>                                                                                                                  K broj 416/11</span>
</p>
<p class="p1">
<span>Km broj 20/11</span>
</p>
<p class="p1"></p>
<p class="p2"></p>
<p class="p3"></p>
<p class="p3">
<span>                                                         </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>         </span>
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3">
<span>OSNOVNI SUD U BARU, kao prvostepeni krivični, u vijeću sastavljenom od  sudije Ljiljane Joković, kao predsjednika vijeća, sudija porotnika S.D. i Ć.R., kao članova vijeća, sa zapisničarom Amirom Nikičić, u krivičnom predmetu optuženog V.P. i maloljetnog sada punoljetnog M.M., zbog krivičnog djela – teška krađa  iz čl. 240. st.1. tač.1. u vezi čl. 23 Krivičnog zakonika, po optužnici I predlogu za primjenu vaspitne mjere Osnovnog državnog tužilaštva iz Bara Kt.br. ....I Ktm br. ...od 12.12.2011.godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca u Baru Mirjane Tankosić Vučinić, optuženog V.P. i maloljetnog sada punoljetnog M.M., dana 05.02.2013. godine donio je, a dana 07.02.2013. godine javno objavio </span>
</p>
<p class="p3"></p>
<p class="p4">
<span>I</span>
</p>
<p class="p4"></p>
<p class="p4">
<span>P R E S U D U</span>
</p>
<p class="p3"></p>
<p class="p3">
<span>Optuženi </span>
</p>
<p class="p3"></p>
<p class="p3">
<span>V.P., JMBG...., od oca S. i majke S. rodjene U., rodjen.....godine u B., gdje je i stalno nastanjen ....državljanin Crne Gore, po zanimanju muzičar, neoženjen, pismen, srednjeg imovnog stanja, kažnjavan, I to: rješenjem Osnovnog suda u Baru Km br...od 30.01.2008.godine, zbog krivičnog djela iz čl.240/1/1 KZ u v.čl.23 KZ CG, vaspitna mjera, pojačan nadzor od strane organa starateljstva, rješenjem Osnovnog suda u Baru Km br..... od 29.01.2008. godine, zbog krivičnog djela iz čl.240/1/1 u v.čl.23 u v.čl.49 KZ,vaspitna mjera, pojačan nadzor od strane organa starateljstva, rješenjem Osnovnog suda u Baru Km..... od 03.04.2009.godine, zbog krivičnog djela iz čl.240/1/1 u v.čl.49 KZ,vaspitna mjera,pojačan nadzor od strane organa starateljstva, osudjivan, I to: presudom Osnovnog suda u Baru K. br. ....od 19.11.2009. godine zbog krivičnog djela iz  čl.403/1 KZ, zatvor 30 dana, presudom Osnovnog suda Kotor  K br...od 19.04.2010. godine ,zbog krivičnog djela iz čl.240 st.1 t.1 u v.čl.20 i 23 KZ, zatvor 6 mjeseci uslovna na dvije godine i presudom Osnovnog suda Kotor K. Br....od 20.04.2010. godine, zbog krivičnog djela iz čl. 240 st.1 i čl.2 KZ, zatvor tri mjeseca.</span>
</p>
<p class="p3"></p>
<p class="p4">
<span>Kriv  je</span>
</p>
<p class="p3"></p>
<p class="p3">
<span>Što je:</span>
</p>
<p class="p3"></p>
<p class="p3">
<span>U noći izmedju 11. i 12. februara 2011. godine, na gradilištu u naselju Šušanj, Opština Bar, obijanjem oduzeli tudje pokretne stvari - 100 litara goriva u vrijednosti od 129,00 eura i kablove - instalaciju za električnu energiju u vrijednosti od 148,00 eura, a sve u ukupnoj vrijednosti od 277,00 eura, vlasništvo oštećenog N.E., na način što je osumnjičeni V. podesnim sredstvom - nožem otvorio poklopac od zaključanog rezervoara bagera iz kojeg je oduzeo gorivo a za koje vrijeme je maloljetni M.M. čuvao stražu, a zatim su zajedno sa objekta podesnim sredstvom — nožem otkinuli kablove — instalaciju za  električnu energiju, odnoseći ih sa sobom, a sve u namjeri da njihovim prisvajanjem sebi pribave protivpravnu imovinsku korist, u iznosu većem od 150 eura;</span>
</p>
<p class="p3"></p>
<p class="p3">
<span>-čime je kao saizvršilac izvršio krivično djelo - teška krađa iz čl.240 st.1 tač.1 u vezi čl.23 Krivičnog zakonika.</span>
</p>
<p class="p3"></p>
<p class="p3">
<span>Pa ga sud primjenom člana 4, 32, 36, 42 Krivičnog zakonika i i čl. 369, 370 i 374  Zakonika o krivičnom postupku </span>
</p>
<p class="p3"></p>
<p class="p4">
<span>OSUĐUJE</span>
</p>
<p class="p4"></p>
<p class="p3">
<span>Na kaznu zatvora u trajanju od 1 (jedne) godine.</span>
</p>
<p class="p3"></p>
<p class="p3">
<span>Optuženi V.P. je dužan da plati troškove krivičnog postupka u iznosu od 270,00 eura, u roku od 15 dana od dana pravosnažnosti presude, pod prijetnjom izvršenja. </span>
</p>
<p class="p3"></p>
<p class="p4">
<span>II</span>
</p>
<p class="p4"></p>
<p class="p3">
<span>Prema maloljetnom, sada punoljetnom </span>
</p>
<p class="p3"></p>
<p class="p3">
<span>M.M., od oca M. i majke S. rodjene P., rodjen ....godine u Baru, gdje je i stalno nastanjen, ....državljanin Crne Gore, učenik, neoženjen, srednjeg imovnog stanja, </span>
</p>
<p class="p3"></p>
<p class="p3">
<span>Na osnovu čl.85 st.2 i 89 Krivičnog zakonika i 499 st.3 ZKP-a (Sl list RCG, br. 71/03 i 47/06) </span>
</p>
<p class="p3"></p>
<p class="p3">
<span>Izriče se ,</span>
</p>
<p class="p3"></p>
<p class="p4">
<span>VASPITNA MJERA</span>
</p>
<p class="p4">
<span>POJAČAN NADZOR OD STRANE ORGANA STARATELJSTVA</span>
</p>
<p class="p3"></p>
<p class="p3"></p>
<p class="p3">
<span>Izrečena vaspitna mjera će trajati od 6 (šest) mjeseci do 2 (dvije) godine, s tim što će se naknadno odlučiti o njenom prestanku.</span>
</p>
<p class="p3"></p>
<p class="p3">
<span>Troškovi krivičnog postupka u odnosu na maloljetnog sada punoljetnog MM. padaju na teret budžetskih sredstava suda.</span>
</p>
<p class="p3"></p>
<p class="p4">
<span>O b r a z l o ž e n j e</span>
</p>
<p class="p4"></p>
<p class="p3"></p>
<p class="p3">
<span>Optužnicom Osnovnog državnog tužilaštva iz Bara Kt br. ...od 12.12.2011.godine, optuženom V.P. stavljeno je na teret da je kao saizvršilac izvršio krivično djelo bliže opisano u stavu I  izreke presude. </span>
</p>
<p class="p3"></p>
<p class="p3">
<span>Osnovno državno tužilaštvo iz Bara je podnjelo Predlog za primjenu vaspitne mjere, prema maloljetnom M.M. Ktm br....od..... godine.</span>
</p>
<p class="p3"></p>
<p class="p3">
<span>Što je:</span>
</p>
<p class="p3"></p>
<p class="p3">
<span>U noći izmedju 11. i 12. februara 2011. godine, na gradilištu u naselju Šušanj, Opština Bar,  sa V.P. ,obijanjem oduzeli tudje pokretne stvari - 100 litara goriva u vrijednosti od 129,00 eura i kablove - instalaciju za električnu energiju u vrijednosti od 148,00 eura, a sve u ukupnoj vrijednosti od 277,00 eura, vlasništvo oštećenog N.E., na način što je okrivljeni V.v podesnim sredstvom - nožem otvorio poklopac od zaključanog rezervoara bagera iz kojeg je oduzeo gorivo a za koje vrijeme je maloljetni,sada punoljetni M.M. čuvao stražu, a zatim su zajedno sa objekta podesnim sredstvom — nožem otkinuli kablove — instalaciju za  električnu energiju, odnoseći ih sa sobom, a sve u namjeri da njihovim prisvajanjem sebi pribave protivpravnu imovinsku korist, u iznosu većem od 150 eura;</span>
</p>
<p class="p3"></p>
<p class="p3">
<span>-čime je kao saizvršioc izvršio krivično djelo - teška krađa iz čl.240. st.1. tač.1. u vezi čl.23. Krivičnog zakonika.</span>
</p>
<p class="p3"></p>
<p class="p3">
<span>Optuženi V.P. je u pretkrivičnom postupku izjavio da su 11.02.2011. godine do njega svratili M.M. i V.V., komšije iz Šušnja. M. i on su popili dva litra vina, a uzeli su i Oksetin, koji „opušta iz grča“. Oko ponoći su pošli do V. kuće u Šušanj, jer mu je majka bolesna, a ubrzo su M. i on zamolili Vanju da ih njegovim kolima poveze u gornji dio Šušnja. V. je parkirao vozilo ispred Crkve, a on je sa M. pošao do obližnjeg radilišta poviše crkve. Istrgao je poklopac sa rezervoara parkiranog bagera i uz pomoć crijeva koji su tamo našli usuli 20 – 30  litara nafte u crni bidon koji su takodje tamo našli. Bidon je ostavio u gepek V.vozila, naslonio se na krov vozila i spustio manji kuhinjski nož kojim je kidao crijevo kojim su izvukli gorivo. Rekao je V. da još  malo sačeka, na šta mu je on odgovorio da požuri jer će mu majka brinuti. Potom se vratio i iz jedne kuće u izgradnji koja se nalazi do pomenutog bagera sa M. istrgao kablove od struje. Stavili su ove kablove u jednu crnu kantu i krenuli prema pomenutom parkingu na kojem tada nije bilo V. i vozila. Shvatio je da je V. brinuo za majku ili su ga zvali, pa je pošao. Tada je neko povikao i čini mu se i pucao iz vatrenog oružja, pa on su kablove i sjekiricu koja je bila kod M.u ruci bacili na put i dali su se u bjegstvo. Ujutru se probudio i u dvorištu vidio crni bidon sa navedenom naftom i shvatio da je to V. ostavio prethodnu noć kad je pošao kući. Pošto mu je majka rekla da ga traži policija otišao je u dvorište i vidio da nema bidona sa gorivom. Kaje se  zbog ovih postupaka, zbog nepromišljenosti, a najviše zbog V.koji studira i stipendista je u SO Bar. Istakao je da u gornji Šušanj nisu otišli sa već dogovorenom namjerom da ovo urade, već da  traže stiropor kako bi zatvorio prozor u kući kada sviraju da ne uznemiravaju komšije.  U prethodnom postupku je izjavio da ne može da vjeruje kakvu je glupost napravio, i da se žestoko kaje zbog svega. Pravio je gluposti kao dječak ali  se u poslednje vrijeme smirio. Početkom februara mjeseca, ne sjeća se tačno datuma, njegov  drug S.S. mu je dao oksetin, to je neka vrsta tableta za raspoloženje, jer je bio jako nervozan i popio je njih šest. Ne sjeća se svih detalja vezano za ovu krađu. Zna samo da je zamolio njegovog komšiju i druga V.V. da ih odveze do gornjeg djela Š., kako bi on i M.M. pronašli neki stiropor koji mu je bio neophodan kako bi zaštitio zidove, jer pušta muziku preglasno pa se komšije bune. On i M. su popili i neko vino, V. ih je odvezao i oni su izašli i rekli mu da ih sačeka. Uhvatilo ga je neko ludilo, ni sam ne zna kako, ali su se on i M. našli ispred nečije velike, osvijetljene kuće. Istrgao je poklopac sa rezervoara parkiranog bagera i uz pomoć crijeva usuo nekih desetak litara goriva u mali crni bidon koji se tu nalazio, i sa M. pokidao neke kablove od struje. Ne sjeća se detalja i ne može se  tačno reći kako se sve dogodilo. Sjeća se da su ove kablove ubacili u neku kantu od kreča, međutim, kako je neko zapucao oni su kantu ispustili i počeli da bježe. Te večeri je došao ispred njegove kuće i zatekao bidon goriva koji mu je vjerovatno V.ostavio ispred kuće i otišao. V.je žurio kući, pa ih nije čekao već ih je samo dovezao do gornjeg djela Šušnja. Na glavnom pretresu dana 04.10.2012.godine je izjavio  da je oduzeo gorivo iz bagera, te da je otkinuo instalaciju električne energije sa objekta oštećenog N.E.. Gorivo je oduzeo na način što je odvio čep za rezervoar koji se lako odvijao. Poklopca od goriva nije ni bilo, tako nije koristio nikakvo podnesno sredstvo, odnosno nije nožem obio poklopac, već je samo odvio čep sa rezervara i oduzeo gorivo. Za to vrijeme M.M. nije bio prisutan. M.M. je bio sa njim kritične prilike, ali se ne sjeća gdje je bio i on nije čuvao stražu, samo su se glupirali i zezali. Kablove za instalaciju za električnu energiju su bili nekim žicama samo pričvršćeni, tako da mu ni za kablove nije bio potreban nož, već ih je samo otrgnuo sa zida i oni su pali. Oduzeo je gorivo i instalacije za kablove, ali kritične prilike nije koristio nikakvo podesno sredstvo, niti nož, niti bilo šta drugo. Nije siguran koliko je uzeo goriva, misli da je bilo oko 10 litra goriva, ali ističe da nije bilo 100 litra. Kritične prilike je bio u alkoholisanom stanju i pio je vino i oksetine za raspoloženje, ali se ne sjeća količine vina i tableta koje je popio. Do gradilišta u Šušanj ih je odvezao V.V.njegovim vozilom koji ih je čekao nekih 5 minuta, a potom ubrzo otišao. Gorivo je uz pomoć crijeva oduzeo iz rezervara i stavio u crni bidon, a kablove je ubacio u neku kantu kao od jupola. Kantu sa gorivom je ubacio u Vanjino vozilo prije nego što je on otišao sa lice mjesta i Vanja je tu kantu ostavio ispred njegove kuće. Dok je kidao kablove za instalaciju neko je zapucao, pa je bacio kablove i zajedno sa M.M. koji se u to vrijeme nalazio pored njega pobjegao sa lica mjesta. M. M. se svo vrijeme nalazio nedaleko od njega, pričali su i zezali se, ali mu on nije čuvao stražu. Izvršenje nisu unapred planirali, već su iz čista mira odlučili da se malo zezaju. Nije zavisnik opojnih droga, a alkohol slabo konzumira. Sjeća se da je tamo postojao neki kuhinjski nož, ali se ne sjeća da je njega upotrebio.</span>
</p>
<p class="p3"></p>
<p class="p3">
<span>Maloljetni sada punoljetni M.M. je u pripremnom postupku izjavio da je noću 11.02.2011.godine, svratio do V.P. gdje je bio V.V. komšija takodje iz Šušnja. Petar i on su popili dva litra vina, a oko ponoći su pošli do V. kuće u Š. jer mu je majka bolesna, a ubrzo su P. i on zamolili V. da ih njegovim kolima poveze u gornji dio Š. V. je parkirao vozilo ispod Crkve, a P. i on su pošli do obližnjeg gradilišta poviše crkve. P. je istrgao poklopac sa rezervoara parkiranog bagera i uz pomoć crijeva koji su tamo našli usuli 20 -30 litara nafte u crni bidon koji su takodje tamo  našli, a zatim je P. je taj bidon ponio u V. vozilo. Zajedno sa P.  je isrgao kablove od struje iz jedne kuće u izgradnji koja se nalazila do pomenutog bagera. Kablove su stavili u jednu crnu kantu i nosili prema parkingu, sa kojeg je V. već bio otišao. Tada je neko povikao, a čini mu se i zapucao iz vatrenog oružja, pa su kablove i sjekiricu koja je bila kod njega u ruci bacilli na put i dali su se u bjegstvo.  Ne zna šta se dalje dešavalo sa bidonom nafte koje je P. ponio od bagera.  Kaje se zbog postupka, više zbog V. koji studira i stipendista je SO Bar. Takođe je istakao da je odličan djak, te nikada nikom do sada nije ništa uzeo. U gornji Šušanj nije otišao sa već dogovorenom namjerom, već samo da traži stiropor kako bi P. zatvorio prozor u kući kada sviraju da neuznimiravaju komšije.Dana 28.11.2011. godine je izjavio nije tačno da je predmetne večeri imao sjekiricu sa sobom, te da je tačno da su uzeli kablove iz ove neizgradjene kuće. V.P. je vjerovatno istrgao poklopac iz rezervoara parkiranog bagera i uz pomoć crijeva uzeo možda 5 do 6 litara goriva, ali ne i 100 litara kako se navodi u krivičnoj prijavi. S obzirom da je V.P. pomoću crijeva izvlačio gorivo moguće je da je crijevo ostalo na zemlji i izvuklo svu količinu koja je ostala u bageru. Medjutim, nije bio prisutan kada je on uzimao gorivo iz bagera. Kablova za struju su stavili u jednu crnu kantu, a kako su bili zgužvani ne može precizno izjasniti o količini koju su oduzeli sa ovog gradilišta. Krenuli su prema kolima odnosno prema V.V., ali on je već otišao. Čuli su da je neko pucao iz vatrenog oružja, bacili su kantu sa kablovima i dali se u bjekstvo. Navodi da je V.P. ranije odnio bidon goriva i stavio ga u automobil V.V.. Radi se o bidonu količine 5 do 6 litara. Na glavnom pretresu dana 04.10.2012. godine je izjavio da je u noći izmedju 11. i 12. februara 2012 godine bio na gradilištu u naselju Šušanj, zajedno sa VP.. Naime, njega i V.P. je V.V.njegovim vozilom odvezao do gradilišta, nakon čega su on i V.P. oduzeli gorivo i kablove za instalaciju za električnu energiju i to na način što je V.P. skinuo čep sa rezervara ali se ne sjeća da je koristio bilo kakav nož i uz pomoć crijeva je oduzeo gorivo iz rezervoara, možda 10 do 15 litara, ali ne 100 litara, za to vrijeme on  je čuvao stražu da neko ne naidje,nakon čega je  zajedno sa V.P. sa zida, odnosno sa objekta otrgao kablove za  instalaciju za električnu energiju, ali tada nijesu  koristili nikakav nož, već su samo otrgnuli kablove. Kablovi su samo virili iz zida.</span>
</p>
<p class="p3"></p>
<p class="p3">
<span>U dokaznom postupku provedeni su sledeći dokazi: saslušan je svjedok oštećeni N.E., pročitani su  iskaz zakonskog zastupnika M.M., M.M., svjedoka V.V., ovlašćenog predstavnika Centra za socijalni rad za Opštinu Bar i Ulcinj L.B., pročitani  su izvještaj Centra za socijalni rad za opštine Bar i Ulcinj, broj ...od.... godine za maloljetnog M.M., izvod iz matičnog registra  rodjenih za maloljetnog M.M. od 19.08.2011.godine, nalaz i mišljenje sudskog vještaka  finansijske struke  D.N.  od 22.11.2011.godine, izvještaj Centra za socijalni rad za opštine Bar i Ulcinj br...., sa podacima o  izricanim vaspitnim mjerama prema maloljetnom M.M. od 25.11.2011.godine, izvještaj Uprave policije - PJ Bar br. ....sa podacima iz  kaznene evidencije za optuženog V.P. od ....godine i  nalaz i mišljenje vještaka neuropsihijatra dr Stanka Milića od 16.11.2012.godine.</span>
</p>
<p class="p3"></p>
<p class="p3">
<span>Svjedok oštećeni N.E. je u prethodnom postupku izjavio da okrivljene ne poznaje. Radi kao nadzornik na izgradnji objekta u Gornjem Šušnju, kod Katoličke crkve, čiji je vlasnik ruska firma „B.”. Izvršni direktor ove firme je Č.K., iz M., a sjedište ove firme je u ....u Baru. Unajmljen je od njih da vrši radove na ovom gradilištu, tako da su mašine, radni materijal, električne instalacije i ostalo njegovo vlasništvo i  vlasništvo njegovog ortaka sa kojim drži građevinsku firma „E. " DOO.  Dana 12.02.2011. godine kada je došao na gradilište, radnici su mu prijavili da su pokidane električne instalacije, možda nekih stotinak metara kabla za struju i da je iz bagera oduzeto oko 100 litara dizel goriva. Na gradilištu je bilo i primjetno da je gorivo prosuto, vjerovatno prilikom pretakanja. Ovo je  prijavio policiji. U večeri kada je izvršena ova krađa stražar nije bio na gradilištu, jer se unaprijed javio da će otići kući neko vrijeme. Što se tiče kablova, oni su i vraćeni, dok gorivo nije. Na glavnom pretresu dana 05.02.2013.godine je izjavio da se kao svjedok oštećeni ne pridružuje krivičnom gonjenju i ne postavlja imovinsko pravni zahtjev.</span>
</p>
<p class="p3"></p>
<p class="p3">
<span>Svjedok Vujačić Vanja je izjavio  u noći između 11. i 12. februara kod njega je došao V.P., njegov  poznanik iz  djetinjstva, koji se kratko zadržao. Kasnije su se dogovorili da odu kod njega kući da gledaju film i provedu neko vrijeme zajedno. To je bilo oko ponoći. Kod njega je kasnije došao i Marojević M. i njih dvojica su nešto razgovarali oko stiropora, kao da moraju negdje da isti nabave kako bi Petar obložio zidove jer muzika smeta njegovim podstanarima. Zamolili su ga da ih odveze do gornjeg dijela Šušnja kako bi oni pribavili stiropor. Nije mu bilo ništa sumnjivo kod Petra, jer zna da već duže vrijeme ne pravi nikave probleme i da se smirio, u suprotnom bi prekinuo druženje sa njim. Odvezao ih je do blizu Katoličke crkve i oni su mu rekli da ih malo sačeka, što je i uradio. Nakon nekih 15 minuta, Petar je došao, otvorio gepek od njegovog vozila i stavio neki crni bidon i otišao. Tada je vidio o čemu se radi, odnosno da je nešto sumnjivo i odlučio je da ode kući. Bidon je ostavio u njegovo dvorište, a radilo se o nekom crnom bidonu u kome se nalazilo možda neki 20 do 25 litra goriva, sigurno ne više. Tek sjutradan sje čuo šta se sve dogodilo.</span>
</p>
<p class="p3"></p>
<p class="p3">
<span>Zakonski zastupnik maloljetnog M.M., M.M. je u prethodnom postupku izjavio da je M.završio III stepen Srednje ugostiteljske škole i da je dobar učenik. Sa njim do sada nije imao nikakvih problema. Važi i u komšiluku i u društvu za izuzetno dobro dijete i vaspitano. Moguće je da je te večeri činjenica da je pio alkohol učinila svoje, tako da ne opravdava ovaj njegov postupak. U januaru će upisati i četvrtu godinu srednje škole. Bavi se sportom. On i njegova supruga učiniće sve da M. izvedu na pravi put i da se ovo više nikada ne ponovi. Na glavnom pretresu dana 04.10.2012.godine je izjavio da je M. jedno dobro dijete, prije ovog dogadjaja se ništa slično nije dešavalo i  nikakvih problema sa zakonom nije imao. On je varedan učenik četvrtog razreda Ekonomske  škole ovdje u Baru, i odličan je djak. </span>
</p>
<p class="p3"></p>
<p class="p3">
<span>Iz izvještaja Centra za socijalni rad za opštine Bar i Ulcinj, broj ....od 02.08.2011. godine za maloljetnog M.M. je utvrdjeno da porodica M. živi u svojoj porodičnoj kući u naselju Šušanj. Mal. M. potiče iz potpune četvoročlane porodice. Po redu rođenosti je drugorođeno od dvoje rođene djece u bračnoj zajednici roditelja. Porodica je prosječnog kulturno-obrazovnog profila i socio-ekonomskog statusa. Prema dobijenim podacima njegov dosadašnji razvoj se odvijao bez osobenosti. Obrazovni proces je započeo na vrijeme i u toku školovanja nije ispoljavao sklonost ka asocijalnom ponašanju.M. slobodno vrijeme provodi sa drugovima , pored toga ide u teretanu i rekreativno se bavi boksom. Mal.M. M. do sada kod ovog Centra nije bio evidentiran kao maloljetnik sklon asocijalnom ili delikventnom ponašanju.Prema njemu nijesu vođeni postupci pred sudom niti su mu izricane vaspitne mjere. U postupku koji se sada prema njemu vodi za krivično djelo teške krađe mal. M. sebe opravdava činjenicom da je bio u pripitom stanju. Kontakt sa mal. M.m se lako uspostavlja i održava, fizički izgled je u skladu sa uzrastom i socio-ekonomskim statusom kojem pripada. Mal. M. je introvertna ličnost. Na polju afektiviteta bez znakova agresivnosti i impulsivnosti. U okviru psihološke eksploracije ličnosti sa M.m je uspostavljena dobra saradnja i kontakt. U razgovoru je spontan i otvoren. Negira upotredu alkohola ili drugih psihoaktivnih supstanci. Procjenom intelektualnih sposobnosti ustanovljeno je da je prosječnih intelektualnih sposobnosti. Kognitivno funkcionisanje je uredno i bez elemenata koji bi upućivali na organski pad ili oštećenje. Urednog je misaonog toka.U socijalnim kontaktima je introvertan, sklon ostvarivanju kontakata sa manjim brojem Ijudi. U kontaktima je uzdržan, bez otvorenog suprostavljanja što je odlika pasivno- agresivnih ličnosti. Izgrađenog je vrijednosnog sistema i usvojenih moralnih normi. U sferi drustvenih ponasanja i odnosa upadljiv je nedostatak socijalnih vještina kao i izražena osobina submisivnosti što za posledicu može imati, da značaj učinjenog djela pravilno sagledava tek nakon izvršenja. Autentičan osjećaj krivice i stida koje ispoljava indirektno govori da posjeduje zadovoljavajući korektivni potencijal i da će uz podršku porodice uspjeti da koriguje ponašanje. Na osnovu opservacije ponašanja i predhodno navedenog može se reći da mld. M. nije sklon asocijaln om ponašanju.  Indikatori dublje psihopatološke izmenjenosti nijesu registrovane. </span>
</p>
<p class="p3"></p>
<p class="p3">
<span>Iz izvoda   iz   matičnog   registra   rodjenih   za   maloljetnog   M.M.  od 19.08.2011.godine utvrdjeno je da je M.M. rodjen..... godine  u B.. </span>
</p>
<p class="p3"></p>
<p class="p3">
<span>Iz nalaza  i  mišljenja  sudskog  vještaka  finansijske  struke  Dragana Nišavića  od 22.11.2011.godine utvrdjeno je da vrijednost oduzetih stvari za 100 litara goriva, a kako imaju dvije vrste goriva; lož ulje i euro dizel to se daju dvije varijante vrijednosti i to: euro dizel cijena je 1.29 eura po litri ili za 100 litara - 129,00 eura, lož ulje  cijena je 0,78 eura po litri ili za 100 litara = 78,00 eura, za  100 m kabla za struju : kako nema bliže oznake koji je kabal a istog ima više dimenzija to daju slijedeće tri dimenzije: Kabal za struju 3x1,5 cijena 0,60 eura po m ili ukupno 60,00 eura za 100 metara,  kabal za struju 3x2,5 cijena 0,90 eura po m ili ukupno 90,00 eura za 100 metara, kabal za struju 3x5,5 cijena 1,48 eura po m ili ukupno 148,00 eura za 100 metara. Dakle, jasno je da opis oduzetih stvari ne ispunjava potpune uslove  za procjenu, ali je vještak na osnovu uporedjenja sa sličnim proizvodima dao prethodne vrijednosti. Napomenuo je da maloprodajna cijena sadrzi: nabavnu vrijednost, troškove transporta, troškove pretovara, troškove skladištenja,  carinu,  veleprodajnu i maloprodajnu mazu i PDV. </span>
</p>
<p class="p3"></p>
<p class="p3">
<span>Iz izvještaja Centra za socijalni rad za opštine Bar i Ulcinj br..... sa podacima o  izricanim vaspitnim mjerama prema maloljetnom M.M. od 25.11.2011.godine utvrdjeno je da prema mal. M. do sada nijesu izricanje vaspitne mjere. </span>
</p>
<p class="p3"></p>
<p class="p3">
<span> Iz izvještaja Uprave policije - PJ Bar br. ...sa podacima iz  kaznene evidencije za optuženog V.P. od 25.11.2011 .godine utvrdjeno je da je kažnjavan, i to: rješenjem Osnovnog suda u Baru Km br. ...od 30.01.2008.godine, zbog krivičnog djela iz čl. 240/1/1KZuvezisa čl. 23 KZ CG, vaspitna</span>
<br>
<span>mjera, pojačan nadzor od strane organa starateljstva, rješenjem Osnovnog suda u Baru Km br..... od 29.01.2008. godine, zbog krivičnog djela iz čl.240/1/1 u v.čl.23 u v.čl.49 KZ, vaspitna mjera, pojačan nadzor od strane organa starateljstva, rješenjem Osnovnog suda u Baru Km.... od 03.04.2009.godine, zbog krivičnog djela iz čl.240/1/1 u v.čl.49 KZ,vaspitna mjera,pojačan nadzor od strane organa starateljstva, osudjivan, i to: presudom Osnovnog suda u Baru K. br. ...od 19.11.2009. godine zbog krivičnog djela iz  čl.403/1 KZ, zatvor 30 dana, presudom Osnovnog suda Kotor  K br. ...od 19.04.2010. godine, zbog krivičnog djela iz čl.240 st.1 t.1 u v.čl.20 i 23 KZ,zatvor 6 mjeseci uslovna na dvije godine i presudom Osnovnog suda Kotor K. br. ....od 20.04.2010. godine, zbog krivičnog djela iz čl. 240 st.1 i čl.2 KZ, zatvor tri mjeseca.</span>
</p>
<p class="p3"></p>
<p class="p3">
<span>Iz  nalaz i mišljenja vještaka neuropsihijatra dr Stanka Milića od 16.11.2012.godine utvrdjeno je  da optuženi V.P. osoba ispod prosječnih intelektualnih potencijala, da ne boluje od trajnog duševnog oboljenja i ne ispoljava simptome težeg duševnog poremećaja. U osnovi bazične karaktorološke karakteristike ličnosti su emocionalno nestabilni poremećaji ličnosti. Mišljenja je da je optuženi u vrijeme izvršenja krivičnog djela mogao da shvati značaj svog djela i da upravlja svojim postupcima.  </span>
</p>
<p class="p3"></p>
<p class="p3">
<span>Kako je zastupnik optužbe odustao od  predloga da se za maloljetnog sada punoljetnog M.M.od..godine pročita izvještaj Uprave policije - PJ Bar br. ...sa podacima iz kaznene evidencije ,to je sud donio rješenje da se u dokaznom postupku za maloljetnog sada punoljetnog M.M. neće čitati izvještaj Uprave policije - PJ Bar br. ....sa podacima iz kaznene evidencije.</span>
</p>
<p class="p3"></p>
<p class="p3">
<span>Ocjenom izvedenih dokaza na nesumnjiv način je utvrđeno da su optuženi V.P. i maloljetni sada punoljetni M.M. izvršili krivično djelo bliže opisano u stavu I izreke presude. U postupku je na nesumnjiv način utvrđeno da je optuženi V.P. zajedno sa maloljetnim M.M.m u noći izmedju 11. i 12. februara 2011. godine, na gradilištu u naselju Šušanj, Opština Bar, obijanjem oduzeli tudje pokretne stvari - 100 litara goriva u vrijednosti od 129,00 eura i kablove - instalaciju za električnu energiju u vrijednosti od 148,00 eura, a sve u ukupnoj vrijednosti od 277,00 eura, vlasništvo oštećenog N.E., na način što je osumnjičeni V. podesnim sredstvom - nožem otvorio poklopac od zaključanog rezervoara bagera iz kojeg je oduzeo gorivo a za koje vrijeme je maloljetni M.M. čuvao stražu, a zatim su zajedno sa objekta podesnim sredstvom — nožem otkinuli kablove — instalaciju za električnu energiju, odnoseći ih sa sobom, a sve u namjeri da njihovim prisvajanjem sebi pribave protivpravnu imovinsku korist, u iznosu većem od 150 eura. Ovakvo činjenično stanje sud je utvrdio kako  iz odbrana optuženog V.P. i maloljetnog sada punoljetnog M.M.,tako i iz  iskaza svjedoka oštećenog N.E.,kao i  iz nalaza i mišljenja vještaka mišljenja  sudskog  vještaka  finansijske  struke  Dragana Nišavića  od 22.11.2011.godine, koje dokaze  je sud prihvatio kao jasne i objektivne i poklonio im punu vjeru.</span>
</p>
<p class="p3"></p>
<p class="p3">
<span> U toku postupka  optuženi V.P. i maloljetni sad punoljetni M.M. su mijenjali odbrane u pojedinim djelovima, ali tokom postupka nijesu sporili odredjene činjenice  vezane za izvršenje krivičnog djela ističući da su u noći izmedju 11. i 12. februara 2011. godine, na gradilištu u naselju Šušanj, Opština Bar, izvršili djelo na štetu oštećenog N.E., odnosno tokom postupka priznali su  da su oduzeli gorivo iz bagera i da su otkinuli instalaciju električne energije. Negirali su da su po prethodnom dogovoru pokušali da izvrše predmetno  krivično djelo, pravdajući se da su imali namjeru da pronadju stiropol na gradilištu. Optuženi V.P. je odbranu mijenjao na način što je u prethodnom postupku naveo da je kod sebe imao nož i da ga je koristio kritične noći prilikom izvršenja krivičnog djela - za kidanje crijeva kojim je izvukao nekih 20-30 litara goriva, dok je na glavnom pretresu naveo da nije koristio ni nož, ni bilo kakvo drugo podesno sredstvo prilikom izvršenja krivičnog djela, kao i da mu maloljetni Marojević M. nije čuvao stražu, te da je uzeo najviše do 10 litara goriva. Po ocjeni suda odbrana optuženog je neosnovana i sračunata na izbjegavanje krivice, jer je optuženi navedenim razlikovanjem želio da olakša svoj krivično pravni položaj priznajući samo radnje koje čine obilježja lakše kvalifikovanog oblika krivičnog djela krađe, a negirajući radnje koje prema načinu izvršenja kvalifikuju tešku krađu. Takođe, po ocjeni suda optuženi je kroz izmjene u svojoj odbrani pokušao da pomogne i da zaštiti maloljetnog sad punoljetnog M., a ovo naročito kod razloga da optuženi nije mogao da objasni razloge za razlikovanje odbrane, pa je sud odbranu optuženog V.P. iz prethodnog postupka u djelu  da je kod sebe imao nož i da ga je koristio kritične noći prilikom izvršenja krivičnog djela - za kidanje crijeva kojim je izvukao gorivo,prihvatio kao  istinitu .M.,sada punoljetni  M.M. je takođe tokom postupka mjenjao odbranu na način što je u prethodnom postupku izjavio da je sa V.P. koji je uzeo nekih 20-30 litara goriva, istragao kablove električne energije, koje je nakon pucnja zajedno sa sjekiricom koju je imao u ruci bacio na put,dok je dana 28.11.2011.godine negirao da je kod sebe imao sjekiricu, da bi na  glavnom pretresu dana 04.10.2012.godine bio  decidan da je svo vrijeme  čuvao stažu V.P. koji je oduzeo 10-15 litara goriva iz rezervoara, te da se ne sjeća da je P. tom prilikom koristio nož i da nož nije korišten ni prilikom kidanja kablova električne instalacije. Dakle, maloljetni  sada punoljetni M.M. priznaje da je zajedno sa optuženim V. oduzeo kablove i da je čuvao stražu za vrijeme dok je optuženi V.P. iz rezervoara bagera oduzimao gorivo,odnosno  iznosi činjenice koje mu ne idu u korist i  opisuje i sam tok događaja,pa je  sud  u navedenom djelu odbranu  maloljetnog  sada punoljetnog M.M. ocijenio istinitom i logičnom .Međutim, odbranu istog u djelu  gdje negira i korišćenje noža ,sud je cjenio  kao neosnovanu i sračunatu na izbjegavanje krivice,jer je nelogično da poklopac od zaključanog rezervoara bagera iz kojeg je optuženi Vukajlov oduzeo gorivo, isti otvorio bez upotrebe noža, te da bez upotrebe noža otkinut kablove – instalaciju za električnu energiju, tim prije jer je u konačanom i sam optuženi V.P.u prethodnom postupku prizano da je kritične prilike prilikom izvršenja krivičnog djela koristio nož. Dakle ,iz odbrana optuženog V.P.  i mloljetnog sada punoljetnog   M..  utvrđeno je da su isti u noći izmedju 11. i 12. februara 2011. godine, na gradilištu u naselju Šušanj, Opština Bar, oduzeli gorivo i električne instalacije – kablove. Takođe, iz odbrane optuženog V.P. date u predhodnom postupku je utvrđeno da je kritične noći sa sobom imao nož, odnosno da je za izvršenje krivičnog djela koristio nož kao podesno sredstvo, dok je iz odbrane maloljetnog sada punoljetnog  M.M. koju je dao na glavnom pretresu utvrđeno da je isti čuvao stražu  za vrijeme dok je V.P. uzimao gorivo,nakon čega su zajedno sa objekta otkinuli kablove -istalaciju za električnu energiju.Nadalje, iz iskaza   svjedoka oštećenog N.E. koji je u svom iskazu  detaljno opisao lice mjesta,sud je nesporno utvrdio  oduzetu količinu  goriva  koje je   kritične prilike oduzeta iz rezeorvara bagera ,kao i količinu kablova koja je oduzeta ,ističući   da je kritične prilike oduzeto 100 litara goriva i 100 metara kablova. Vrijednost oduzetih stvari sud utvrdio iz nalaza i mišljenja vještaka D.N., koji nalaz je sud cjenio kao jasan i stručan pa mu je poklonio punu vjeru.Postupajući na način bliže opisan u stavu I izreke presude optuženi V.P. i maloljetni sada punoljetni  M.M. su  kao saizvršioci  </span><span class="s1">izvršili krivično djelo teška kradja iz čl. 240 st.1 tač.1 u vezi čl. 23 Krivičnog zakonika.</span>
</p>
<p class="p3"></p>
<p class="p3">
<span class="s2">Optuženi  V.P. je </span><span>u vrijeme izvršenja krivičnog djela mogao da shvati značaj svog djela i da upravlja svojim postupcima,a </span><span class="s2">što je utvrdjeno iz nalaza i mišljenja vještaka neuropsihijatra prof. dr. Stanka Milića, koji je sud cijenio kao jasan i stručan.</span><span> Dakle, imajući u vidu  napred navedeno optuženi je krivično djelo  koje mu se stavlja na teret izvršio sa direktnim umišljajem, jer je bio svjestan da na način predstavljen u izreci presude, oduzima tuđe pokretne stvari , a utvrđena je i njegova namjera da prisvajanjem oduzetih stvari pribavi sebi protivpravnu imovinsku korist. U postupku je takođe nesumnjivo utvrđeno da je i maloljetni sada punoljetni M.M. krivično djelo izvršio sa direktnim umišljajem, jer je bio svjestan da na način predstavljen u izreci presude, oduzima tuđe pokretne stvari, a utvrđena je i njegova namjera da prisvajanjem oduzetih stvari pribavi sebi protivpravnu imovinsku korist. </span>
</p>
<p class="p3"></p>
<p class="p5">
<span>Optuženi V.P., kao i maloljetni sada punoljetni M.M. su u izvršenju krivičnog djela koje im se stavlja na teret postupali kao saizvršioci , jer su  zajedno učestvovali u radnji izvršenja krivičnog djela,</span><span class="s1"> a pri tome je kod njih postojala svjest o njihovom zajedničkom djelovanju,</span><span> izvršenog na štetu oštećenog N.E..</span>
</p>
<p class="p3"></p>
<p class="p3">
<span>Utvrđujući lične i porodične prilike maloljetnog, a sada pun. M.M. sud je utvrdio da je u vrijeme izvršenja krivičnog djela imao 16 godina što se nesporno utvrđuje iz izvoda iz matične knjige rođenih. Ispitujući uslove njegovog ranijeg života, prilike pod kojima je živio i njegovu ličnost sud je utvrdio da maloljetni sad punoljetni M.M. potiče iz potpune četvoročlane porodice prosječnog kulturno-obrazovnog profila i socio-ekonomskog statusa. Prema dobijenim podacima njegov dosadašnji razvoj se odvijao bez osobenosti i kod Centra nije bio evidentiran kao maloljetnik sklon asocijalnom ili delikventnom ponašanju. Prema njemu nijesu vođeni postupci pred sudom niti su mu izricane vaspitne mjere. Malodobni M. nije sklon asocijalnom ponašanju, a indikatori dublje psihopatološke izmenjenosti nijesu registrovane. Prilikom odlučivanja o izboru vaspitne mjere, sud je imao u vidu izvještaj Centra za socijalni rad, ličnost maloletnika, način izvršenja krivičnog djela, pobude za njegovo izvršenje, kao i činjenicu da je kod Centra za socijalni rad nije evidentiran kao učinilac krivičnih djela, pa je maloljetnom sada punoljetnom M.M. izrekao vaspitnu mjeru pojačan nadzor od strane organa starateljstva, a shodno odredbi čl.110 st.3 KZ kojom je propisano da se punoljetnom licu za krivično djelo koje je izvršilo kao stariji maloljtnik može izreći samo mjera pojačanog nadzora od strana organa starateljstva ili odgovarajuća zavodska mjera, a pod uslovima iz čl.100 ovog zakonika i kazna maloljetničkog zatvora. Ova mjera je adekvatna u konkretnom slučaju i po mišljenju vijeća sa istom će se potpuno ostvariti svrha izricanja vaspitnih mjera propisana čl.82 Krivičnog zakonika. </span>
</p>
<p class="p3"></p>
<p class="p3">
<span>Odlučujući se za krivičnu sankciju prema optuženom V.P. sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike optuženog, jer je u pitanju mlada osoba, kao i  činjenicu da se oštećeni N.E. nije pridružio krivičnom gonjenju. Sud odbranu optuženog nije cijenio kao olakšavajuću okolnost u smislu priznanja djela, jer priznanje mora biti jasno i potpuno u pogledu svih elemenata djela, a optuženi je u toku postupka mijenjao svoju odbranu. Od otežavajućih okolnosti na strani optuženog sud je cijenio njegov  raniji život ,jer je isti  specijalni povratnik, obzirom da je ranije više puta osuđivan za istovrasna krivična djela.Izrečena kazna  zatvora po ocjeni suda odgovara težini izvršenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja. </span>
</p>
<p class="p3"></p>
<p class="p3">
<span>Sud je cjenio i iskaz svjedoka V.V., medjutim, kod činjenice da isti nije bio očevidac predmetnog dogadjaja, jer je napustio lice mjesta, to je sud iskaz imenovanog svjedoka cijenio kao irelevantan za presudjenje u ovoj krivično pravnoj stvari. </span>
</p>
<p class="p3"></p>
<p class="p3">
<span class="s1">Kako oštećeni  N.E. nije postavio imovinsko pravni zahtjev, to sud o istom nije ni odlučivao. </span>
</p>
<p class="p3"></p>
<p class="p3">
<span>Odluka o troškovima krivičnog postupka u odnosu na optuženog V.P. zasniva se na odredbi čl. 229 ZKP-a. Dosudjeni iznos se odnosi na troškove vještaka finansijske struke D.N. u iznosu od 82,50 eura, troškove vještaka neuropsihijatra dr Stanka Milića u iznosu od 154,00 eura, kao i troškove za rad suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p3"></p>
<p class="p3">
<span>Troškovi krivičnog postupka u odnosu na maloljetnog sada punoljetnog M.M., shodno odredbama čl. 500 ZKP-a (SL.list. RCG ,br.71/03 i 47/06) padaju na teret budžetskih sredstava suda. </span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude. </span>
</p>
<p class="p6"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 07.02.2013. godine</span>
</p>
<p class="p4"></p>
<p class="p4"></p>
<p class="p6">
<span>ZAPISNIČAR,				                        PREDSJEDNIK VIJEĆA - SUDIJA                  </span>
</p>
<p class="p6">
<span> Amira Nikičić			                                                   Ljiljana Joković</span>
</p>
<p class="p3">
<span>  </span>
</p>
<p class="p3"></p>
<p class="p3">
<span>PRAVNA POUKA:Protiv ove presude može se </span>
</p>
<p class="p3">
<span>izjaviti žalba Višem sudu u Podgorici u roku od</span>
</p>
<p class="p3">
<span>15 dana od dana prijema pismenog otpravka.</span>
</p>
<p class="p3">
<span>Žalba se predaje ovom sudu u dva primjerka.</span>
</p>
<p class="p6"></p>
<p class="p6">
<span>DNA:</span>
</p>
<p class="p6"></p>
<p class="p6">
<span>- 1 x ODT</span>
</p>
<p class="p6">
<span>- 1 x optuženom V.P.</span>
</p>
<p class="p6">
<span>- 1 x mal. sada pun. M.M.</span>
</p>
<p class="p6">
<span>- 1 x oštećenom nakon pravosnažnosti </span>
</p>
<p class="p6">
<span>- 1 x Centru za socijalni rad nakon pravosnažnosti</span>
</p>
<p class="p6">
<span>-  u spise</span>
</p>
<p class="p7"></p>


</body>
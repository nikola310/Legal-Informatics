<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Calibri;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-right:-0.25in;text-align:start;hyphenate:auto;font-family:Arial;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1">
<!--Image link to '0.jpg' can be here-->
</p>
<p class="p2">
<span>K.br. 1212/12                                                                                                   </span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom predmetu protiv okrivljenog B. R., iz P., zbog krivičnog djela skidanje i povreda službenog pečata i znaka iz čl. 381 st.1 Krivičnog zakonika, rješavajući po optužnom predlogu Osnovnog državnog tužilaštva Podgorica Kt.br. 443/12 od 06. novembra 2012 godine, nakon održanog glavnog i javnog pretresa u prisustvu zastupnika optužbe, Španjević Slađane, savjetnika na radu kod ODT-a Podgorica, a u odsustvu okrivljenog, dana 22.02.2013 godine, donio je i istog dana javno objavio,</span>
</p>
<p class="p1"></p>
<p class="p1"></p>
<p class="p1">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>OKRIVLJENI:</span>
</p>
<p class="p4"></p>
<p class="p3">
<span>B. R., sa …, od oca B. i majke D., rođene R., rođenog … godine u P., sa prebivalištem u P., ul. …, državljanin Crne Gore, oženjen, otac troje djece, lošeg imovnog stanja, penzioner, ranije neosuđivan</span>
</p>
<p class="p3"></p>
<p class="p5"></p>
<p class="p1">
<span>K R I V   JE</span>
</p>
<p class="p1"></p>
<p class="p1"></p>
<p class="p5">
<span>Zato što je:</span>
</p>
<p class="p5"></p>
<p class="p3">
<span>U periodu od 01. do 02.12.2011 godine, u Podgorici, u ulici …, svjestan svog djela čije izvršenje je htio, na električnom brojilu br. 161589 skinuo službeni pečat- ED plombu “…” koju je ovlašćeno službeno lice ED Crne Gore postavilo radi osiguranja predmetnog brojila i priključio se na elektro- distributivnu mrežu, vlasništvo ED Crne Gore, u čemu je otkriven prilikom kontrole ovlašćenih lica ED Podgorica</span>
</p>
<p class="p3"></p>
<p class="p3">
<span>- čime je izvršio krivično djelo skidanje i povreda službenog pečata i znaka iz čl. 381 st.1 Krivičnog zakonika</span>
</p>
<p class="p3"></p>
<p class="p3">
<span>- pa mu Sud, primjenom citirane zakonske odredbe, te čl. 2, 3, 4, 5, 13, 15, 32, 33, 36, 42, 52, 53 i 54 Krivičnog zakonika, kao i čl. 226, 227, 229 i 374 Zakonika o krivičnom postupku, i z r i č e</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom mu prethodno utvrđuje kaznu zatvora u trajanju od 2 (dva) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Obavezuje se okrivljeni da na ime troškova krivičnog postupka – paušala uplati na račun budžetskih sredstava Crne Gore iznos od 50,00 (pedeset) €, i to u roku od 15 dana po pravnosnažnosti presude, pod prijetnjom prinudne naplate.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>Optužnim predlogom ODT-a Podgorica Kt.br. 443/12 od 06. novembra 2012 godine, kojeg je na glavnom pretresu zastupala Španjević Slađana, savjetnik na radu kod ODT-a Podgorica, okrivljenom B. R. je stavljeno na teret izvršenje krivičnog djela skidanje i povreda službenog pečata i znaka iz čl. 381 st.1 Krivičnog zakonika.</span>
</p>
<p class="p3">
<span>Zastupnik optužbe je do kraja glavnog pretresa ostala u cjelosti pri podnijetom optužnom predlogu i u završnoj riječi navela da smatra da je dokazima provedenim na glavnom pretresu utvrđeno da je okrivljeni izvršio krivično djelo stavljeno mu na teret, te je predložila Sudu da okrivljenog oglasi krivim i osudi u granicama predviđenim zakonom za navedeno krivično djelo.</span>
</p>
<p class="p3"></p>
<p class="p3">
<span>Okrivljeni je, kako na zapisniku o saslušanju osumnjičenog pred ODT-om od 04.04.2012 godine, tako i na glavnom pretresu, naveo da živi u stambenoj zgradi u ul. …, na četvrtom spratu, te da u njegovom ulazu ima 30 stanova, a da je prostorija u kojoj se nalazi svih 30 brojila fizički odvojena u prizemlju i obezbijeđena najprije drvenim vratima, a zatim i metalnim vratima sa mrežom, sa dvije brave, te da on lično nema ključ od te prostorije, kao ni ostali stanari, a da dva ključa posjeduje ED. Prisjetio se, nakon što mu je predočeno da je jedna kontrola vršena 01.decembra, da je toga dana njegov stan ostao bez struje, ali da mu je nakon pola sata ponovo došla, da pretpostavlja da je to uradila distribucija, a da on nije dirao ništa na svom brojilu, jer to fizički nije bilo moguće, zato što ne posjeduje ključ od te prostorije. Naveo je i da je struju na kratko isključila vjerovatno distribucija i da su vjerovatno isključivali 5,6 brojila u ulazu zbog duga, pa je pretpostavio da je i on bio među tim brojilima, obzirom da zna da ima dug za struju u iznosu od 3.650 €, koji ne spori, ali da se on samovoljno nije priključivao na struju, već da je ona nestala kako je objasnio, a da je onda jednostavno uključena. </span>
</p>
<p class="p3">
<span>Na glavnom pretresu okrivljeni je, na posebno pitanje zastupnika optužbe naveo da njihov ulaz sad ima upravnika zgrade, ali da u predmetnom periodu nije imao, već da je kasnije izabran, kada on nije bio tu, već je bio na liječenju. </span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoka Ć. D., saslušao svjedoka M. O., pročitao zapisnik o kontroli mjernog mjesta od 01.12.2011 godine, pročitao zapisnik o kontroli mjernog mjesta od 02.12.2011 godine, pročitao izvod iz KE za okrivljenog izdat od UP PJ Podgorica pod br. 29-245/12-30229/2-4577 od 19.11.2012 godine.</span>
</p>
<p class="p3"></p>
<p class="p3">
<span>Svjedok Ć. D. je u svom svjedočkom iskazu, kako na zapisniku pred ODT-om Podgorica od 29.10.2011 godine, tako i na glavnom pretresu, naveo da se, nakon što su mu predočeni zapisnici o kontrolama mjernog mjesta potrošača, sjetio da je sa kolegom M. O. 01.12.2011 godine po nalogu ED Podgorica došao u ul. …, obzirom da je pomenuti potrošač imao veliki dug za utrošenu struju u iznosu od 3.650 €. Istakao je da zna da je u pitanju stambena zgrada, a da, kada se vrše kontrole brojila u zgradama, vrlo rijetko dođu u neposredan kontakt sa predstavnikom potrošača, osim ukoliko isti ne izađe iz svog stana i siđe do brojila, a da u konkretnom slučaju nikoga nijesu zatekli od predstavnika potrošača. Naveo je i to da je kontrolu vršio njegov kolega O. M., dok je on sastavljao zapisnik i na njemu je prepoznao svoj rukopis. Istakao je da su zatekli da je na brojilu potrošača B. R. skinuta plomba, odnosno da je u momentu kontrole nije bilo, pa su to i konstatovali u rubrici “stanje mjernog mjesta”, gdje stoji da je skinuta plomba. Takođe, istakao je da je njegov kolega, nakon što je isključio na brojilu potrošača B., plombirao brojilo ED plombom br. …, a da je u pitanju bilo trofazno brojilo, pa je M. izvukao odvode iz sve tri faze i tako onemogućio dalje snadbijevanje strujom ovog potrošača. Dalje je naveo da su sjutradan, 02.12.2011 godine, ponovo izvršili kontrolu brojila istog potrošača i utvrdili da je plomba, koju su postavili prethodnog dana, skinuta, koja konstatacija stoji u rubrici “stanje mjernog mjesta”, a da su odvodi n a fazama bili vraćeni u prvobitni položaj, pa se stan tog potrošača snadbijevao strujom, a da je kolega ponovo, na isti način, skinuo odvode sa faza i ponovo plombirao brojilo ED plombom br. …, te da ni tog puta nisu zatekli predstavnike potrošača. Istakao je da je apsolutno nemoguće da bilo ko iz elektrodistribucije bez naloga ponovo priključi potrošača nakon isključenja struje, a zakonska procedura ponovnog priključenja na elektro mrežu sastoji se u tome da potrošač ode u prostorije ED, sa nadležnima zaključi ugovor o plaćanju duga, plati određeni iznos, nakon čega oni dobijaju nalog u pismenoj formi na osnovu kojeg vrše ponovno priključenje potrošača na mrežu.</span>
</p>
<p class="p3"></p>
<p class="p3">
<span>Svjedok M. O. je naveo da ostaje pri svemu što je sačinio sa kolegom u zapisnicima, te da vidi da se tu radilo o zgradi, a da kada isključuju ne javljaju se nikome od potrošača, a da su tu kontrolu vršili u petak, te da je kod potrošača B. R., nakon što su mu oni isključili brojilo, isto opet bilo priključeno, odnosno skinuta je plomba pa maknut poklopac, pa se potrošač opet priključio na mrežu, a da su ga narednog dana opet isključili i plombirali sat. Istakao je da struja nikako ne može da dođe do potrošača sama, a da to potrošač sam ne odradi na brojilu, te da se obično brojila svih stanara nalaze na javnom prostoru zagrađeno ili u posebnoj prostoriji, ali se nije mogao izjasniti da li su predmetni satovi bili zaključani ili ne.</span>
</p>
<p class="p3"></p>
<p class="p3">
<span>Iz zapisnika o kontroli mjernog mjesta od 01.12.2011 godine zaključeno je da su kontrolu potrošača B. R., izvršili D. Ć. i M. O., a da potrošač nije izmirivao dug od 3650 €, pa je isključen na brojilu po nalogu. Takođe, zaključeno je da je stanje mjernog mjesta bilo takvo da je plomba skinuta, pa su kontrolori, nakon pregleda, brojilo i uklopni sat plombirali plombom ED br. …, a da predstavnik potrošača nije bio prisutan.</span>
</p>
<p class="p3"></p>
<p class="p3">
<span>Iz zapisnika o kontroli mjernog mjesta od 02.12.2011 godine utvrđeno je da je kod potrošača B. R., prilikom kontrole od strane D. Ć. i M. O., stanje mjernog mjesta bilo takvo da je plomba skinuta. Prilikom kontrole je konstatovano da je navedeni potrošač oduzimao el. energiju od ED Podogrica, na način što je svoj objekat samovoljno priključio na el. mrežu, nakon prethodnog isključenja zbog duga za utrošenu el. energiju, pa je sa tog razloga potrošač ponovo isključen, a brojilo i uklopni sat plombirani plombom ED br. ...</span>
</p>
<p class="p3"></p>
<p class="p3">
<span>Na osnovu izvoda iz KE za okrivljenog izdatog od UP PJ Podgorica pod br. 29-245/12-30229/2-4577 od 19.11.2012 godine, utvrđeno je da okrivljeni B. R. ranije nije osuđivan.</span>
</p>
<p class="p3"></p>
<p class="p3">
<span>Dakle, cijeneći navode optužbe, odbrane okrivljenog, te provedene dokaze, kako pojedinačno tako i u njihovoj međusobnoj vezi, ovaj Sud nalazi da je okrivljeni B. R. u periodu od 01. do 02.12.2011 godine, u Podgorici, u ulici …, svjestan svog djela čije izvršenje je htio, na električnom brojilu br. 161589 skinuo službeni pečat- ED plombu “.” koju je ovlašćeno službeno lice ED Crne Gore postavilo radi osiguranja predmetnog brojila i priključio se na elektro- distributivnu mrežu, vlasništvo ED Crne Gore, u čemu je otkriven prilikom kontrole ovlašćenih lica ED Podgorica.</span>
</p>
<p class="p3"></p>
<p class="p3">
<span>Sud je naprijed navedeno utvrdio na osnovu dva zapisnika o kontroli mjernog mjesta, te iz iskaza svjedoka - radnika ED Podgorica. Na osnovu toga je utvrđeno da je okrivljeni najprije dana 01.12.2011 godine, po nalogu isključen zbog duga, a da je 02.12.2011 godine njegov objekat bio priključen na el. mrežu, što je podrazumijevalo uklanjanje ED plombe postavljene prilikom isključenja ovlašćenog radnika ED Podgorica, a nakon prethodnog isključenja, pa je sa tog razloga potrošač ponovo isključen, a brojilo i uklopni sat plombirani. </span>
</p>
<p class="p3">
<span>Navode odbrane okrivljenog, koji je izjavio da nije izvršio krivično djelo koje mu se stavlja na teret i koji se branio na način što je istakao da je prostorija, u kojoj se nalaze brojila za ulaz u kome živi, fizički odvojena u prizemlju i obezbijeđena vratima sa dvije brave, a da on nema ključ, kao ni ostali stanari u njegovom ulazu, pa se nije mogao priključiti na elektro- distributivnu mrežu, nakon što mu je struja nestala, Sud nije prihvatio. Naime, iz iskaza radnika ED Podgorica, kojim iskazima je Sud poklonio punu vjeru, utvrđeno je da struja nikako ne može da dođe do potrošača sama, te da je nemoguće da bilo ko iz Elektrodistribucije bez naloga ponovo priključi potrošača nakon isključenja struje, a da se procedura ponovnog priključenja na elektro mrežu sastoji u tome da potrošač najprije u prostorijama ED sa nadležnima zaključi ugovor o plaćanju duga, plati određeni iznos, nakon čega radnici dobijaju nalog u pismenoj formi na osnovu kojeg vrše ponovno priključenje potrošača na mrežu. Takodje je utvrdjeno da do navedenog ugovora o plaćanju duga nije došlo u konkretnom slučaju, te da je jedini interes ponovnog priključenja brojila ovog potrošača na ED mrežu imao jedino sam potrošač. Čak ni navode da isti ne posjeduje ključeve gdje se nalaze sva brojila u zgradi, Sud nije našao potkrijepljenim ni jednim provedenim dokazom, sa razloga jer je i sam okrivljeni rekao da je poslije predmetnog dogadjaja izabran predsjednik kućnog savjeta, te da ga u navedenom periodu nije bilo.</span>
</p>
<p class="p3"></p>
<p class="p3">
<span>Dakle, u naprijed utvrđenim radnjama okrivljenog su se, po mišljenju Ovog suda, ostvarila sva obilježja bića krivičnog djela skidanje i povreda službenog pečata i znaka iz čl. 381 st.1 Krivičnog zakonika, u odnosu na koje je okrivljeni, po nalaženju Ovog suda, postupao sa direktnim umišljajem, ovo sa razloga jer je isti bio svjestan svoga djela i htio je njegovo izvršenje.</span>
</p>
<p class="p3"></p>
<p class="p3">
<span>Prilikom izbora krivične sankcije, Sud je cijenio sve okolnosti predviđene čl. 42 Krivičnog zakonika, pa je od olakšavajućih okolnosti, na strani okrivljenog, cijenio njegove lične i imovinske prilike, činjenicu da je isti porodičan čovjek, otac troje djece, te njegovu raniju neosuđivanost, što ukazuje da se radi o osobi neporočnog vladanja, koja nije sklona vršenju krivičnih djela, a u odsustvu otežavajućih okolnosti, najprije utvrdio kaznu zatvora u trajanju od 2 mjeseca, a zatim je, nalazeći da nije neophodno da okrivljeni kaznu zatvora utvrđenu izrekom ove presude i efektivno izdržava, istu uslovio sa rokom provjere u trajanju od jedne godine, čime će se, po nalaženju Suda u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st.2 Krivičnog zakonika CG.</span>
</p>
<p class="p3"></p>
<p class="p3">
<span>Odluku o troškovima krivičnog postupka Sud je donio primjenom odredbi čl. 226, 227, 229 ZKP-a, a isti se odnose na sudski paušal u iznosu od 30,00 €, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p3"></p>
<p class="p3">
<span>Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p class="p3"></p>
<p class="p3"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 22.02.2013. godine</span>
</p>
<p class="p1"></p>
<p class="p3"></p>
<p class="p3">
<span>       ZAPISNIČAR                                                                     SUDIJA,   </span>
</p>
<p class="p5">
<span>Valentina Vukašinović,s.r.                                          Larisa Mijušković-Stamatović,s.r.                                                               </span>
</p>
<p class="p3"></p>
<p class="p3"></p>
<p class="p6">
<span>PRAVNA POUKA : </span>
</p>
<p class="p6">
<span>Protiv ove presude može se izjaviti</span>
</p>
<p class="p6">
<span>žalba u roku od 8 (osam) dana od</span>
</p>
<p class="p6">
<span>dana prijema pismenog otpravka iste </span>
</p>
<p class="p6">
<span>Višem sudu u Podgorici,a preko ovog suda.</span>
</p>
<p class="p5"></p>
<p class="p3">
<span>                                                   ZTO: Radetić Lidija</span>
</p>
<p class="p3"></p>
<p class="p3"></p>
<p class="p4"></p>
<p class="p4"></p>
<p class="p4"></p>


</body>
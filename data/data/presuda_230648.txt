<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#0000FF;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1">                                                                                                                                                                                                                                                                                                                                                                                </span>
</p>
<p>&nbsp;</p>
<p style="text-align:center;">
<span class="span2"></span>
</p>
<p style="text-align:center;">
<span class="span1">U IME CRNE GORE!</span>
</p>
<p style="text-align:right">
<span class="span1">Posl.br.K.66/2016</span>
</p>
<p>
<span class="span1"></span>
</p>
<p>
<span class="span1">OSNOVNI SUD U HERCEG NOVOM po sudiji Dabetić Zorici, uz sudjelovanje Bosanac Vjere kao zapisničara, u krivičnom predmetu protiv okrivljenog P.D., zbog krivičnog djela iz čl.244 st.4 u vezi sa 1 KZ CG, povodom optužnice ODT Kotor Kt.br. 357/14 od 22.03.2016. godine, nakon održanog usmenog i javnog glavnog pretresa dana 13.12.2016. godine u prisustvu državnog tužioca Rista Stijovića, okrivljenog, branioca okrivljenog adv. M.M. iz B., po zamjeničkom punomoćju advokata Đ.Z.iz Z., punomoćnika oštećenih advokata Đ.V., donio je i javno objavio dana 16.12.2016. godine</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">P R E S U D U</span>
</p>
<p>&nbsp;</p>
<p>
<span class="span1">OKRIVLJENI P.D., JMBG ..., od oca Z. i majke M., rođene A., rođen .... godine u K., sa prebivalištem u T. ..., državljanin CG, ekonomista sa završenom VSS, oženjen, otac jednog maloljetnog djeteta, srednjeg imovnog stanja, neosuđivan, ne vodi se drugi krivični postupak protiv njega, </span>
</p>
<p>&nbsp;</p>
<p>
<span class="span1">Na osnovu čl.373 tačka 2.ZKP-a</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span1">   Da je :</span>
</p>
<p>&nbsp;</p>
<p>
<span class="span1">    U vremenskom periodu od oktobra mjeseca 2011.godine do 20.02.2012.godine,u Tivtu,u namjeri da sebi pribavi protivpravnu imovinsku korist,lažnim prikazivanjem činjenica da će oštećenim A.B. iz Š. i V.I. iz C. za novac od prodaje njihove nekretnine-dva stana,a koja bi kao njihov punomoćnik prodao,a za koje je navodno već našao kupca,a koje su posredstvom okrivljenog tokom 2010.godine kupili u Tivtu i za tako dobijeni novac kupiti novu parcelu, na boljoj lokaciji,na kojoj će im sagraditi objekat,odnosno stanove približno iste kvadrature, a sa unaprijed stvorenom namjerom da to ne uradi,doveo ih tako u zabludu da mu izdaju Punomoćja dana 10.10.2011.godine koja su ovjerana pod br.Uzz.282/11 i 283/11,na osnovu kojih je ta dva stana prodao,i to po Ugovoru Uzz.303/2011 od 14.10.2011.godine kao punomoćnik V.I.a potpisao Ugovor o kuporodaji njegovog stana sa licem B.B. za iznos novca od 103.700,00 eura,i po ugovoru Uzz.138/2012 od 20.02.2012.godine,kao punomoćnik A.B.e potpisao ugovor o kupoprodaji njenog stana sa R.D.M. za iznos novca od 154.700,00 eura i dobijeni novac za sebe zadržao,a zatim ih održavao u zabludi lažno im prikazujući činjenice o navodnim lokacijama koje je uzeo u razmatranje za izgradnju stanova,pa zatim i da je našao novu lokaciju za izgradnju,na osnovu kojih obećanja su oštećeni kupili plac u naselju Mažina za iznos od 160.000,00 </span><span class="span1">eura,jer okrivljeni nije za to imao novca,gdje su potpisali ugovor o pozajmici dana 18.02.2013.godine pod br.Uzz.124/2013,kojim su precizirali rokove za vraćanje novca ili izgradnju predviđene kvadrature stambenog prostora na tom placu,a što okrivljeni nije ispunio,samo započevši sa izvođenjem građevinskih radova,ali mimo građevinskih propisa u pogledu kvaliteta izvedenih građevinskih radova,ugrađujući loše i nedovoljne količine materijala,da bi im na kraju saopštio da nema novca,već im je kao jedini preostali način ponudio da uđu u projekat zajedničke gradnje na jednoj lokaciji u Donjoj Lastvi,a gdje se okrivljeni predstavio kao investitor,pa im i za taj posao,a za navodno pribavljanje građevinske dozvole,tražio novac u iznosu od 24.000,00 eura,koje su mu oštećeni dali,a na kraju im nije vratio novac,niti sagradio objekat,kako su imali dogovor,pri čemu je sebi pribavio protivpravnu imovinsku korist u iznosu cijene stanova koje je prodao u ime oštećenih,tj.u ukupnom iznosu od 258.400,00 eura,a oštećenima pričinio štetu u iznosu novca koji su isti dali za kupovinu ta dva stana u ukupnom iznosu od 296.770,00 eura,pri čemu je bio uračunljiv i svjestan svoga djela i njegove zabranjenosti,a čije izvršenje je htio,</span>
</p>
<p>&nbsp;</p>
<p>
<span class="span1">-čime bi izvršio krivično djelo prevare iz čl.244.stav 4. u vezi stava 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na osnovu čl.239.stav 3 ZKP-a oštećeni A.B.a i V.I. se upućuju na parnični postupak radi ostvarivanja imovinskopravnog zahtjeva.</span>
</p>
<p>&nbsp;</p>
<p>
<span class="span1">Na osnovu čl.230.stav 1 ZKP-a troškovi postupka padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno Državno tužilaštvo u Kotoru podnijelo je optužnicu Kt.br.357/14 od 22.03.2016. godine, protiv okrivljenog P.D., zbog krivičnog djela prevara iz člana 244 stav 4 u vezi st.1 Krivičnog zakonika CG. Rješenjem Vrhovnog suda Crne Gore Kr.br.43/16 od 30.03.2016. godine za vođenje postupka u ovom krivičnom predmetu određen je ovaj sud. Osnovno državno tužilaštvo Herceg Novi je svojim aktom Kt.br.66/2016 od 04.05.2016.godine obavijestio ovaj sud da je preuzeo krivično gonjenje u ovoj pravnoj stvari. </span>
</p>
<p>
<span class="span1">Državni tužilac Herceg Novi je na glavnom pretresu u završnoj riječi izjavio da</span><span class="span3"> </span><span class="span1">ostaje kod podnijete optužnice jer smatra da je provedenim dokazima nesporno utvrđeno da je okrivljeni počinio krivično djelo koje mu se stavlja na teret, te da iz provedenih dokaza nesumnjivo proizlazi da je okrivljeni postupao sa prevarnom namjerom i da je lažnim prikazivanjem činjenica oštećenima - da će od prodaje njihova dva stana kupiti parcelu na boljoj lokaciji i sagraditi im objekat u kojem bi isti dobili stanove, bio sračunat u namjeri da sebi pribavi protivpravnu imovinsku korist. Dalje je naveo da je okrivljeni prodao stanove oštećenih, uzeo novac, ali ništa od onog što je obećao nije učinio tako da su oštećeni pretrpjeli znatnu imovinsku štetu. Razlozi koje navodi okrivljeni, a kojima u bitnom nastoji da opravda nepostupanje po dogovoru sa oštećenima su nejasni, nelogični i sračunati na izbjegavanje njegove krivice. Istakao je da je odbrana okrivljenog obezvrijeđena iskazom saslušanih svjedoka, kupaca stanova R.Đ.M. i B.B.a iz kojih proizilazi da su okrivljenog u cjelosti isplatli, te ne stoje </span><span class="span1">navodi da mu je svjedok B.B. ostao dužan 35.000 eura u građevinskom materijalu, pa je očigledno je da je okrivljeni novac od prodaje ovih stanova potrošio za druge namjene, da je gradio objekat u naselju Donja Lastva, da je sve stanove koje je tu imao prodao, ali da opet nije našao za shodno da obešteti oštećene. Sa iznijetih razloga predložio je sudu da okrivljenog oglasi krivim i da mu izrekne kaznu zatvora u trajanju od tri godine obzirom da je iznos pribavljene protivpravne imovinske koristi uveliko veći od kvalifikatornog iznosa koji je postavljen kao elemenat bića ovog krivičnog djela.</span>
</p>
<p>
<span class="span1">Okrivljeni P.D. je u svojoj odbrani u bitnom naveo da je vlasnik firme DOO "L.C." iz T. te da se bavi izgradnjom građevinskih objekata za prodaju. Tokom 2008.godine, kao fizičko lice započeo je izgradnju građevinskog objekta, a kao izvođača je angažovao firmu "A." iz Tivta vlasništvo B.N.e. Iste godine, preko interneta ga je kontaktirala A.B. iz Švedske jer je bila spremna da kupi čitavu etažu na toj konkretnoj građevini, a zatim su i došli u Tivat gdje je on posredovao u prodaji ta dva stana oštećenima, a ugovore su oštećeni potpisali sa N.B. i novac su uplatili na račun DOO "T." (kako se ranije zvala firma "A." vlasništvo N.B..) Oštećeni su platili po 1.300,00 € po 1m2, a radi se o ukupnoj površini od 152 m2 za oba stana. Njegova uloga u prodaji ta dva stana je bila u tome što je on spojio oštećenu A.B. sa N.B., sa kojom je usmeno imao dogovor da je suvlasnik te građevine, obzirom da je bio vlasnik placa i građevinske dozvole, a dogovor sa Nadom je bio da ga isplaćuje kroz sagrađene stanove. Dalje je naveo da je bio u stalnom kontaktu sa oštećenom A.B.om, koja nije bila zadovoljna dinamikom i kvalitetom izvođenja građevinskih radova, ali zgrada se završila 2010.godine. Po završetku objekta oštećeni N.I. se uselio u jedan stan, ali vrlo kratko i opremio ga, a A.B.a još nije stigla i u razgovoru mu je saopštila da joj se stan nije svidio, da ne vidi sebe u tom stanu, obzirom da je lokacija bila kod sportskog centra u Tivtu u blizini aerodroma. Istakao je da je iz tog razloga ponudio oštećenoj da uđu u zajedničku investiciju i to na način što bi prodali te stanove koje su A.B.a i N.I. kupili u toj zgradi i sagradili neki drugi objekat na nekoj boljoj lokaciji, pa su se usmeno dogovorili da im on prizna cijenu koju su platili po kvadratu, a to je bilo 1.300,00 € po 1/m2 kao i troškove opremanja stana od strane oštećenog N.I.a, te da u toj novoj zgradi kupe istu kvadraturu, ali na boljoj lokaciji i da se dogovore da li da on opremi stan ili da prizna troškove opremanja u novu kvadraturu. Dakle, to je bio usmeni dogovor između njega i A.B.e. Nakon toga oštećeni su mu dali punomoćja da može u njihovo ime da proda te stanove što je on i učinio tokom 2010 i 2011.godine, nakon čega su birali novu lokaciju gdje mogu graditi objekat, pa su našli jedan plac u naselju Mažine u Tivtu, a A.B.a je dala saglasnost da se tu započne zgrada, a sve se to dešavalo 2013.godine. U međuvremenu su se dogovarali o tri lokacije koji su pregovori propali, te se tek za gradnju u naselju Mažina ostvario dogovor za gradnju. Dalje je naveo da je on tada ostao bez novca iz razloga što je prodao stan N.I.a V.B.  iz Tivta i to dio za novac, a dio za buduće radove - eloksiranu bravariju i ugradnju struje i vode na tom objektu, o čemu je obavijestio A.B., a nema nikakav ugovor o kompenzaciji sa B.B.em koji nikakav materijal još nije dao, jer se radi o materijalu koji dolazi kasnije. Drugi stan prodao je izvjesnoj Mariji, koja je ruska državljanka. Pojasnio je da mu je punomoćjem od strane oštećenih bilo ograničeno da stanove ne može prodati ispod 1.700,00 € po 1/m2, međutim po toj cijeni se stanovi nisu mogli prodati, pa je on veći stan prodao za 1.100,00 € po 1m2, a B.B.u drugi stan za 1.250,00 € po 1m2, iako je u </span><span class="span1">ugovorima bilo naznačeno 1.700,00 € po 1m2, a sve iz razloga da bi brže ušao u građenje objekta. Ruskinja Marija je za kupovinu stana dala oko 80.000,00 € - 90.000,00 €, a B.B. u gotovom oko 30.000,00 € - 35.000,00 €, a u materijalu su dogovorili još nekih 30.000,00 €- 35.000,00 €. Od prodaje ta dva stana dobio je ukupno oko 100.000,00 €, ali kada se od istog odbije iznos poreza na promet nepokretnosti i sanacija vlage u A.B.inom stanu, to iznosi oko 90.000,00 €. Osim toga, B.N.a mu je ostala dužna novac od prvobitne građevine, te se sa njom dogovorio da mu ustupi jedan poslovni prostor. Pojasnio je da je dio novca dobijen od prodaje stanova potrošen na pripremne radove za objekat i dokup parcele u Donjoj Lastvi, a dio novca za izvođenje radova na objektu A.B.e i N.I.a u Mažinama. Iz navedenih razloga nije bio u mogućnosti da da novac za kupovinu placa u Mažinama, pa je oštećena A.B.a dala kaparu u iznosu od 10.000,00 €. Nakon toga je saopštio oštećenima da nema novca pa su oni od svog novca kupili taj plac koji je već imao građevinsku dozvolu. Radi toga, sa A.B.om je zaključio kod notara ugovor o dugu gdje je priznao iznos novca koji duguje A.B.i, a radilo se o iznosu od 294.000,00 €. U ljeto 2013.godine, oštećena A.B.a je došla kod njega kući jer je htjela da se napravi novi dogovor pa su se usmeno dogovorili da okrivljeni i njegov otac A.B.i priznaju sva potraživanja, a da zauzvrat sagrade objekat na toj parceli u Mažinama ukupne površine 450m2 umjesto pređašnje 150m2 i to sve zbog novca koji su oštećeni uložili. Tom dogovoru su bili prisutni on njegov otac Z., oštećena A.B.a i njen suprug V.. Tom prilikom njegov otac se obavezao da preuzme dug okrivljenog prema oštećenoj što bi bila dodatna garancija oštećenoj A.B.i. Dalje je naveo da se u ugovoru o priznanju duga precizirao rok da oštećenima preda objekat i to za datum 18.02.2014.godine, ali su se upravo na tom usmenom dogovoru u ljeto 2013.godine dogovorili da to bude februar mjesec 2015.godine. U oktobru 2013.godine započeo je sa izvođenjem radova u Mažinama, angažovao radnike i sagradio prvu etažu ugrubo. U novembru 2013.godine oštećeni N.I. je došao i okrivljeni mu je objasnio da je ostao bez novca te da je problematičan nastavak radova u Mažinama, ali da ima još jednu lokaciju u Donjoj Lastvi koja bi bila spremna za izođenje građevinskih radova. U decembru 2013.godine, kod njega kući je došao oštećeni N.I. i tokom priče mu saopštio da možda ima rješenje za njih, obzirom da ima nekog momka u Švedskoj koji bi rado investirao u tu zgradu u Donjoj Lastvi. Dogovorili su se da oni (oštećeni) finansiraju dobijanje građevinske dozvole, izmjene projekta i komunalije što je sve ukupno predstavljalo iznos novca od ukupno 45.000,00 €, a da ostatak od 150.000,00 € ide za gradnju jednog i drugog objekta te da oštećeni zauzvrat dobiju čitavu etažu na građevini u Donjoj Lastvi od oko 175m2 i da se nastave radovi na objektu u Mažinama. U decembru 2013.godine mu N.I. šalje preko svog oca 24.000,00 € od kojih je rekao da 9.000,00 € ide za izvođenje radova u Mažinama, a ostatak od 15.000,00€ za dobijanje građevinske dozvole. Sve se promijenilo u januaru 2014.godine, kada je došao oštećeni N.I. i doveo tog momka koji je investirao novac, a radi se o Kinezu koji živi u Švedskoj, a sa njima su došli Filip i V.. Tada su tražili da umjesto jedne etaže na novoj građevini u Donjoj Lastvi okrivljeni njima da dvije etaže kako bi to bila dodatna garancija za radove na objektu u Mažinama. Pokušao im je objasniti da to nije ekonomsli isplativo i da je to nemoguće izvesti obzirom da je vlasnicima parcele morao dati istu kvadraturu. Oštećeni su insistirali da izvođač radova u Donjoj Lastvi bude "Sam Comerc" iako je njegova ponuda bila ogromna, a takođe su insistirali da </span><span class="span1">sav novac bude za gradnju tog objekta  i da sav novac ide direktrno na račun "Sam Comerca", a da za izgradnju objekta u Mažinama novac ide preko N.I.ovog oca V.a, te da on (okrivljeni) nema nikakvog kontakta sa tim novcem, na šta je on i pristao, kao i da građevina u Mažinama stoji. Pojasnio je da se u izgradnji objekta u Donjoj Lastvi on pojavljuje u svojstvu suinvestitora, te da građevinska dozvola glasi na njega, P.D. Marjana, Mihalački Predraga i Nenada. Osim toga naveo je da je prije započinjanja objekta u Mažinama izvršio obaveze plaćanja za papire za dobijanje građevinske dozvole i ostalih obaveza vezano za objekat u Donjoj Lastvi. Istakao je da on i oštećeni na kraju nisu mogli da naprave dogovor obzirom da su oštećeni insistirali da u njihovom vlasništvu budu dvije etaže u objektu u Donjoj Lastvi. Naime, tri ili četiri puta su sklapali dogovor, ali bi ga oštećeni N.I. sjutradan ipak zvao i rekao da insistiraju na dvije etaže. Na kraju su ga zvali na razgovor kod njihovog advokata u Cetinju gdje su bili pristuni on, njegov otac, advokat, Filip (N.I.ov brat) i njegov otac V. i postavili mu uslov da prihvati da im da dvije etaže ili da će ga predati na sud, a što su i učinili. Pojasnio je da mu je, kada im je pokušao objasniti da je ekonomski neizvodljivo da dobiju dvije etaže u Donjoj Lastvi, N.I.ov brat Filip rekao da može birati između te solucije ili da ga prijavi na sud uz mnoštvo kvalifikacija na njegov račun da je prevarant. Tom prilikom nije potpisan nikakav ugovor sa njim od strane bilo koga od tih lica. Nakon razgovora u Cetinju u potpunosti postaje nemoguć dogovor između okrivljenog i njegovog oca sa jedne strane i A.B.e i N.I.a sa druge strane, te se nakon toga odvijala samo sporadična komunikacija mejlovima između njega i N.I.a, a A.B.a je insistirala na komunikaciji preko advokata ili Filipa. Dalje je naveo da mu je N.I. putem mejla u februaru mjesecu prijetio u komunikaciji napisavši mu da ukoliko ne vrati novac koji je uložio Kinez, da će taj dug predati na Cetinje, pa će to neko drugi naplatiti, a kada je sadržaj te prepiske predočio A.B.i ona je rekla da nema ništa sa tim i da to privi put čuje. Nakon januara je takođe više puta pokušao da ostvari kontakt sa N.I.om i da sa njim napravi neki dogovor, ali mu je isti odgovarao da nema ništa dok se ne vrate pare od Kineza. Istakao je da on nikada nije izbjegavao kontakt sa oštećenima, već se istima uvijek javljao i sretao kad god su bili tu. Takođe je istakao da bi odmah bio spreman da, ukoliko bi ga neko uveo u posjed, da nastavi sa izvođenjem radova u Mažinama, a imao je dogovor sa jednim od izvođača radova na građevini u Donjoj Lastvi kako bi mu ustupio jednu stambenu jedinicu za nastavak radova u Mažinama, radi se o Draganu V.oviću iz DOO "Liko - Teh". Takođe je istakao da je istina da je u januaru 2014.godine, oštećenom N.I.u pominjao varijantu da ukoliko Kinez iz Švedske ne nastavi finansiranje on nema druge mogućnosti da završi objekat u Donjoj Lastvi, ali da je u međuvremenu našao način i završio objekat ugrubo, te ima volju i mogućnost da ispuni svoje obaveze. Istakao je da smatra da ih nije prevario i planira da im vrati novac i ispuni dogovoreno oko izgradnje objekta. Pojasnio je da od oštećenih nije odmah uzeo novac za zajedničku investiciju, nego su oni prvo kupili te stanove za veći iznos novca od kojeg su prodati iz razloga što je čitav dogovor za zajedničku gradnju postignut mnogo kasnije od kupovine stanova.</span>
</p>
<p>
<span class="span1"> Na glavnom pretresu pojasnio je da je ugovor o dugu, odnosno pozajmici sa oštećenom A.B.om zaključen na njegovo insistiranje kako bi se bilo načisto sa dugom koji on ima prema oštećenima, te da je u međuvremenu tačnije u maju 2015.godine, završen objekat u Donjoj Lastvi nakon čega je imao namjeru da nastavi sa istim izvođačem radova gradnju objekta na lokaciji Mažina, što A.B.in </span><span class="span1">sin N.I. nije dozvoljavao nezadovoljan dotadašnjim radovima. Istakao je da je i dotadašnje radove u Mažinama nadzirao N.I.ov otac koji nije imao nikakvih prigovora na kvalitet radova. Oštećenima je predlagao da na ime ukupnog duga dovrše objekat kvadrature od 450m2 i da isti u cjelosti pripadne oštećenima što su oni odbili. Dalje je naveo da se nije konsultovao sa oštećenima prije prodaje njihovih stanova Blaženku B.B.u i Ros Džonson Mariji oko cijene stambenog prostora, obzirom da je on priznao cjelokupni dug koji ima prema oštećenima, a koji je u protivvrijednosti objekta od 450m2 u Mažinama o čemu je sastavljen i ugovor, tako da ako bi prodao predmetne stanove i po istoj cijeni ili poklonio sve bi išlo na njegovu štetu, a ne na štetu oštećenih. Pojasnio je da je, iako je po zakonu obaveza kupca da plati porez na promet, on platio porez na promet, jer je u kupoprodajnim ugovorima bila cijena stana od 1.700,00 € po 1m2 kako su to oštećeni zahtijevali, a realno su stanovi prodati po nižoj cijeni, te da na taj način ne bi oštetio kupce. Dalje je naveo da je o prodaji stanova oštećeni N.I. bio odmah i neposredno obaviješten jer se tu nalazio, a njegova majka A.B.a naknadno, te nije bilo razgovora o novcu za koji su prodati stanovi, niti interesovanja oštećenog za to. Naveo je da je najveći dio objekta u Donjoj Lastvi prodat u toku radova raznim kupcima, a dio dat investitoru, a ne može se izjasniti koliko je ukupno novca zaradio na prodaji tih stanova. Nakon prodaje tih stanova nije vratio novac oštećenima na ime duga, jer je ugovorom između njih predviđeno da im taj dug vrati u stambenom prostoru od 450m2. Oštećeni mu direktno nisu ni tražili novac na ime duga, ali su mu slali nekog čovjeka koji mu se nije predstavio, ali je rekao da je N.I.ov prijatelj i saopštio mu da je on preuzeo da od njega naplati dug okrivljenog prema oštećenima te predložio da obezbijedi neku imovinu koja bi bila u protivvrijednosti duga, a koja bi garantovala da će biti završen objekat u roku u kojem su se dogovorili. Novac koji je dobio od oštećenih za građevinsku dozvolu za objekat u Donjoj Lastvi u iznosu od 15.000,00 € nije vratio oštećenima, jer je stanove prodao kada je već bio pokrenut krivični postupak protiv njega i više nisu imali nikakvu komunikaciju.</span>
</p>
<p>
<span class="span1">Odgovarajući na pitanja punomoćnika oštećenih na glavnom pretresu okrivljeni je pojasnio da od novca koji je dobio prodajom stanova nije kupio plac za izgradnju objekta u Mažinama, jer mu je taj novac bio potreban za izgradnju objekta u Donjoj Lastvi. U momentu kada je dogovarao posao sa firmom Liko Teh vlasnika Dragana V.ovića, okrivljeni je bio vlasnik objekta u Donjoj Lastvi tako da ukoliko bi došlo do eventualnog dogovora sa tom firmom oko dalje gradnje u Mažinama imao bi šta da im ponudi. Naveo je da mu je B.B. kome je prodao stan na ime materijala ostao dužan 30.000,00 ili 35.000,00 €, ali od njega nije mogao tražiti novac da da oštećenima, niti su to oštećeni od njega tražili.</span>
</p>
<p>
<span class="span1">Odgovarajući na pitanja svog branioca pojasnio je da nakon što je postalo jasno da je nemoguća zajednička gradnja okrivljenog i oštećenih više nije bilo volje od strane oštećenih da se postigne eventualni dogovor kako bi se izbjegli sudski postupci, iako je on, kao i njegov otac u više navrata pokušao da stupi u kontakt sa oštećenima, a oni su to odbili. Takođe je pojasnio da su oštećeni samovoljno dali iznos od 10.000,00 € za kupovinu placa u Mažinama bez ikakvog pritiska okrivljenog. Sve radove na objektu u Donjoj Lastvi  nadzirao je N.I.ov otac V. i provjeravao kvalitet nabavljenog materijala. </span><span class="span1"></span>
</p>
<p>
<span class="span1">U završnoj riječi branilac okrivljenog je navela da se nakon analize svih dokaza koji su izvedeni na glavnom pretresu može zaključiti da okrivljeni nije izvršio krivično djelo prevare, imajući u vidu radnju izvršenja krivičnog djela </span><span class="span1">prevara. Dalje je navela da svi elementi bića krivičnog djela prevara moraju biti detaljno obrazloženi, a prije svega mora da postoji prevarna namjera učinioca krivičnog djela kao subjektivni element koji se mora utvrditi iz ukupnog ponašanja okrivljenog, kako iz njegovog postupanja prije izvršenja krivičnog djela tako i njegovo postupanje nakon, ali prije svega u trenutku izvršenja krivičnog djela. Naime, svjedok B.N.a je okrivljenog opisala kao čovjeka od povjerenja sa kojim je imala odličan poslovni odnos u periodu od nekih 10-tak godina, a i sama oštećena A.B.a Andersson je izjavila da i nakon što okrivljeni nije ispunio svoju obavezu ušla u nove pregovore jer je imala povjerenja da će ipak izvući  određeni dio novca, a istu izjavu dao je i oštećeni V.I.. Osim toga, svjedok P.D. Z. je rekao da su na sve načine pokušavali da postignu dogovor sa ovdje oštećenima kako bi izvršili svoju obavezu zbog čega je i sam P.D. Z. preuzeo dug. Istakla je da su iskazi svjedoka R.DŽ.M. i B.B.a nevjerodostojni iz razloga što je potpuno životno nelogično da neko ne posjeduje priznanicu o kupovini stana koja ima veliku sumu. Svjedok V.V. je takođe izjavio da je sa okrivljenim i njegovom porodicom imao prijateljske odnose, da im je odlazio u kuću i da je lično nadgledao radove koji su kasnije spriječeni od strane oštećenih. Iz svega navedenog se može zaključiti da je nesporno da postoji dug okrivljenog zbog čega se i vodi parnični postupak kako bi se utvrdio tačan iznos dugovanja, nesporno je da postoji obaveza što ovdje okrivljeni nikada nije ni porekao, niti izbjegao. Okrivljeni je porodičan čovjek i poslovno jako uspješan. Konačan zaključak ove pravne stvari jeste da se radi o građansko pravnom odnosu i iz tog razloga predlaže sudu da prema okrivljenom odbije optužbu odnosno da ga oslobodi za krivično djelo koje mu se stavlja na teret.     </span>
</p>
<p>
<span class="span1">Okrivljeni P.D. se u završnoj riječi pridružio završnoj riječi svoga branioca, te dodao da ni u jednom momentu nije imao namjeru da prevari gospođu A.B. Andersson, kao ni danas, pa je spreman da ispuni sve odredbe ugovora koji su ranije zaključili, a povodom predloga punomoćnika oštećenih u parničnom postupku koji se vodi pred Osnovnim sudom u Cetinju, takođe je spreman da postignu dogovor o svim pojedinostima kako bi oštećeni bili u cjelosti obeštećeni.</span><span class="span3"> </span>
</p>
<p>
<span class="span1">Sud je u dokaznom postupku proveo dokaze saslušanjem oštećenih A.B. i V.I. u svojstvu svjedoka, svjedoka K.B., B.N., R.DŽ.M., P.Z., V.V., V.D., B.B., čitanjem uz saglasnost stranaka: ugovora o preuzimanju duga UZZ br.1017/2013 od 11.10.2013.godine, ugovora o pozajmici UZZ br.124/2013 od 18.02.2013.godine, ugovor o kupoprodaji nepokretnosti UZZ br.138/2012 od 20.02.2012.godine, L.n.br.2889 od 20.02.2014.godine, ugovora o kupoprodaji nepokretnosti UZZ br.303/2011 od 14.10.2011.godine, punomoćja UZZ br.283/2011 od 10.10.2011.godine, punomoćja UZZ br.282/2011 od 10.10.2011.godine, prepis L.n.br.2889 od 11.08.2011.godine, ugovora o kupoprodaji nepokretnosti od 17.06.2010.godine zaključenog između DOO "T." iz Tivta i V.I.a iz Cetinja, ugovora o kupoprodaji nepokretnosti od 17.06.2010.godine zaključenog između DOO "T." iz Tivta i A.B.e iz Švedske, izjave UZZ br.409/2013 od 30.12.2013.godine, e-mail prepiske između V.I.a i P.D.a P.D.a, uvidom u obezbjeđenje dokaza i procjenu izvršenih radova stalnog sudskog vještaka od 22.04.2014.godine i uvidom u fotoelaborat, uvidom u izvod iz registra kaznenih evidencija Ministarstva pravde Ke br.50/2015 od 16.11.2015.godine na ime okrivljenog.</span>
</p>
<p>
<span class="span1">Sud je odredio da se neće izvoditi dokaz saslušanjem svjedoka V.a. jer je punomoćnik oštećenih odustao od predloga za izvođenje tog dokaza, te je odustao i od predloga za saslušanje svjedoka V.D1.. </span>
</p>
<p>
<span class="span1">Oštećena A.B.a je u svojstvu svjedoka u bitnom navela da su ona i njen sin N.I. tokom 2009.godine preko web sajtova za nekretnine došli u kontakt sa okrivljenim koji je navodno imao objekat u izgradnji u naselju Kava gdje joj je ponudio na prodaju određene stanove. Zbog toga je došla u Tivat zajedno sa sinom, pa su se dogovorili da ona kupi za sebe stan površine 91m2, a njen sin N.I. je izabrao jedan od 68m2 za dogovorenu cijenu od oko 118.000,00 € za veći stan i 80.000,00 € za manji stan. Odjednom je dala 50.000,00 €, a zatim svakog mjeseca slala od 5.000,00 € do 10.000,00 €. Ugovore o kupoprodaji su potpisali sa prodavcem Babić Nadom koju je okrivljeni predstavio kao suinvestitora, a bio je dogovor da će se zgrada završiti za oko godinu dana. Međutim, u startu se kasnilo sa izgradnjom te zgrade i okrivljeni je počeo da ih kontaktira kako bi im uzeo još novca sve pravdajući činjenicom da, ako hoće da se usele moraju da plate priključke za struju i vodu tako da su ukupno uložili oko 318.000,00 € umjesto planiranih 190.000,00 €. Njen sin N.I. se uselio u svoj stan krajem ljeta 2011.godine, a njen stan je trebao da bude završen do kraja godine. Okrivljeni ih je tada kontaktirao kako ima novi projekat za izgradnju nove zgrade koja bi bila bliže gradu i ponudio joj je da oni tamo kupe stanove, a da ove stanove u postojećoj zgradi prodaju. Pokazao joj j projekat koji je navodno imao gotov za tu zgradu i pokazao joj je plac za koji je ona kasnije saznala da je vlasništvo LJ.S.. Okrivljeni je bio dosta uporan i navaljivao je tako da je ona pristala na to i dala mu dozvolu da on proda ta dva stana, ali ga obavezala da može da ih proda za ne manje od 1.700,00 € po 1m2, a drugi uslov je bio da se njen stan završi i ne prodaje dok se druga zgrada ne završi kako bi ona imala gdje da odsjedne kada dođe u Crnu Goru. Okrivljeni je vodio na više placeva i navodno se obavezao za gradnju. Tokom idućeg ljeta posredno je saznala od njenog bivšeg đevera da je njen stan u Tivtu prodat što joj je okrivljeni naknadno priznao, ali nije htio da joj odgovori kome je prodao i za koliko, a poslije toga joj je pokazivao više placeva i stalno joj je nešto lagao da bi joj na kraju pokazao jedan plac koji je bio u vlasništvu izvjesne A.V. gdje je bio samo plac i već postavljeni temelji, te da bi on htio da ga kupi i da počne gradnju, te da im tu da stanove. Ona je došla iz Švedske otišli su zajedno kod notara i A.V. je cijenila plac 180.000,00 €, a kada su došli kod notara bilo je potrebno da se da kapara u iznosu od 10.000,00 €, međutim okrivljeni ni taj novac nije imao, a znao je da treba da se da, tako da je ona odmah dala svoj novac i isplatila 10.000,00 € kapare, da bi se okrivljeni obavezao da će iz tri puta isplatiti A.V. preostali iznos novca, a ona je smanjila cijenu placa na 170.000,00 €. Posle proteka vremena za prvu ratu A.V. je direktno zvala nju-oštećenu, i rekala joj da okrivljeni nije isplatio novac, te je ona isplatila A.V. za preostali iznos isplativši joj 160.000,00 €, obzirom da je podigla kredit u Švedskoj kako joj ne bi propao uloženi novac. Nakon toga dogovorila se sa okrivljenim da počne da im radi kuću odnosno objekat u Mažinama kako bi dobili kvadrate stanova zauzvrat i zbog toga su otišli kod notara sa okrivljenim gdje su potpisali ugovore o dugu kojima se okrivljeni obavezao da je oštećenima dužan ta novac i da će ima zauzvrat u kući u Mažinama dati stanove kvadrature od oko 400m2. Okrivljeni ju je zvao govoreći da je išao u Kinu za materijale i da je započeo gradnju objekta, a nadzornik joj je rekao da je sav materijal truo da se štedi na materijalu i da se ne radi po projektu, pa je ona iz tog razloga rekla </span><span class="span1">okrivljenom da završi sa svim radovima jer se naljutila. Dodala je da je okrivljenom dala 15.000,00 € za prilazni put do placa i za jedan potporni zid kada još nisu ni počeli radovi na tom placu koji novac joj je okrivljeni tražio, a poslije se raspitala i saznala da to ne vrijedi ni pola od te cijene. Početkom 2014.godine otišla je kući kod okrivljenog kako bi njegovog oca upoznala sa situacijom i njegov otac Z. je rekao da će preuzeti taj dug, te su otišli kod notara i zaključili ugovor o preuzimanju duga kojim se Z. obavezao da će u roku od godinu dana završiti građevinu u Mažinama ili vratiti novac. Kada je taj rok prošao, ugovor nije ispunjen, a okrivljeni i njegov otac su joj pominjali neki plac u Donjoj Lastvi i da tamo namjeravaju da grade zgradu te joj nudili da potpišu ugovor o suinvestiranju radi izgradnje zgrade na parceli u Donjoj Lastvi, a njen sin N.I. joj je rekao da ima jednog prijatelja iz Švedske koji bi bio spreman da uloži novac u izgradnju te je N.I. kontaktirao okrivljenog kako bi se dogovorili oko ulaganja, a poznato joj je da je N.I. tri puta slao novac za pribavljanje papira i dozvole za gradnju na tom placu nakon čega se N.I. naljutio i nije više htio ništa da šalje. Na glavnom pretresu je dodala da je sa okrivljenim ponovo ušla u novu investiciju iako ju je ranije lagao po pitanju prodaje stanova, jer je smatrala da je bolje da nešto izvuče od svega nego ništa. Nije joj poznato da je bilo ko od njenih ili neko drugi prijetio okrivljenom zbog duga, ali joj je okrivljeni u jednom telefonskom razgovoru rekao da ga je zvao neki čovjek sa Cetinja i da mu mora u određenom vremenskom periodu vratiti dug.</span>
</p>
<p>
<span class="span1">Oštećeni V.I. je u svom iskazu naveo da su 2010.godine on i njegova majka stupili u kontakt sa okrivljenim koji se predstavio kao vlasnik parcele, a izvođač radova je bila firma koja se prvo zvala "T." a zatim "A.A". Njemu i oštećenoj A.B.i se svidio projekat i odlučili su da tu kupe dva stana, uredno su platili kupoprodajnu cijenu i to 91.000,00 € za stan koji je trebalo da dobije A.B.a i 77.000,00 € za njegov stan, a ugovore su potpisali sa okrivljenim P.D.om i ovjerili kod notara R.J., a stanovi su bili gotovi početkom  2011.godine. On je u svoj stan uselio, namjestio ga i bio mu je u posjedu tri- četiri mjeseca. Pojasnio je da zgrada nije bila završena već samo njegov stan, a stan oštećene A.B.e je završen tek na jesen i ona je kupila namještaj za svoj stan. Te jeseni kada je došao sa majkom u Tivat, okrivljeni je izašao sa predlogom da uzmu novi plac na kome bi on sagradio zgradu i dao im veće stanove od postojećih. Pravdao je to time da je našao kupca za njegov stan (stan oštećenog), i da ga je maltene i prodao, a da ima interesovanja i za A.B.in stan, jer se jedna ruskinja interesuje za isti. Dalje je naveo da se on tome protivio, međutim okrivljeni je rekao da je taj stan već prodao drugome, pa je majka onda rekla da je to "ok" i da moraju imati povjerenja u okrivljenog, te su pristali da okrivljeni proda stanove i njima sagradi druge. Te jeseni išli su da vide tri ili četiri placa, okrivljeni ih je zvao da dolaze iz Švedske da gledaju placeve i oni su uvijek dolazili. U proljeće 2012.godine okrivljeni ih je zvao da dođu u Crnu Goru, jer je našao odličan plac u Seljanovu, pa su on i oštećena A.B.a došli, plac je zaista bio lijep, ali je na placu već bila kuća u kojoj je neko živio. Rekao je da će gradnja zgrade (obzirom da se okrivljeni sa tom porodicom dogovorio za kompenzaciju), početi po završtetku turističke sezone te iste 2012.godine, međutim na jesen gradnja nije počela, a na interesovanje oštećenih okrivljeni im je govorio da je u proceduri da završi kredit i građevinsku dozvolu, dok se tokom zime pravdao da je otišao u Kinu da uzme materijal. U proljeće 2013.godine, oštećeni navodi da je otišao pravo na taj plac i pitao te ljude koji žive u toj kući, a oni nisu znali za bilo kakav dogovor sa </span><span class="span1">okrivljenim. Međutim okrivljeni je to negirao rekao da je sve u redu i upoznao ga sa rođakom od te porodice koji je navodno govorio kako će početi izgradnja ali nije znao odgovor ni na jedno pitanje, pa je po tome vidio da je sve to laž. Takođe okrivljeni je doveo i izvjesnu Magdalenu koja radi u agenciji za nekretnine, koja ih je takođe uvjeravala da je sve u redu, pa su se oni (oštećeni) naljutili i tražili da im se pokažu ugovori pa je okrivljeni na kraju rekao da su odustali od gradnje na tom placu i da su u naselju Mažine našli dobar plac čiji je vlasnik A.V. iz Šapca. Kada je došlo vrijeme da treba da se potpiše ugovor i da se da kapara okrivljeni je rekao oštećenima da nema novca, a kako je on (oštećeni) slučajno donio neki novac sa sobom, to je dao novac u iznosu od 10.000,00 € na ime kapare i molio vlasnicu V.A. da preuzme kupovinu tog placa jer je vidio da okrivljeni nema novca da to uradi, te su na kraju oštećeni i njegova majka dali 160.000,00 € za kupovinu placa i preveli ga na sebe. U oktobru 2013.godine, otišli su kod porodice okrivljenog i njegov otac je rekao da preuzima dugove na sebe, pa su se dogovorili da im oni izvedu radove na tom objektu u protivvrijednosti duga. Napomenuo je da je njegov otac građevinac i rekao mu je da je materijal za gradnju donešen sa otpada, da su daske trule i armaturne mreže zarđale, te da se radovi ne izvode po projektu. Glavni inženjer Malić Lalić na gradilištu je rekao da se štedi na materijalu i radovi izvode mimo građevinskih normi. Iz tih razloga zaustavili su okrivljenog sa izvođenjem radova, koji je govorio da se oni ne razumiju u gradnju, te su oštećeni sami nastavili sa izvođenjem tih radova i tražili od okrivljenog i njegovog oca da vrate novac, a oni su obojica rekli da nemaju novac, ali da imaju jednu ponudu-plac u Donjoj Lastvi gdje imaju ugovor o izgradnji kao suinvestitori te predložili da ukoliko hoće da povrate pare, da nađu investitora i kad se zgrada izgradi da im se vrati novac. Istakao je da je on (oštećeni) znao da mu je to jedina preostala opcija, pa je našao jednog prijatelja iz Švedske koji je bio voljan da investira novac u iznosu od 250.000,00 € o čemu je obavijestio okrivljenog i njegovog oca. U decembru 2013.godine, okrivljeni i njegov otac su ih požurivali da im uplate novac kao bi završili građevinsku dozvolu i platili takse, pa je on dao 24.000,00 € preko oca koji je ostao na Cetinju, a on je okrivljenom i P.Z. davao na ruke za šta su oni davali priznanice. Početkom 2014.godine okrivljeni mu je ponovo tražio novac u iznosu od 5.000,00 €, koji iznos mu oštećeni nije htio dati dok mu ne pokaže građevinsku dozvolu, što okrivljeni nije učinio, pravdao se i izbjegavao kontakt sa njim. Pojasnio je da su krajem 2013.godine, potpisani neki ugovori o pozajmici i preuzimanju novca, od strane njegove majke i P.Z.. Na pitanje da li su on i njegova majka provjeravali dokumentaciju vezano za placeve i objekte prilikom kupovine, oštećeni je istakao da su imali povjerenja, a da su okrivljeni i njegov otac pokazivali njima neke papire u koje se oni slabo razumiju. Takođe nisu pokušali na drugi način da naplate potraživanje u smislu stavljanja hipoteke na kuću ili drugu nepokretnosti okrivljenog, jer su vidjeli da je njihova kuća opterećena hipotekom na iznos od 1.000.000,00 € od strane neke banke, a druge nepokretnosti se ne vode na njih. Pridružio se krivičnom gonjenju i postavio imovinsko pravni zahtjev. Na glavnom pretresu pojasnio je da je sa okrivljenim ponovo ušao u novu investiciju smatrajući da je bolje da makar nešto izvuče od svega nego ništa. Takođe dodao je da je bilo nekih sastanaka njegovog advokata i okrivljenog na Cetinju kako bi se postigao dogovor prije pokretanja sudskog postupka, ali do toga nije došlo jer okrivljeni nije pristao da da garancije za vraćanje duga. </span>
</p>
<p>
<span class="span1">Punomoćnik oštećenih adv.Đ.V. je u završnoj riječi istakao da smatra da je dokazima provedenim u postupku u potpunosti dokazana krivica okrivljenog. Istakao je da je izvršenjem predmetnog krivičnog djela okrivljeni na prevaran način otuđio čitavu životnu ušteđevinu jedne familije koja ju je sticala cijeli životni vijek u inostranstvu, te nijedna drugačija odluka osim kazne zatvora ne bi bila pravedna. Postavio je imovinsko pravni zahtjev u ime oštećenih u iznosu od 317.500,00 €.</span>
</p>
<p>
<span class="span1">Ocjena je suda da iz iskaza svjedoka – oštećenih, ne proizilazi niti jedno objašnjenje ili opis kojim je to konkretno radnjama odnosno prikazivanjem konkretno kojih lažnih činjenica okrivljeni oštećene doveo u zabludu da mu izdaju punomoćja za prodaju njihovih stanova koje su prethodno kupili u Tivtu, niti kojim je radnjama okrivljeni njih održavao u zabludi lažno im prikazujući činjenice o lokacijama za izgradnju stanova, niti na osnovu kojih su navodno lažnih činjenica predstavljenih od strane okrivljenog, oštećeni ponovo uložili novac za kupovinu placa u naselju Mažina i kasnije ušli u investiciju na lokaciji Donja Lastva. Naime, ocjena je suda da su navodi oštećenih u tom dijelu, a koji je zapravo od najvećeg značaja za donošenje odluke u ovoj pravnoj stvari, paušalni i nisu potkrijepljeni nijednim provedenim dokazom u toku postupka, da su sračunati na to da se utvrdi krivica okrivljenog te da su međusobno nesaglasni. Naime, oštećena navodi da je okrivljenom dala punomoćje za prodaju svog stana u Tivtu jer je okrivljeni „bio dosta uporan i navaljivao je“ i da ju je „stalno nešto lagao“. Sud nalazi da je iskaz oštećene Anderson A.B.e kontradiktoran. Naime, sama oštećena navodi da joj je okrivljeni kada joj je predložio da se prodaju njihovi stanovi, pokazao novi projekat za zgradu kao i plac, da ju je vodio na više placeva kako bi se dogovorili za lokaciju, do kog dogovora je u konačnom i došlo između oštećenih i okrivljenog. Takođe, sama oštećena je navela da se okrivljeni nakon prodaje njihovih stanova obavezao ugovorom na gradnju novog objekta u Mažinama, a nesumnjivo iz njenog iskaza proizilazi i da su nakon što je okrivljeni prodao njen stan 2011. godine ne isplativši joj odmah kupoprodajnu cijenu, okrivljeni i ona i dalje bili u poslovnoj saradnji i dogovorima oko dalje izgradnje objekta i vraćanja duga. Naime, oštećena A.B.a, nakon što je okrivljeni prodao njihove stanove kao njihov punomoćnik i nije im odmah dao kupoprodajnu cijenu, isplaćuje 170.000,00 € na ime kupovine placa u naselju Mažine A.V. i dogovara se sa okrivljenim da on na toj lokaciji radi kuću odnosno objekat kako bi za vrijednost ranije prodatih stanova na toj lokaciji izgradio stanove za oštećene, kako joj je okrivljeni prethodno i rekao. U tom periodu, oštećena sa okrivljenim i njegovim ocem zaključuje i ugovor o dugu kojim se okrivljeni obavezao da je oštećenima dužan predmetni novac od prodaje njihovih stanova te da je zauzvrat dužan da oštećenima isti vrati u vidu stanova na placu u Mažinama. Sama oštećena takođe navodi da joj je okrivljeni rekao da nije imao novca za kupovinu placa u Mažinama, iz čega jasno proizilazi da okrivljeni čak ni tu činjenicu nije prećutao oštećenoj. Osim toga, nesaglasni su međusobno iskazi oštećenih. Naime, oštećena A.B. je navela da su prvobitno ona i njen sin, oštećeni V.I., stanove kupili od B.N. (kako proizilazi i iz ugovora o kupoprodaji od 17.06.2010.godine) za cijene od 118.000,00 € za veći stan i 80.000 € za manji stan, dok oštećeni V.I. u svom iskazu navodi da su ugovore potpisali sa okrivljenim i to za cijenu od 91.000,00 € za stan A.B.e i 77.000,00 € za njegov stan. Oba iskaza svjedoka oštećenih, osim što su međusobno nesaglasni, su u suprotnosti sa ugovorima koje su upravo oni kao kupci zaključili sa DOO „T.“ iz </span><span class="span1">Tivta u pogledu cijena za predmetne stanove koje su tim ugovorima predviđene na iznose 166.125,00 € i 130.645,00 €. Osim toga, oštećena navodi da je ona dala 10.000 € kapare na ime kupovine placa od V.A., dok je oštećeni naveo da je on dao taj iznos na ime kapare, jer je „slučajno donio neki novac sa sobom iz Švedske“. Oštećeni V.I. navodi da se on protivio da se njihovi stanovi prodaju, ali da je na to pristao jer mu je majka, oštećena A.B., rekla da je to „Ok“ i da moraju imati povjerenja u okrivljenog, što je potpuno suprotno navodima oštećene koja je, sa druge strane, navela da je na prodaju stanova pristala jer je okrivljeni navaljivao. Međutim, od značaja je što oboje oštećenih navode da je okrivljeni priznao dug prema njima, da je o tome zaključen ugovor i da je njegov otac preuzeo na sebe taj dug. Od značaja je i to što je upravo oštećeni naveo da je on lično našao prijatelja iz Švedske koji bi investirao novac u izgradnju objekta u Donjoj Lastvi o čemu je on obavijestio okrivljenog i njegovog oca. Iz navedenog jasno proizilazi da su međusobni dogovori i poslovna saradnja između okrivljenog i oštećenih trajali duže vremena, tačnije sve do početka 2014.godine. Takođe, oštećeni je na pitanje da li su on i njegova majka provjeravali dokumentaciju vezano za placeve i objekte prilikom kupovine, istakao da su on i njegova majka imali povjerenja u okrivljenog i da su im okrivljeni i njegov otac pokazivali neke papire u koje se oni slabo razumiju. Na osnovu svega iznijetog, sud nije poklonio vjeru navodima svjedoka – oštećenih u dijelu u kome isti daju svoju subjektivnu ocjenu da ih je okrivljeni prevario i pored toga što su im, a kako to sami navode, sve gore navedene okolnosti bile poznate. </span>
</p>
<p>
<span class="span1">Svjedok B.N. je u svom iskazu u bitnom navela da je osnivač firme "A.A" DOO iz Tivta koja se ranije zvala "T.", a bavi se izgradnjom stambenih prostora i zgrada. Okrivljeni ju je kontaktirao 2009.godine, jer je bio zastao sa gradnjom na kat.parc.4498 K.O.Tivat, gdje je planirana izgradnja jedne stambene zgrade, pa su napravili dogovor da njena firma izgradi tu zgradu i da okrivljenom zauzvrat daju neke stanove i novac, što se sve ispoštovalo. Okrivljeni ju je pitao može li joj naći neke kupce za stanove, što je njoj odgovaralo pa joj je 2010.godine okrivljeni doveo ovdje oštećene koji su htjeli da kupe stanove kod nje. Istakla je da je oštećenima prodala dva stana koja su bila vlasništvo njene firme, te da nije davala nikakav procenat okrivljenom, niti su stanovi bili njegovo vlasništvo. Koliko se sjeća oštećeni V.I. je uselio u stan, a oštećena A.B.a je u međuvremenu nešto renovirala. Po pitanju dogovora između A.B.e i okrivljenog joj ništa nije poznato. Na glavnom pretresu pojasnila je da okrivljeni nije bio suinvestitor niti je učestovao u izvođenju radova na objektu u kome su bila dva stana koji su kupili oštećeni, i to je bilo poznato oštećenima, što ona zaključuje iz činjenice da su oštećeni dolazili kod nje i sa njom o svemu razgovarali. Sa okrivljenim je imala usmeni dogovor, što su kasnije pretočili u pisane izjave, da će mu, ukoliko uspije da legalizuje garaže u prizemlju objekta, a koje je u međuvremenu pretvorila u poslovne prostore dati kao naknadu jedan od poslovnih prostora, ali kako okrivljeni nije uspio da legalizuje te prostore, nikada nije ni dobio poslovni prostor od nje. Dalje je navela da prije konkretnog slučaja nije imala nikakav poslovni odnos sa okrivljenim vezano za izgradnju ili prodaju bilo kakvih prostora i objekata, već je sarađivala sa njim u drugom smislu, vodila mu je knjigovodstvo u kancelariji i već duže vrijeme su u dobrim odnosima, a poznaju se od 2005 i 2006.godine.</span>
</p>
<p>
<span class="span1">Sud je prihvatio iskaz ovog svjedoka jer je isti u saglasnosti sa zaključenim ugovorima o kupoprodaji od 17.06.2010. godine. Međutim, ovaj iskaz nije od </span><span class="span1">značaja za utvrđenje činjeničnog stanja i krivice okrivljenog, obzirom da svjedok B.N. nema saznanja o događajima do kojih je došlo nakon što su oštećeni od nje kupili predmetne stanove u Tivtu 2010. godine. Međutim, ocjena je suda da iskaz ovog svjedoka, obzirom da je u saglasnosti sa ugovorima o kupoprodaji zaključenim sa oštećenima, zapravo obezvrijeđuje navode svjedoka oštećenih u dijelu u kome isti opisuju od koga su prvobitno kupili predmetne stanove u Tivtu i za koje cijene, a kako je to navedeno kod ocjene iskaza oštećenih.</span>
</p>
<p>
<span class="span1">Svjedok K.B.a je u bitnom navela da joj nije poznato ništa vezano za predmetni događaj jer je provjerom svoje evidencije utvrdila da nije sačinila niti ovjerila nijedan od ugovora koje je okrivljeni kao punomoćnik oštećenih navodno zaključio sa njom. Okrivljenog poznaje iz svoje kancelarije, ali vezano za zaključenja nekih drugih ugovora sa R.R. i to 2015.godine, kada je okrivljeni bio prodavac i punomoćnik drugog prodavca, svog brata M. jer su bili suvlasnici. Taj stan je prodat za 75.000,00 €, a u tu cijenu ulazi i 1/2 od 1/8 placa na kome se nalazi objekat, koji novac je kupac prije zaključivanja ugovora već isplatio. Stan se nalazi u Donjoj Lastvi, površine 72 m2 u potkrovlju. </span>
</p>
<p>
<span class="span1">Sud je prihvatio iskaz ovog svjedoka pri čemu iskaz svjedoka K.B. nema značaja za utvrđenje činjeničnog stanja, obzirom da svjedok nema saznanja o činjenicama koje čine elemente bića krivičnog djela koje se okrivljenom stavlja na teret. </span>
</p>
<p>
<span class="span1">Svjedok R.DŽ.M. je u bitnom navela da je kontaktirala okrivljenog kako bi kupila stan u jednoj zgradi u Tivtu, da joj je okrivljeni pokazao punomoćje vlasnika stana da može da ga prodaje, a zatim joj pokazao i sam stan površine 91m2 pa su se odmah dogovorili oko cijene i otišli kod notara da zaključe ugovor o kupoprodaji, pri čemu se zbog proteka vremena ne može precizno sjetiti cijene koju je dala za stan, ali zna da je bilo preko 150.000,00 € i da je to ista cijena i koja je stajala u kupoprodajnom ugovoru. Najprije je okrivljenom u vidu avansa na dan potpisivanja ugovora dala oko 60.000,00 €, a kasnije i drugi dio cijene, kako je to i predviđeno kupoprodajnim ugovorom, sve na ruke okrivljenom, a niko nije bio prisutan prilikom primopredaje novca, te da nema priznanicu koliko je novca okrivljenom dala za stan. Izjavila je da je ona platila porez na promet u iznosu od 3% kupoprodajne cijene. Dodala je da je okrivljeni ispunio i dio kupoprodajnog ugovora u smislu sanacije sitnih nedostataka u stanu - vlaga, ne postojanje nekih vrata između prostorija i slično.</span>
</p>
<p>
<span class="span1">Sud je u prihvatio iskaz svjedoka R.DŽ.M., iz razloga što je isti uvjerljiv i u potpunosti saglasan sa ugovorom o kupoprodaji UZZ 138/2012 od 20.02.2012. godine i sa punomoćjem UZZ 283/2011 od 10.10.2011. godine. Naime, iz navedenog proizilazi da je okrivljeni kao punomoćnik oštećene kao prodavca po navedenom punomoćju, koje je okrivljeni i pokazao svjedoku R.DŽ.M.i prije zaključenja ugovora, kako to ista navodi u svom iskazu, prodao stan vlasništvo oštećene na šta je bio i ovlašćen punomoćjem. Takođe, svjedok je navela da je stan kupila za cijenu preko 150.000,00 €, jer se zbog proteka vremena ne može sjetiti precizno cijene, dok je u ugovoru, saglasno tome i navedeno da je kupoprodajna cijena 154.000,00 €. U ovom dijelu, iskaz svjedoka nije u saglasnosti sa odbranom okrivljenog koji je naveo da mu je R.DŽ.M. na ime kupoprodajne cijene za stan platila oko 90.000,00 €, ali je ocjena suda da isti ne obezvrijeđuje odbranu okrivljenog, iako su nesaglasni, obzirom da kod utvrđivanja postojanja odnosno nepostojanja krivice okrivljenog u konkretnom slučaju navedeno nije od značaja obzirom da je okrivljeni priznao dug ugovorom </span><span class="span1">o pozajmici prema oštećenima u iznosu kako je to precizirano ugovorom. Takođe, okolnost da svjedok ne posjeduje priznanicu o isplati kupoprodajne cijene okrivljenom kao punomoćniku ne umanjuje vjerodostojnost iskaza ovog svjedoka, jer su u samom ugovoru o kupoprodaji precizirane međusobne obaveze ugovornih strana u pogledu isplate kupoprodajne cijene. </span>
</p>
<p>
<span class="span1">Svjedok B.B.o je u bitnom naveo da je prije oko pet godina, krajem godine kupio stan od okrivljenog površine 60 m2 u naselju Kava kod nove autobuske stanice u Tivtu, a ne sjeća se za koji iznos, ali zna da je cjelokupni iznos platio u gotovini okrivljenom. Cijena 1 m2 je bila 1.100,00 €, a ne 1.700,00€ kako je bilo utvrđeno ugovorom. Platio je mnogo nižu cijenu za stan nego što je predviđena ugovorom kako bi porez na promet bio manji. Ugovor je zaključen između njega i okrivljenog u prisustvu notara, a on je pomenutu cijenu u gotovini platio na ruke okrivljenom prije zaključenja ugovora, a od okrivljenog nije primio nikakvu priznanicu kada mu je dao novac za stan na ruke.  Dalje je naveo da se ne sjeća da li je dijelom platio stan u materijalu, ali izjavljuje da nije ostao dužan okrivljenom ništa na ime kupovine predmetnog stana, niti okrivljeni njemu nešto duguje. Čuo je da okrivljeni gradi neki objekat u Mažinama, ali ne zna ni jedan detalj oko toga, te nije imao nikakav drugi poslovni odnos sa okrivljenim. </span>
</p>
<p>
<span class="span1">Iskaz ovog svjedoka sud je prihvatio u dijelu u kome je isti u saglasnosti sa ostalim provedenim dokazima. Međutim, svjedok se nije izjasnio da li je prilikom zaključenja ugovora okrivljeni postupao u svoje ime ili kao punomoćnik oštećenog V.I.a, koja činjenica nesumnjivo proizilazi iz ugovora o kupoprodaji UZZ 303/2011 od 14.10.2011. godine i iz punomoćja UZZ 282/2011 koje je oštećeni dao okrivljenom. Sa druge strane, nije od značaja za utvrđenje činjeničnog stanja da li je okrivljeni kao punomoćnik oštećenog, svjedoku B.B.u prodao stan dio za novac, a dio za materijal, posebno kod činjenice da je ugovor o kupoprodaji nepokretnosti zaključen pred notarom u formi predviđenoj zakonom, da je istim predviđena kupoprodajna cijena u iznosu od 103.700,00 € na osnovu sporazuma ugovornih strana i da ugovorom predviđena da je isplaćena na dan zaključenja ugovora, kao i kod činjenice da visina samo tog duga okrivljenog prema oštećenima nije predmet ovog postupka.</span>
</p>
<p>
<span class="span1">Naime, prilikom ocjene iskaza svjedoka R.DŽ.M. i B.B.a sud je imao u vidu činjenicu da je okrivljeni ugovorom o pozajmici sa oštećenom priznao dug u visini od 294.000,00 €, te ukoliko je zaista i prodao stanove po nižoj cijeni od one koja je predviđena ugovorima, to je učinio na štetu svoje imovine jer je dug prema oštećenima priznao u iznosu od 294.000,00 €. </span>
</p>
<p>
<span class="span1">Svjedok P.D. Z. je u bitnom naveo da su u septembru 2013.godine, oštećeni N.I., njegov brat F. i otac V. došli kod njih kući, kom prilikom je on saznao da su oni prethodno kupili dva stana u nekom objektu u Tivtu, a zatim te stanove prodali preko njegovog sina-okrivljenog koji je imao njihovu punomoć. Tom prilikom su razgovarali o mogućnostima da se oštećenima napravi ista kvadratura kao što su ta dva stana, i to u objektu koji je trebao da započne da gradi, te da im se na taj način vrati novac koji su uložili u objekat, a sve po cijeni od 1.300,00 € za 1m2. Dalje je istakao da su on i okrivljeni započeli gradnju na placu u Mažinama koji su oštećeni kupili za iznos od 160.000,00 €, tako da su oštećenima ostali dužni cijenu dva prodata stana i tog placa, a dogovor je bio da im sav taj novac bude isplaćen kroz određenu kvadraturu u objektu, koji je on započeo da gradi nakon tog dogovora i potpisivanja ugovora. Dalje je naveo da su oštećeni insistirali da se sastavi novi ugovor nakon što su se dogovorili oko </span><span class="span1">gradnje i nakon što je on ugovorom o preuzimanju duga preuzeo dug okrivljenog prema oštećenima. Istakao je da mu se oštećena A.B.a jako dopala kao čovjek, da su se sprijateljili, te da je u cjelosti bio spreman da ispuni dogovor i dugovanja, da se radi dan i noć kako bi se ispoštovao dogovoreni rok, a objekat koji je trebalo da bude izgrađen u Mažinama trebao je biti kvadrature 450m2 s tim što su se okrivljeni i on čak odrekli svog dijela od 50m2 kako bi kompletan objekat bio predat oštećenima u dogovorenom roku. Oštećena A.B.a se tada saglasnila da taj rok bude tri godine, a nakon dva dana se predomislila i tražila da se objekat završi do marta 2015.godine, na šta je on pristao ne želeći da remeti prijateljske odnose. Iz tog razloga odmah nakon zaključenja ugovora od 11.10.2013.godine, krenuo je sa gradnjom već 15.10.2013.godine. Za sve vrijeme gradnje sa radnicima je bio prisutan Vulaš V., koji je otac oštećenog N.I.a, koji je kontrolisao nabavljeni materijal za gradnju, nadgledao radove i nikada nije imao primjedbi na kvalitet materijala i radove. Međutim nakon nekog vremena oštećeni N.I. je došao sa predlogom da neki njegov prijatelj Kinez investira u gradnju objekta u Donjoj Lastvi, pa su se dogovorili sa Kinezom da njemu pripadne jedan sprat od 150m2 u Donjoj Lastvi, a da zauzvrat on investira 200.000,00 €. Od Kineza su primili 24.000,00 € kao avans i to kod notara 9.000,00 €, a preostali iznos na priznanicu. Kinez je u januaru 2014.godine odustao od prethodnog dogovora ako oštećeni N.I. ne dobije jedan sprat od objekta, što bi značilo da bi okrivljenom i njegovom ocu od pomenutog objekta ostalo samo prizemlje. Međutim oštećeni N.I. je nazvao okrivljenog i rekao mu da ipak ostaje sve po starom dogovoru, a nakon toga su okrivljeni i on otišli na Cetinje, gdje su trebali da se sastanu sa oštećenim, njegovim bratom i ocem, ali je oštećeni taj dan otišao u Švedsku, pa su zatekli samo V.a i brata sa advokatom i nije došlo ni do kakvog dogovora ni sačinjavanja ugovora. Naprotiv, njemu i okrivljenom su zabranili pristup na njihov plac i gradilište, iako je prva etaža već bila završena, a što je potvrđeno i prilikom sledećeg razgovora sa oštećenim u Budvi. Nije mu poznato pod kojim okolnostima su oštećeni kupili plac u Mažinama, a postojao je projekat i odobrenje za gradnju za objekat u Mažinama kvadrature od 450m2 spratnosti prizemlje, sprat i potkrovlje. Za vrijeme gradnje objekta u Mažinama bili su u fazi regulisanja građevinske dozvole za gradnju u Donjoj Lastvi, a u momentu kada je primio avans od Kineza 24.000,00 €, 9.000,00 €, isti je utrošio za kuću u Mažinama, a preostali do za dozvolu u Donjoj Lastvi. U to vrijeme materijal za objekat u Mažinama se nabavljao sa skladišta V. u Grblju, gdje je sve vrijeme bio prisutan otac oštećenog N.I.a, V.. Nije mu poznato kada je i za koliko novca okrivljeni prodao stan Ruskinji, niti na šta je utrošio taj novac, jer se u posao sa oštećenima uključio tek naknadno. Istakao je da je spreman da koliko je sjutra započene dalje radove na objektu u Mažinama, ali sa novim ugovorom, od svojih novčanih sredstava, iako je u momentu zaključivanja ugovora sa oštećenima o gradnji objekta u Mažinama bio u dugovima (oko 400.000,00 €) i da mu je kuća bila opterećena hipotekom, te da je bio zadužen i prilikom preuzimanja sinovljevog duga, ali ga to notar nije pitao. Nije mu poznato koliko su njegovi sinovi uložili u objekat u Donjoj Lastvi, a ne zna ko je B.B.. U končanom istakao je da je vrlo brzo mogao da završi objekat u Donjoj Lastvi u januaru 2014.godini kada je bio postignut dogovor između njega i oštećenih, ali su se oštećeni brzo predomislili, a odnosi su se poremetili kada se advokat oštećenih uključio u priču, odnosno prilikom pomenutog statanka na Cetinju. </span>
</p>
<p>
<span class="span1">Sud je u cjelosti prihvatio iskaz svjedoka P.Z., iako je svjedok otac okrivljenog, jer je isti uvjerljiv i u skladu sa dokazima kojima je sud poklonio vjeru te sa odbranom okrivljenog. Naime, iskaz ovog svjedoka je od značaja jer svjedok na istovjetan način opisuje tok događaja i dogovora okrivljenog sa oštećenima u pogledu kupovine placa od strane oštećenih u Mažinama i gradnje objekta u Mažinama. Takođe, od značaja je i što je ovaj svjedok potvrdio u svom iskazu navode odbrane okrivljenog koji su od značaja za utvrđenje činjeničnog stanja, a kako saglasno proizilazi i iz svih provedenih dokaza da je on preuzeo dug okrivljenog prema oštećenima, kako bi se oštećenima dodatno garantovalo ispunjenje obaveze okrivljenog prema njima. Svjedok je posebno istakao da se oštećenima duguje cijena za dva prodata stana i kupljenog placa u Mažinama, te da je odmah nakon zaključenja ugovora sa oštećenima, nakon par dana krenuo sa gradnjom, u oktobru 2013. godine. Svjedok takođe opisuje da je on sa oštećenom imao prijateljski odnos, da mu se jako dopala kao čovjek i da je bio spreman da ispuni sva dugovanja prema njoj, te da je objekat u Mažinama trebao da bude kvadrature oko 450 m2 od čega bi 50 m2 pripalo njemu i okrivljenom, ali su se okrivljeni i on i toga odrekli i obećao je da će cjelokupni objekat biti predat oštećenima u roku od 3 godine, nakon čega se oštećena predomislila i tražila da rok ipak bude mart 2015.godine.  </span>
</p>
<p>
<span class="span1">Svjedok Vulaš V. je u svom iskazu u bitnom naveo da je iz Švedske gdje živi, došao na molbu svoje porodice (oštećenih) da prati radove koje su okrivljeni i njegov otac izvodili u jesen 2014.godine na objektu u Mažinama, a po struci je mašinski tehničar, a bavio se i gradnjom kuća i dobro se razumije u tu vrstu poslova. Naveo je da je, dok se radilo na objektu, vidio da je otac okrivljenog sa ostalim radnicima u objekat ugrađivao materijal lošeg kvaliteta na šta mu je on skretao pažnju sa čim se isti složio, te je sledeći put jednom sa ocem okrivljenog išao u nabavku materijala i to ga je pozvao otac okrivljenog da ide sa njim.  Naveo je da je više od pola sada izgrađenog objekata izgrađeno bez njegovog prisustva, odnosno da je u kontinuitetu bio oko dva mjeseca prisutan na gradilište. Poznato mu je da su oštećeni preko interneta stupili u kontakt sa okrivljenim, a oštećeni su mu rekli da su kupili stanove od B.N.e i P.D., te mu je poznato da je oštećeni N.I. uselio u stan, dok oštećena nije jer to nije dozvolila Nada Babović, a zašto nije mu poznato. Takođe mu nije poznato da su oštećeni tražili gradnju objekta na drugoj lokaciji, u odnosu na prvi objekat u kome su kupili stanove, obzirom da se od supruge razveo prije petnaest godina, pa nema tako prisne odnose sa njom. Oca okrivljenog je upoznao neposredno prije kupovine placa u Mažinama, kom prilikom su bili sami njih dvojica i vodili prijateljski razgovor, što je praktično bila ponuda za saradnju, a upoznao ga je po svojoj ličnoj ideji, dok je drugi kontakt sa ocem okrivljenog imao oko mjesec dana kasnije kada je isti zaključio ugovor o preuzimanju duga okrivljenog prema oštećenima, jer je smatrao da on treba da se uključi kao N.I.ov otac. Nije mu poznato na koji je način Kinez uključen u investiciju na objektu u Mažinama, ali ga lično poznaje jer se druži sa njegovim sinom. Radovi na objektu u Mažinama su stali, jer okrivljeni i njegov otac nisu htjeli da ih nastave, jer su započeli drugi objekat u Donjoj Lastvi za prodaju stanova. Istakao je da je on prihvatio da okrivljeni sa ocem postavi prvu ploču koja nije bila u skladu sa projektom što je dovelo do promijenjenih dimenzija objekta, a ploča je bila izlivena mikserom i kvalitet prve je bio jako loš, pa je odlučio ponovo da je radi o svom trošku, a druga je bila boljeg kvaliteta.</span>
</p>
<p>
<span class="span1">Svjedok V.D. je u bitnom naveo da je vlasnik firme "L." koja se bavi investicijama i izgradnjom, da se sa okrivljenim upoznao preko njegove rođake. Ne sjeća se tačno datuma, ali zna da mu se okrivljeni obratio da preko njegove firme uzme materijal iz skladišta "V." u Radanovićima pa se sa njim dogovorio da to može da uradi, s tim što bi se naknadno dogovorili oko načina kako će to da mu plati. U ovom skladištu okrivljeni je uzeo opeku, cement, željezo i slično, a ovaj materijal mu je bio potreban kako je on rekao za gradnju objekta u Mažinama. Okrivljeni mu je ponudio da bude suinvestitor u toj njegovoj gradnji na što mu je on rekao da nema problema kad bude zaključio ugovor sa ljudima za koje to radi. U međuvremenu on je uzeo drugi objekat da ga gradi kao suinvestitor sa okrivljenim u Donjoj Lastvi tako da je po ugovoru zaključenom između njih stajalo da on dobija 25% od cjelokupnog objekta, faktični jednu etažu. Ističe da se radilo o grubim građevinskim radovima kako je to predviđeno i ugovorom. Inače ovaj objekat je imao ukupno 10 stambenih jedinica i poslovni prostor u prizemlju. Nije mu poznat poslovni odnos između okrivljenog i oštećenih pa ni da li im je dao i koliko stanova u ovom objektu. Dodao je da je materijal koji je on platio za okrivljenog, a koji je on preuzeo iz skladišta "V." u Radanovićima kvalitetan i imao je atest, kao što to svaki materijal mora da ima. Napomenuo je da je na objektu u Lastvi bilo četiri suinvestitora od kojih su on i okrivljeni bili dvojica, te da je ovaj objekat u grubim radovima završen u  2014.godini, nakon čega su svako za sebe onaj dio koji mu pripada po ugovoru završavali do konačne izgradnje, tako da je ovaj objekat u cjelosti završen u maju 2015.godine kada je dobio upotrebnu dozvolu. Okrivljeni mu je rekao da bi trebao za neke Šveđane da radi stambene jedinice na objektu u Mažinama, a okrivljeni se njemu obratio za materijal za izgradnju iz razloga što je on, tj.svjedok vlasnik firme pa ima pogodnosti prilikom kupovine materijala koje se ogledaju u tome da može dobiti isti jeftinije i na više rata, te da mu je okrivljeni u kešu naknadno platio materijal koji je koštao oko 5.000 eura.  Nije mu poznato ko je izvodio radove na objektu u Mažinama, a okrivljeni je na objektu u Mažinama radio keramiku, fasadu, stepenice, ogradu i još neke druge radove sam sa kooperantima, a on je radio samo malterisanje, bravariju fasadnu i uređenje terena. Sa okrivljenim nije imao nikakav ugovor niti usmeni dogovor oko gradnje objekta u Mažinama jer on nije ni imao namjeru u tom momentu da se tu uključuje pošto je imao angažovane ljude na drugim gradilištima. Okrivljeni mu se obraćao sa predlogom da se on uključi na gradnji objekta u Mažinama nakon gradnje objekta u Lastvi, na način što mu je to u razgovoru rekao, ali nije zaključio ugovor sa okrivljenim jer je od istog saznao da ima problema sa oštećenima oko tog objekta. Niko osim njega nije ulagao u grube građevinske radove u Lastvi pa ni izvjesni B.B.. Istakao je da je nekoliko godina prije kritičnog događaja faktički započeo poslovnu saradnju sa okrivljenim preko njegove rođake A.S., a koja saradnja se ogledala u izvođenju građevinskih i zanatskih  radova, te renoviranje nekih stanova i da nikada sa njim nije imao nikakvih problema. </span>
</p>
<p>
<span class="span1"> Iskaz ovog svjedoka od značaja je jer iz istog proizilazi da je okrivljeni aktivno radio na izgradnji objekta u Mažinama za oštećene, da je i okrivljeni preko njegove firme nabavljao građevinski materijal za gradnju objekta u Mažinama, koji materijal je bio iz skladišta "V." u Radanovićima kvalitetan i imao je atest, kao što to svaki materijal mora da ima. I ovom svjedoku je bilo poznato jer mu je to okrivljeni rekao, da bi okrivljeni trebao za neke Šveđane da radi </span><span class="span1">stambene jedinice na objektu u Mažinama i da iz tog razloga nabavlja materijal. Takođe, iskaz ovog svjedoka potvrđuje navode odbrane okrivljenog da je istovremeno radio i na objektu u Donjoj Lastvi te da je isti završen 2015. godine. </span>
</p>
<p>
<span class="span1">Dana 17.06.2010.godine, oštećena A.B.a je u svojstvu kupca zaključila kupoprodajni ugovor sa prodavcem DOO "T." iz Tivta zastupanog po izvršnom direktoru V.D1.u, a predmet ugovora je stan u izgradnji oznake J 5 L, J 6 i J 5 R površine 132,90m2 na drugom spratu objekta br.1 na kat.parc.4498 i 4499/2 K.O.Tivat. Kupoprodajna cijena je ugovorena u iznosu od 166.125,00 €. Ugovor je potpisan od strane ugovornih strana i ovjeren kod Osnovnog suda u Kotoru istog dana pod brojem Ov.I br.4411/2010. </span>
</p>
<p>
<span class="span1">Dana 17.06.2010.godine, oštećeni V.I. je u svojstvu kupca zaključio kupoprodajni ugovor sa prodavcem DOO "T." iz Tivta zastupanog po izvršnom direktoru V.D1.u, a predmet ugovora je stan u izgradnji oznake J 4 i D 2 površine 104,10m2 na drugom spratu objekta br.1 na kat.parc.4498 i 4499/2 K.O.Tivat. Kupoprodajna cijena je ugovorena u iznosu od 130.645,00 €. Ugovor je potpisan od strane ugovornih strana i ovjeren kod Osnovnog suda u Kotoru istog dana pod brojem Ov.I br.4412/2010. </span>
</p>
<p>
<span class="span1">U oba ugovora predviđeno je da kupci najprije isplate određeni iznos na ime kapare, a zatim preostale ugovorene kupoprodajne cijene sukcesivno u četiri rate najkasnije do 31.12.2010.godine.</span>
</p>
<p>
<span class="span1">Navedeni ugovori zaključeni su u formi predviđenoj tada važećim zakonom i sud ih je kao takve prihvatio, a od posebnog je značaja to što isti obezvrijeđuju iskaze svjedoka – oštećenih i ukazuju na njihovu međusobnu kontradiktornost u pogledu prodavca predmetnih stanova (da li je to bio okrivljeni ili firma DOO „T.“) te u pogledu ugovorene kupoprodajne cijene, a kako je to prethodno navedeno kod ocjene iskaza svjedoka oštećenih. </span>
</p>
<p>
<span class="span1">Ugovor o kupoprodaji nepokretnosti UZZ br.138/2012 od 20.02.2012.godine zaključen je pred notarom Kovačević Irenom iz Tivta, između A.B.e kao prodavca koja je tom prilikom zastupana po punomoćniku ovdje okrivljenom po punomoćju ovjerenom kod notara J.R. UZZ br.283/2011 od 10.10.2011.godine, i kupca R.DŽ.M.-e. Predmet ugovora je stambeni prostor na kat.parc.4498 K.O.Tivat etažno označen kao PD13, P1, površine 91m2 upisan u L.n.br.2889 K.O.Tivat na kome prodavac ima vanknjižno pravo sV.e po osnovu ugovora o kupoprodaji Ov. I br.4411/2010 od 17.06.2010.godine zaključenog sa "A.A" DOO Tivat i Aneksa ugovora UZZ br.122/2012 od 17.02.2012.godine. Cijena predmetne nepokretnosti ugovorena je za iznos od 154.700,00 €, pri čemu je prvu ratu u iznosu od 69.700,00 € kupac isplatio prodavcu prije zaključenja, dok će ostatak novca u iznosu od 85.000,00 € kupac isplatiti u roku od tri (3) dana od dana kada prodavac uruči kupcu dokaze da je uknjižen u katastru nepokretnosti, te kad riješi pitanje vlage, hidroizolaciju ugradnih svjetala i unutrašnjih vrata. Sastavni dio notarskog zapisa čini punomoćje UZZ 283/2011 izdato od strane A.B.e ovdje okrivljenom.</span>
</p>
<p>
<span class="span1">Uvidom u punomoćje UZZ br.283/11 od 10.10.2011.godine sud je utvrdio da je navedenog dana pred notarom J.R. iz Tivta ovdje oštećena A.B.a kao davalac punomoćja ovlastila okrivljenog da u njeno ime i za njen račun može sklopiti predugovor, ugovor i anekse ugovora o kupovini, a kasnije i o prodaji stambenog prostora upisanog u L.n.br.2889 K.O.Tivat u objekat 1, na kat.parc.4498, PD13 spratnosti P1, površine 91m2, s tim da kupoprodajna cijena ne može biti manja od 1.700,00 €, da može primiti ugovorenu kupoprodajnu </span><span class="span1">cijenu i kaparu, davati clausule intabulandi, te primati rješenja Uprave za nekrenine i vršiti sve druge pravne radnje vezano za navedenu nepokretnost, pri čemu je naglašeno da punomoćje važi na neodređeno vrijeme do završetka pravnog posla.</span>
</p>
<p>
<span class="span1">Ugovor o kupoprodaji nepokretnosti UZZ br.303/2012 od 14.10.2011.godine zaključen je pred notarom J.R.om iz Tivta, između V.I.a kao prodavca koji je tom prilikom zastupan po punomoćniku ovdje okrivljenom po punomoćju ovjerenom kod notara J.R.a UZZ br.282/2011 od 10.10.2011.godine, i kupca B.B.a. Predmet ugovora je stambeni prostor na kat.parc.4498 K.O.Tivat etažno označen kao PD11, P1, površine 61m2, upisan u L.n.br.2889 K.O.Tivat u sV.i V.I.a sa 1/1. Cijena predmetne nepokretnosti ugovorena je za iznos od 103.700,00 €, pri čemu je kupoprodajna cijena u cjelini isplaćena na dan zaključenja ugovora, što ugovorne strane potvrđuju potpisima na ugovoru.</span>
</p>
<p>
<span class="span1">Uvidom u punomoćje UZZ br.282/11 od 10.10.2011.godine sud je utvrdio da je navedenog dana pred notarom J.R.om iz Tivta ovdje oštećeni V.I. kao davalac punomoćja ovlastio okrivljenog da u njegovo ime i za njegov račun može sklopiti predugovor, ugovor i anekse ugovora o kupovini, a kasnije i o prodaji stambenog prostora upisanog u L.n.br.2889 K.O.Tivat u objekat 1, na kat.parc.4498, PD11 spratnosti P1, površine 61m2, s tim da kupoprodajna cijena ne može biti manja od 1.700,00 €, da može primiti ugovorenu kupoprodajnu cijenu i kaparu, davati clausule intabulandi, te primati rješenja Uprave za nekrenine i vršiti sve druge pravne radnje vezano za navedenu nepokretnost, pri čemu je naglašeno da punomoćje važi na neodređeno vrijeme do završetka pravnog posla.</span>
</p>
<p>
<span class="span1">Navedeni pismeni dokazi su od posebnog značaja jer iz istih nesumnjivo proizilazi da su oštećeni dana 10.10.2011.godine okrivljenom dali punomoćja kojim su ga ovlastili da njihove stanove u Tivtu može prodati i primiti ugovorenu kupoprodajnu cijenu, sa jedinim ograničenjem da cijena ne može biti manja od 1.700,00 € po 1 m2, a koji uslov je i ispoštovan u samim ugovorima o kupoprodaji. Punomoćje je po svojoj pravnoj prirodi, ovlašćenje za zastupanje koje vlastodavac pravnim poslom daje punomoćniku, koje ima zakonom predviđenu formu kad su u pitanju ugovori o raspolaganju nepokretnostima, a obim punomoćja određuje vlastodavac. Naime, oštećeni su, slobodnom voljom, sposobni i ovlašćeni za preduzimanje tog pravnog posla i upozoreni od strane notara na pravni domet davanja punomoćja, izjavili bez ikakve prisile i bez ičijeg nagovaranja da ovlašćuju okrivljenog da u njihovo ime i za njihov račun može preduzimati pravne poslove kako je već gore navedeno, što potvrđuje odbranu okrivljenog. </span>
</p>
<p>
<span class="span1">Dana 18.02.2013.godine pred notarom J.R. pod poslovnim brojem UZZ 124/2013 oštećena A.B.a kao zajmodavac i okrivljeni kao zajmoprimac zaključili su ugovor o pozajmici u iznosu od 294.000,00 €. Naime, zajmodavac - oštećena je prije zaključenja ovog ugovora zajmoprimcu dala na zajam predmetni iznos novca na ime svog učešća u projektu zajedničke gradnje na kat.parc.1504/1 prema građevinskoj dozvoli od 25.02.2008.godine, a zajmoprimac - okrivljeni se obavezao da će navedeni iznos vratiti najkasnije do 18.02.2014.godine ili na ime zajma predati 217m2 bruto građevinske površine objekta na kat.parc.1504/1.</span>
</p>
<p>
<span class="span1">Samim zaključenjem ovog ugovora, okrivljeni je priznao postojanje duga prema oštećenoj i obavezao se da isti vrati, u novcu ili u 217 m2 bruto građevinske površine objekta u Mažinama. Iz navedenog jasno proizilazi da </span><span class="span1">okrivljeni ni u jednom trenutku nije osporavao postojanje duga prema oštećenima koji je zapravo nastao po osnovu toga što je okrivljeni stanove oštećenih prodao kao njihov punomoćnik i kupoprodajnu cijenu koju je primio, istima nije dao. Upravo iz predmetnog ugovora proizilazi da se poslovni odnos između okrivljenog i oštećenih zasnivao na zajedničkom planiranju ulaganja novca u dalju gradnju objekta u Mažinama, a ovaj dokaz potvrđuje i odbranu okrivljenog. </span>
</p>
<p>
<span class="span1">Kako bi se dodatno osiguralo potraživanje oštećene iz prethodnog ugovora, zaključen je Ugovor o preuzimanju duga Uzz.br.1017/2013 od 11.10.2013.godine, kod notara R.J., a kojim ugovorom je P.D. Z., otac okrivljenog, preuzeo dug okrivljenog prema oštećenoj A.B. u iznosu od 294.000,00 € i obavezao se da istoj, kao saglasnom povjeriocu najkasnije do 18.02.2015.godine vrati navedeni iznos ili izgradi i preda kompletan objekat na kat.parc.1504/1, prema građevinskoj dozvoli iz 2008.godine, vlasništvo V.I.a, i za to garantuje neposrednim prinudnim izvršenjem na cjelokupnoj imovini.</span>
</p>
<p>
<span class="span1">Iz procjene izvršenih radova stalnog sudskog vještaka iz oblasti arhitekture i građevinarstva (obezbjeđenje dokaza) od 22.04.2014.godine sa fotodokumentacijom, proizilazi da je predmetna nepokretnost - gradnja stambenog objekta na kat.parc.1504 K.O.Tivat u trenutku uviđaja izgrađena do prve ploče u dvije kaskade, da su radovi izvedeni prema projektnoj dokumenataciji osim monolitne prve ploče, te da je vrijednost izvršenih radova koje je izveo P.D. Z. ukupno 19.955,76 €.</span>
</p>
<p>
<span class="span1">Uvidom u prepis Lista nepokretnosti broj 2889 za K.O.Tivat od 11.08.2011.godine, utvrđeno je da je kao vlasnik kat.parc.4498, sa objektom 1 na istoj upisano pravno lice DOO "A.A" Tivat sa obimom prava sV.e 1/1.</span>
</p>
<p>
<span class="span1">Uvidom u e-mail prepiske između V.I.a i P.D.a P.D.a od januara, februara i 2014.godine, utvrđeno je da se navedena prepiska najvećim dijelom odnosi na pregovore povodom objekta u Donjoj Lastvi, da je do prekida daljih dogovora došlo nakon izvjesnog sastanka na Cetinju sa advokatom oštećenih, te da je oštećeni V.I. u komunikaciji sa okrivljenim insistirao da u objektu Donja Lastva oštećeni i Kinez koji je investirao novac dobiju dva sprata, dok je okrivljeni u bitnom navodi da je takva ponuda nemoguća za ostvariti, jer je nemoguće završiti objekat pod tim uslovima, što je okrivljeni istakao i u svojoj odbrani, te ponudio da Kinezu pripadne jedan sprat i „ulaz u dozvolu“, a oštećenom sprat ali kao garancija da će kuća biti gotova uz kontrolu prodaje tog sprata, te da bi pare od Kineza uplaćivali sami oštećeni izvođaču i da bi oštećeni imao kontrolu finansija dok ne bi dobio svoju kuću. Oštećeni je insistirao na dva sprata u Donjoj Lastvi, a da će oni sami „graditi njihovu“ kuću.  </span>
</p>
<p>
<span class="span1">Iz izvještaja o kaznenoj evidenciji za okrivljenog proizilazi da ranije nije osuđivan. </span>
</p>
<p>
<span class="span1"> Nakon tako provedenih dokaza, ocjenom svakog pojedinačno i u njihovoj međusobnoj vezi, sud je utvrdio da navodi optužbe nisu osnovani, odnosno da nije dokazano da je okrivljeni izvršio krivično djelo za koje je optužen.</span>
</p>
<p>
<span class="span1">Sud je prihvatio odbranu okrivljenog P.D. da smatra da nije prevario oštećene, da ima volju i sada mogućnost da ispuni svoje obaveze prema oštećenima, te da će istima isplatiti dug koji ima prema njima. Sud je prihvatio posebno navode okrivljenog da ni u jednom momentu nije imao namjeru da prevari gospođu A.B. Andersson, kao ni danas, pa je spreman da ispuni sve odredbe ugovora koji su ranije zaključili, a povodom predloga punomoćnika oštećenih u parničnom postupku koji se vodi pred Osnovnim sudom u Cetinju, </span><span class="span1">takođe je spreman da postignu dogovor o svim pojedinostima kako bi oštećeni bili u cjelosti obeštećeni. Osim toga, sud prihvata odbranu okrivljenog u kojoj isti hronološki opisuje dogovore i saradnju između njega i oštećenih, da je sa oštećenima u nekoj vrsti poslovne saradnje još od 2010.godine kada su preko njega kupili stanove od B.N. u Tivtu, nakon čega su mu oštećeni 2010.godine dali punomoćja da te stanove proda, što je on i učinio tokom 2010.i 2011.godine, da bi sa oštećenima birao novu lokaciju gdje se oštećenima može izgraditi novi objekat pa je 2013.godine i započeo izgradnju objekta. Posebno sud prihvata odbranu okrivljenog da isti nije postupao sa namjerom da prevari oštećene, da je zaista imao namjeru da za oštećene izgradi stambene prostore u protivvrijednosti visine duga koji je imao prema oštećenima, a što je potvrđeno i pismenim dokazima i to posebno ugovorom o priznanju duga od 18.02.2013.godine, te</span><span class="span3"> </span><span class="span1">da je u kritičnim periodima ostao bez novca za gradnju jer je dio novca uložio u objekat u Mažinama, a što proizilazi i iz procjene vještaka građevinske struke – obezbjeđenja dokaza,iskaza svjedoka P.Z. i V.D., dok je drugi dio novca uložen za dokup parcele u Donjoj Lastvi. Sud prihvata odbranu okrivljenog i u dijelu u kome isti navodi da nikada nije izbjegavao kontakt sa oštećenima, da se sa njima sretao kad god su oni bili tu, da su se dogovarali oko lokacija i izgradnje. Odbrana okrivljenog je, naime, potvrđena izvedenim dokazima – iskazom svjedoka P.Z.,V.D., R.DŽ.M., te pismenim dokazima - ugovorom o pozajmici UZZ 124/2014 od 18.02.2013. godine, ugovorom o preuzimanju duga UZZ 1017/2013 od 11.10.2013. godine, punomoćima od UZZ 282/2011 od 10.10.2011. godine i UZZ 283/2011 od 10.10.2011 godine, ugovorom o kupoprodaji nepokretnosti UZZ br.138/2012 od 20.02.2012.godine i ugovorom o kupoprodaji nepokretnosti UZZ br.303/2011 od 14.10.2011.godine. Sa druge strane, ocjena je suda da nijedan od provedenih dokaza nije obezvrijedio odbranu okrivljenog. </span>
</p>
<p>
<span class="span1">Optužbom se stavlja na teret okrivljenom da je doveo oštećene u zabludu prikazivanjem lažnih činjenica da će oštećenima za novac od prodaje njihova dva stana koje bi kao njihov punomoćnik prodao, kupiti novu parcelu na boljoj lokaciji na kojoj će im sagraditi objekat odnosno stanove približno iste kvadrature sa unaprijed stvorenom namjerom da to ne uradi, i tako ih doveo u zabludu da mu izdaju punomoćja UZZ 282/11 i UZZ 283/11 od 10.10.2011. godine, te da ih je održavao u zabludi lažno im prikazujući činjenice o navodnim lokacijama koje je uzeo u razmatranje za izgradnju stanova pa zatim i da je našao novu lokaciju u naselju Mažina, na osnovu kojih obećanja su oštećeni kupili plac u Mažinama za iznos od 160.000,00 € jer okrivljeni za to nije imao novca, te da okrivljeni nije ispunio obaveze iz ugovora o pozajmici od 18.02.2013. godine, već samo započeo izgradnju lošim materijalom, da bi na kraju oštećenima saopštio da nema novca i da je jedini preostali način da oštećeni uđu u projekat zajedničke gradnje na lokaciji u Donjoj Lastvi pa da im je za taj posao uzeo novac u iznosu od 24.000,00 €, a na kraju im nije vratio novac niti sagradio objekat, sve u namjeri da sebi pribavi protivpravnu imovinsku korist. </span>
</p>
<p>
<span class="span1">Odlučna je činjenica to da li su ili nisu postupanjem okrivljenog oštećeni bili dovedeni u zabludu ili održavani u zabludi i time navedeni da nešto učine na štetu svoje imovine tj. da mu izdaju punomoćja kojim ga ovlašćuju da proda njihove stanove, a zatim prikazivanjem kojih lažnih činjenica ih je održavao u zabludi na osnovu čega su navodno oštećeni kupili plac u naselju Mažina za iznos od 160.000,00 €, i nakon toga takođe zbog lažnih činjenica koje im je prikazivao okrivljeni, uložili 24.000,00 € za građevinsku dozvolu za izgradnju </span><span class="span1">objekta u Donjoj Lastvi, te da li je kod okrivljenog postojala prevarna namjera koja predstavlja bitan element krivičnog djela koje mu se stavlja na teret.</span>
</p>
<p>
<span class="span1"> Polazeći od svih naprijed  provedenih i analiziranih dokaza, te odbrane okrivljenog, sud je nesumnjivo utvrdio da su oštećeni od B.N.e 2010.godine kupili dva stana u Tivtu, za cijene od 166.250,00 € i 130.654,00 €, da je u stan uselio samo V.I., a oštećena A.B.a nije, te da su oštećeni u oktobru 2010.godine dali punomoćja okrivljenom kojim su ga ovlastili da može u njihovo ime i za njihov račun prodati navedene stanove.  Po mišljenju ovog suda, oštećeni nisu bili u zabludi kada su okrivljenom dali punomoćja UZZ 282/11 i UZZ 283/11 od 10.10.2011. godine. Naime, oštećeni su slobodnom voljom, sposobni i ovlašćeni za preduzimanje tog pravnog posla i upozoreni od strane notara na pravni domet davanja punomoćja, izjavili bez ikakve prisile i bez ičijeg nagovaranja da ovlašćuju okrivljenog da u njihovo ime i za njihov račun može preduzimati pravne poslove raspolaganja stanovima koje su prethodno kupili od B.N.e. Iz provedenih dokaza, suprotno navodima optužbe i iskazima svjedoka oštećenih, ne može se zaključiti koje činjenice je to okrivljeni lažno prikazivao oštećenima, a koje su oštećene mogle dovesti u zabludu i navesti ih da mu izdaju predmetna punomoćja. Naime, lažno prikazivanje činjenica postoji kada se tvrdi da nešto što ne postoji postoji ili kada se ono što postoji prikazuje neistinito. U optužbi naime nije navedeno, niti je provedenim dokazima utvrđeno, koje je to činjenice optuženi lažno prikazao oštećenima da bi mu oni povjerovali i izdali na štetu svoje imovine predmetna punomoćja, zatim kupili plac u Mažinama za 160.000,00 € i ušli u investiciju u objektu u Donjoj Lastvi dajući novac u iznosu od 24.000,00 € za građevinsku dozvolu, sve u periodu od 2011. godine do 2013. godine.</span>
</p>
<p>
<span class="span1"> Nasuprot tome, ocjena je suda da je između okrivljenog i oštećenih postojao poslovni odnos i dogovor povodom prodaje stanova oštećenih i izgradnje stanova za njih u drugom objektu na lokaciji u Mažinama, a kako to slijedi iz odbrane okrivljenog i iz iskaza samih svjedoka – oštećenih, te iz pismenih dokaza, a posebno iz ugovora o pozajmici zaključenog između okrivljenog i oštećene. Naime, nesumnjivo je utvrđeno da je poslovni odnos i dogovori okrivljenog sa oštećenima povodom prodaje i izgradnje novog objekta, postojao u periodu od 2011.godine pa sve do početka 2014.godine. Posebno je od značaja to što je okrivljeni prodao stanove oštećenih 14.10.2011. godine i 20.02.2012. godine, što je oštećenima bilo poznato, nakon čega je oštećena sa okrivljenim zaključila ugovor o pozajmici UZZ 124/2013 od 18.02.2013. godine kojim je okrivljeni zapravo priznao da oštećenima duguje iznos koji je on kao punomoćnik oštećenih primio na ime kupoprodajne cijene od prodaje stanova i obavezao se da navedeni iznos vrati najkasnije do 18.01.2014. godine ili da na ime tog duga preda oštećenima 217 m2 bruto građevinske površine objekta u Mažinama. Ocjenom navedenog ugovora, nedvosmisleno je utvrđeno da okrivljeni nije sporio dug prema oštećenima, te da se ugovorom obavezao upravo na ono radi čega su mu oštećeni i izdali punomoćja - odnosno da im izgradi i preda stambene prostore u Mažinama, što sve potvrđuje zaključak suda da oštećeni nisu bili u zabludi prilikom davanja punomoćja okrivljenom, niti prilikom kupovine placa u Mažinama i ulaganja u građevinsku dozvolu u Donjoj Lastvi. Naime, nakon zaključenja takvog ugovora o pozajmici, svjesni postojanja duga okrivljenog prema njima, oštećeni na ime kupovine placa u Mažinama od V.a., daju iznos od 160.000,00 € jer, kako to oštećeni navode, okrivljeni za to nije imao </span><span class="span1">novca. Dakle, ocjena je suda da oštećeni ni u tom trenutku nisu bili u zabludi na osnovu ponašanja okrivljenog, već su bili svjesni da okrivljeni nema novca za kupovinu placa u Mažinama, da je novac od prodaje njihovih stanova potrošen i ipak ušli u dalju poslovnu saradnju i investiciju izgradnje sa okrivljenim. Ono što je neophodno istaći jeste da su pojedinci, u ovom slučaju oštećeni, dužni da pažljivo i obazrivo postupaju u pogledu čuvanja svoje imovine i svojih imovinskih interesa, a krivično pravna zaštita je opravdana samo u onim slučajevima u kojima se uz pažnju prosječnog građanina ne bi mogla izbjeći šteta po imovinu. U konkretnom slučaju, oštećeni su tokom dvije godine, dakle dužeg vremenskog perioda, imali poslovnu saradnju sa okrivljenim. Održavanje u zabludi postoji onda kada pasivni subjekt već ima pogrešnu predstavu o nekoj činjenici, a izvršilac ga svojim izjavama ili prećutkivanjem održava u zabludi. Ocjena je suda da su oštećenima bile poznate činjenice da okrivljeni nema novca za izgradnju objekta u Mažinama, odnosno nisu imali pogrešnu predstavu o toj činjenici. I pored toga, sam oštećeni je predložio da njegov prijatelj iz Švedske, Kinez, uloži određeni novac u investiciju u Donjoj Lastvi kako bi se riješila sporna pitanja sa okrivljenim. Naime, oštećeni su ušli sa okrivljenim u projekat zajedničke gradnje na lokaciji u Donjoj Lastvi gdje su za pribavljanje građevinske dozvole dali okrivljenom iznos od 24.000,00 €. </span>
</p>
<p>
<span class="span1">            Krivično djelo prevare čini onaj ko u namjeri da sebi ili drugom,pribavi protivpravnu imovinsku korist ,dovede koga lažnim prikazivanjem,ili prikrivanjem u zabludu ili ga održava u zabludi i time ga navede da ovaj na štetu svoje ili tuđe imovne,nešto učini ili ne učini. </span>
</p>
<p>
<span class="span1">Imajući u vidu citiranu zakonsku odredbu, bitan element krivičnog djela koje se okrivljenom stavlja na teret je postojanje prevarne namjere da sebi pribavi protivpravnu imovinsku korist,a ta prevarna namjera morala je postojati u vrijeme izvršenja krivičnog djela, odnosno kako se to okrivljenom stavlja na teret, u trenutku kada su ga oštećeni ovlastili da proda njihove stanove, zatim u trenutku kada su oštećeni uložili novac u iznosu od 160.000,00 € u kupovinu placa u naselju Mažina i u trenutku ulaganja 24.000,00 € od strane oštećenih u građevinsku dozvolu za objekat u Donjoj Lastvi. </span>
</p>
<p>
<span class="span1">Da bi postojala prevarna namjera, potrebno je da je okrivljeni u tom vremenskom periodu imao namjeru da oštećenima ne izgradi objekat na novoj parceli, te da je u trenutku kada su oštećeni kupili plac u Mažinama imao namjeru da im ne izgradi objekat, odnosno da im ne da stambene prostore u objektu u Donjoj Lastvi. Ocjena je suda da prevarna namjera kod okrivljenog nije postojala. Naime, iako je prevarna namjera subjektivna okolnost, ona se jedino može utvrđivati preko objektivnih okolnosti, odnosno ponašanja okrivljenog, radnji koje je preduzeo i svih okolnosti pod kojima su te radnje preduzete. Sud je posebno cijenio okolnost da je okrivljeni sa oštećenom zaključio ugovor o pozajmici, priznajući na taj način dug, da je kao dodatna garancija tog duga zaključen i ugovor o preuzimanju duga sa ocem okrivljenog, te da je gradnja objekta u Mažinama zaista i započeta u oktobru 2013. godine, te da je objekat u Donjoj Lastvi okrivljeni završio nakon što su postali nemogući dalji dogovori sa oštećenima i da je spreman da ispuni svoje obaveze prema oštećenima. Okolnost da okrivljeni nije ispunio obavezu iz ugovora o pozajmici koji je zaključio sa oštećenima ne spori ni okrivljeni. Međutim, ocjena je suda da se u konkretnom slučaju radi o obligacionom odnosu između okrivljenog i oštećenih, koji je predmet posebnog parničnog postupka. Osim toga, okrivljeni je iskazao </span><span class="span1">spremnost da ispuni svoje obaveze prema oštećenima,  što nije sporio ni u toku dogovora sa oštećenima prije pokretanja ovog postupka, niti u toku istog. </span>
</p>
<p>
<span class="span1">U konkretnom slučaju, imajući u vidu odnos okrivljenog i oštećenih, njihovo međusobo zaključivanje ugovora, pregovore, kao i činjenicu da su oštećeni tri puta ušli u zajedničke poslove sa okrivljenim, nije dokazano da je kod okrivljenog u momentu dobijanja punomoćja od strane oštećenih, ni u trenutku kada su oštećeni kupili plac u Mažinama niti u trenutku dogovora da oštećeni uđu u projekat zajedničke gradnje na lokaciji u Donjoj Lastvi i ulože novac za dobijanje građevinske dozvole, postojala namjera da prikazivanjem lažnih činjenica dovede i održi u zabludi oštećene kako bi oni činili nešto na štetu njihove imovine, u namjeri da sebi pribavi protivpravnu imovinsku korist. Pored toga, nije dokazano ni koje je to činjenice okrivljeni lažno prikazivao oštećenima radi navodnog dovođenja u zabludu ili održavanja u zabludi. </span>
</p>
<p>
<span class="span1">Iz svih navedenih razloga, ocjenom svih dokaza i odbrane okrivljenog, kako je prethodno naznačeno, sud je zaključio da nema dokaza da je okrivljeni izvršio krivično djelo za koje je optužen. S tim u vezi, oslobađajuća presuda se ima donijeti ne samo kad je dokazana nevinost optuženog, već i u situaciji kao što je konkretna – kada krivica optuženog nije dokazana, pa je na osnovu čl.373.tačka 2.ZKP-a u tom smislu odlučeno kao u izreci presude. </span>
</p>
<p>
<span class="span1">Na osnovu čl.239.st.3.ZKP-a oštećeni A.B.a i V.I. su upućeni na parnični postupak obzirom da je donijeta oslobađajuća presuda.</span>
</p>
<p>
<span class="span1">Odluka o troškovima zasniva se na čl.230.stav 1.ZKP-a, pa kako je donijeta oslobađajuća presuda,to je odlučeno da troškovi postupka padaju na teret budžetskih sredstava suda.</span>
</p>
<p>&nbsp;</p>
<p>
<span class="span1">OSNOVNI SUD HERCEG NOVI</span>
</p>
<p style="text-align:center;">
<span class="span1">       Dana,16.12.2016.godine.</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">            Sudija,</span>
</p>
<p>
<span class="span1">Bosanac Vjera</span><span class="span1"></span><span class="span1"></span><span class="span1"></span><span class="span1"></span><span class="span1">                Dabetić Zorica</span>
</p>
<p>
<span class="span1"> </span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je</span>
</p>
<p>
<span class="span1">žalba u roku od 15 dana od dana</span>
</p>
<p>
<span class="span1">prijema,Višem sudu u Podgorici,</span>
</p>
<p>
<span class="span1">a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">DN-a, </span>
</p>
<p>
<span class="span1">-ODT H.Novi,</span>
</p>
<p>
<span class="span1">-okrivljenom  </span>
</p>
<p>
<span class="span1">-Braniocu okrivljenog</span>
</p>
<p>
<span class="span1">-punomoćniku oštećenih</span>
</p>
<p>
<span class="span1">-u spise</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
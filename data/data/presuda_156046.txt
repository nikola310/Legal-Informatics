<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.375in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>			K. br. 442/11</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p3"></p>
<p class="p4">
<span>OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, u krivičnom predmetu protiv okrivljenih Z.M.a, Z.Ž.a i F.D.a svi iz Mojkovca, zbog krivičnog djela teška tjelesna povreda iz čl. 151 st. 1 Krivičnog zakonika, postupajući po optužnom predlogu Osnovnog državnog tužilaštva u Bijelom Polju, Kt. br. 100/10 od 10. 11. 2011. godine, nakon zaključenog glavnog i javnog pretresa u prisustvu, zamjenika ODT-a u Bijelom Polju Tanje Nišavić, okrivljenih, Z.M.a i F.D.a, branioca okrivljenih adv. M.R.a, a u odsustvu okrivljenog Z.Ž.a i oštećenog A.A.a, dana 26. 09. 2012 godine, donio je i objavio, </span>
</p>
<p class="p4"></p>
<p class="p4">
<span> </span>
</p>
<p class="p5"></p>
<p class="p2">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	 Okrivljeni</span><span class="s1"> </span><span>Z.M.  od oca B. i majke D., rođene D., rođen .... godine u Mojkovcu, sa prebivalištem u mjestu rođenja - G.P., državljanin CG, oženjen otac troje djece, pismen, završio srednju školu, lošeg imovnog stanja, osuđivan Presudom Opštinskog suda u Bijelom Polju K. br. 437/87 od 15.01.1988. godine zbog Krivičnog djela nezakonit ribolov iz čl. 145. st. 1. KZ SRCG, kaznom zatvora od  60 dana uslovno za jednu godinu.</span>
</p>
<p class="p5"></p>
<p class="p5"></p>
<p class="p6">
<span>K R I V    J E</span>
</p>
<p class="p5"></p>
<p class="p5"></p>
<p class="p5">
<span>	Zato što je:</span>
</p>
<p class="p5"></p>
<p class="p5">
<span>	1. Dana 02.01.2010. godine, oko 02,40 h, u hotelu "P." u ul. Junaka Mojkovačke Bitke, u Mojkovcu, teško tjelesno povrijedio oštećenog A.A.a, na način što ga je izudarao pesnicama u predjelu glave, kojom prilikom mu je nanio povrede u vidu preloma desne grane donjovilične kosti, otoka u predjelu desne strane donje vilice i nagnječenje i otoka u predjelu korijena nosa.</span>
</p>
<p class="p5"></p>
<p class="p5">
<span>	- čime je izvršio krivično djelo teška tjelesna povreda iz čl. 151 st. 1 KZ-a.  </span>
</p>
<p class="p5"></p>
<p class="p4">
<span>-pa sud, primjenom citiranog zakonskog propisa, te čl. 2, 4, 5, 13, 15, 32, 36, 42, 45 i 46 Krivičnog zakonika (Kz) i čl. 226, 229, 239 i 374 Zakonika o krivičnom postupku  (Zkp),</span>
</p>
<p class="p4"></p>
<p class="p4"></p>
<p class="p2">
<span>O S U Đ U J E</span>
</p>
<p class="p5"></p>
<p class="p5"></p>
<p class="p4">
<span>Okrivljenog Z.M.a na kaznu zatvora od 60 (šezdeset) dana.</span>
</p>
<p class="p5"></p>
<p class="p5">
<span>	Okrivljeni Z.M., se obavezuje da plati sudu na ime paušala iznos od 40,00 €, kao i na ime ostalih troškova krivičnog postupka, iznos od 423,50€,</span><span class="s1"> </span><span>koje iznose će uplatiti na račun Depozita novčanih kazni, troškova postupka i paušala CG, broj: 832-151-35 u roku od 15 dana, po pravosnažnosti presude, pod prijetnjom prinudnog izvršenja, s tim što je dokaze o uplati istih, dužan dostaviti krivičnoj pisarnici ovog suda.</span>
</p>
<p class="p5"></p>
<p class="p5">
<span>	Oštećeni A.A., radi ostvarivanja imovinsko pravnog zahtjeva, upućuje se na parnični postupak. </span>
</p>
<p class="p4"></p>
<p class="p5">
<span>	Naprotiv!</span>
</p>
<p class="p5"></p>
<p class="p5">
<span>	Okrivljeni Z.Ž.O od oca M. i majke K., rođene V., rođen .... godine, u Mojkovcu sa prebivalištem u mjestu rođenja - T.,državljanin Crne Gore, nezaposlen, neoženjen, završio SSS, lošeg imovnog stanja,  nezaposlen, osuđivan, Presudom Vojnog suda u Podgorici IK. br. 42/03 od 10.06.2003. godine zbog krivičnog djela iz čl. 209. st. 1. KZ SRJ, novčanom kaznom u iznosu od 3.000, dinara i Presudom osnovnog suda u Podgorici K. br. 07/341 od 29.03.2009. godine, zbog krivičnog djela iz čl. 207. st. 2. u vezi st. 1. KZ RCG,  30 dana zatvora.</span>
</p>
<p class="p5"></p>
<p class="p5">
<span>	Okrivljeni  F.D. od oca R. i majke O., rođene J., rođen .... godine, u Mojkovcu sa prebivalištem u mjestu rođenja - U.a, državljanin CG, neoženjen, završio SSS, lošeg imovnog stanja, neosuđivan.</span>
</p>
<p class="p5"></p>
<p class="p4">
<span>Na osnovu člana 373 stav 1 tačka 2 Zakonika o krivičnom postupku,</span>
</p>
<p class="p4"></p>
<p class="p5"></p>
<p class="p2">
<span>OSLOBAĐAJU  SE  OD  OPTUŽBE</span>
</p>
<p class="p5"></p>
<p class="p5"></p>
<p class="p4">
<span>Kojom je predstavljeno da su:</span>
</p>
<p class="p4">
<span>	</span>
</p>
<p class="p5">
<span>	Dana 02.01.2010. godine, oko 02,40 h, u hotelu "P." u ul. Junaka Mojkovačke Bitke, u Mojkovcu, zajedno sa okrivljenim Z.M.om, teško tjelesno povrijedili oštećenog A.A.a, na način što su ga izudarali pesnicama u predjelu glave, kojom prilikom su mu je nanijeli  povrede u vidu preloma desne grane donjovilične kosti, otoka u predjelu desne strane donje vilice i nagnječenje i otoka u predjelu korijena nosa.</span>
</p>
<p class="p4">
<span> </span>
</p>
<p class="p4">
<span>-čime bi kao saizvršioci izvršili krivično djelo teška tjelesna povreda iz čl. 151 st. 1 KZ-a.</span>
</p>
<p class="p4">
<span>  </span>
</p>
<p class="p5">
<span>	-jer nije dokazano da su izvršili krivično djelo za koje su optuženi.</span>
</p>
<p class="p5"></p>
<p class="p5">
<span>	Troškovi krivičnog postupka, za oslobađajući dio presude, padaju na teret budžetskih sredstava suda. </span>
</p>
<p class="p5"></p>
<p class="p5">
<span>	Oštećeni A.A.,  radi ostvarivanja imovinsko - pravnog zahtjeva, u odnosu na okrivljene Z.Ž.a i F.D.a, upućuje se na parnični postupak.</span>
</p>
<p class="p5"></p>
<p class="p5"></p>
<p class="p5">
<span>    		         			  O b r a z l o ž e nj e </span>
</p>
<p class="p5"></p>
<p class="p5"></p>
<p class="p5">
<span>	Osnovno državno tužilaštvo u Bijelom Polju, podnijelo je ovom sudu optužni predlog Kt. br. 100/10 od 10.11.2011. godine, protiv Z.M.a, Z.Ž.a i F.D.a svi iz Mojkovca, zbog krivičnog djela teška tjelesna povreda iz čl. 151 st. 1 Krivičnog zakonika.</span>
</p>
<p class="p5"></p>
<p class="p5">
<span>	U završnoj riječi zamjenik ODT-a Tanja Nišavić izjavila je da ostaje pri podnijetom optužnom predlogu jer iz izvedenih dokaza i to iskaza oštećenog, svjedoka V.N., CD video snimka, kao i nalaza i mišljenja vještaka sudske medicine, proizilazi da su okrivljeni izvršili krivično djelo koje im je stavljeno na teret. Predlažila je sudu da okrivljene oglasi krivim i da ih osudi na kaznu po zakonu.</span>
</p>
<p class="p5"></p>
<p class="p5">
<span>	Oštećeni A.A. tokom postupka izjasnio se da se pridružuje krivičnom gonjenju protiv okrivljenih a postavio je i imovinsko pravni zahtjev. </span>
</p>
<p class="p5"></p>
<p class="p4">
<span>Okrivljeni Z.M. u svojoj odbrani u istražnom postupku, naveo je da je radio u Hotelu "P." na poslovima obezbeđena. Večeri kada se odigrao kritični događaj sa njim u smjeni, radili su Z.Ž.o i F.D.. Gosti u Hotelu između ostalih bili su i momci iz Podgorice a kasnije je saznao da se zovu A.A. i V.N.a. Sa njima u društvu bile su dvije žene a naknadno su im se pridružili R.R.i još dva lica koja se prezivaju R., čija imena ne zna. U 02:00 h završili su sa poslom u Hotelu, prestala je muzika, međutim, A. i V. išli su kod gazdarice i insistirali da se nastavi sa muzikom, čak  njih dvojica (A. i V.) vadili su navodno službene legitimacije i predstavljali se kao radnici policije. Ističe da su vrijeđali na nacionalnoj osnovi pjevača, pjevačicu i gazdaricu. U jednom monetu pjevač za koga ne zna kako se zove, ali zna da je iz Bijelog Polja, krenuo je upravcu izlaznih vrata, međutim A. i V. su ga pozvali da se vrati za njihov sto, raspravjali su se sa njim i kada je pjevač krenuo da ide, goviri su mu "Stani ne možeš da ideš kad ti hoćeš, nisi ti još završio sa nama". Njegov kolega Ž.Z.rekao je pjevaču "Idi ti kući", u tom momentu A. i V. su ustali i krenuli preko sale za pjevačem, a za njima su krenuli R.R.i druga dvojica R.a. Tada su on (Z.M.), Ž.Z.i F.D. stali ispred njih, sa raširenim rukama, kako bi ih spriječi da izađu za pjevačem. A. i V. su se zalijetali na njih(okrivljene) i počeli su da ih udaraju i guraju. Stisnutim pesnicama, kako je naveo, udarali su njega( Z.M.a) Z.Ž.a i F.D.a. Njega  je udario V.N.a stisnutim pesnicama nekoliko puta u predjelu glave, u kom momentu prilaze i dvojica R.a - R. i njegov brat. Uspio je, kako navodi, da ode do recepcije i da kaže da zovu policiju. Sve ovo se odigravalo na dva metra od recepcije i to na izlazu prema recepciji. U momentu kada je krenuo da se vrati u salu, na ulazu u salu vidio je A.a, V.a i R.a, kako guraju Z.Ž.a i F.D.a prema repcepciji. U toj gužvi su i njega gurali nazad. A. mu je prišao u tom momentu jedan drugom su  bili okrenuti licem u lice i tada ga, kako navodi A., pesnicama udara 5 - 6 puta a zadobijao je i udarce sa leđa, kako pretpostavlja od V.a. F. je zatim uhvatio za ruku V.a i oborio ga na pod, a zatim kako navodi skače R.R.sa namjerom da njega Z.M.a udari i u tom momentu pada A.A. na sto ispred recepcije a zatim se prevrće na pod. Navodi da nije vidio ko je udario A.a a zna da ga on nije udario a smatrao je da je A. pao jer ga je odgurnuo R.. Dalje navodi da je primijetio kako je A. sam ustao a zatim je odmah pao i to kako navodi direktno licem u pravcu poda a niko ga nije udario niti odgurnuo. Navodi i da je vidio kako A.u teče krv kada je pao a niko od njegovih (A.evih) drugova mu nije pomogao. Dalje je naveo da su se zatim V. i R. zalijetali na njega i R. je uspio da ga udari pesnicom u predjelu glave. Ponovio je da, kada je A. pao, da je direktno licem udario o pod i smatra da je, ukoliko je imao povrede, iste je mogao zadobiti jedino od pada. Ponovio je i da kada je A. pao i licem udario o pod, da je zatim pokušavao da ustane, pa je uspio da se osloni na koljena a zatim glavom udara o pločice. </span>
</p>
<p class="p4">
<span>U svojoj odbrani na glavnom pretresu okrivljeni Z.M. ponovio je odbranu datu u istrazi, dodajući da se kritične večeri nalazio u objektu Hotela kao radnik obezbjeđenja, firme za obezbjeđenje "Trag Sekjuriti". Dodao je da je on kritične večeri zadobijao udarce od A.a, V.a i R.a a on njih nije udarao već je samo verbalno pokušavao da smiri situaciju.</span>
</p>
<p class="p5"></p>
<p class="p5">
<span>	Okrivljeni Z.Ž.o, izjasnio se da ne priznaje izvršenje djela koje mu je stavljeno na teret, niti krivicu za isto. Branio se da je kritične večeri radio u hotelu "P.", kao radnik obezbjedjenja, zajedno sa Z.M.om i F.D.. Negdje oko 02:00 h poslije ponoći, objavljen "Fajront" i muzika je prestala da svira. Sjeća se i da su u jednoj loži, sjedjeli oštećeni A., V., R. R., kao i supruga A.a i djevojka V.a. Naveo je da je prije "Fajronta", prilazio stolu, kako bi upozorio A.a, obzirom da se u jednom trenutku A. popeo na stolicu i da je tu igrao, nakon čega se A. spustio sa stolice, a tada ga je u loži prisutni R., pozvao da sjedne sa njima za sto i popije piće, što je on i učinio. Kada je prestala muzika, A. i V. su zahtijevali da se nastavi sa radom i on ih je uputio da se obrate vlasnici hotela R.B., što su oni i učinili i prilazili su vlasnici, nakon čega im je ona odobrila još nekolike pjesme. Nakon ovoga, A. i njegovo društvo kod muzike, naručili su još nekolike pjesme i nakon što su otpjevane, muzika je opet stala. V. i A. su tražilio od muzike da još pjeva i u jednom trenutku A. prilazi klavijaturisti na otprilike metar do metar ipo i govori  nešto u smislu da pjevaju još jer su oni platili, a zatim i pita tog klavijaturistu kako se zove i nakon što mu je klavijaturista odgovorio nešto u smislu A. ili A., A. je počeo da govori da ovaj zapravo neće da pjeva četničke pjesme zato što je on musliman, na šta muzičar odgovara da to nije razlog, već to što ne zna da pjeva te pjesme. Nakon ovoga on (Z.Ž.o) je kazao tom muzičaru da izadje iz sale i muzičar je krenuo da izlazi a zatim se A. zaputio ka njemu i tada se on Z.Ž.o, postavlja ispred A.a i kako navodi saopštava mu da nema potrebe da ide za njim. Odmah zatim, primjećuje kako prema njemu trče V. i R. i u tom trenutku ustaju Z.M. i F.D. i staju pored njega i svi zauzimaju položaj kako bi preduprijedili da V. i A. pridju muzičaru i mole ih da ne prave nikakve probleme a V. i A. govore nešto u smislu "On je musliman, neće da nam pjeva četničke pjesme". Dalje navodi da u tom trenutku, A. pesnicom udara Z.M.a u predjelu glave, nakon čega M. pada a A. protrčava pored, prema recepciji a za njim i V.. Zatim on (Z.Ž.o) zajedno sa Z.M.om koji je ustao, F.D.om i R.em, kreću za njima i odmah po ulasku u prostoriju gdje se nalazi recepcija, kako navodi, vide kako leži A. licem prema podu. Dok je A. ležao na podu niko mu nije prilazio, s tim što je vidio kako je A. pokušavao da ustane i to dva puta i oba puta je padao i udarao glavom o pod a u tom trenutku F. je držao V.a. </span>
</p>
<p class="p5">
<span>	Nakon što je došla policija, V. se obraća njemu riječima "Sad ću da ti jebem mater, došli su moji" medjutim, nakon ovoga policija je vezala V.a, a zatim su obojicu priveli u Stanicu policije. Završne riječi okrivljenog Z.Ž.a nije bilo obzirom da je glavni pretres zaključen u njegovom odsustvu.</span>
</p>
<p class="p5"></p>
<p class="p5">
<span> 	Okrivljeni F.D. izjasnio se da ne priznaje izvršenje djela koje mu se stavlja na teret, niti krivicu za isto. U svojoj odbrani naveo je da je kritiče večeri radio kao radnik obezbjedjenja u Hotelu "P." u Mojkovcu zajedno sa Z.M.om i Z.Ž.om. U restoranu je bila muzika uživo i negdje oko jedan sat, većina gostiju je otišla iz restorana a ostali su u restoranu, osobe koje su sjedjele u loži, medju  kojima su bili A., V., dvije djevojke i R.R.i još jedan sto gdje su sjedjeli rodjaci R. R.a. Nakon što je muzika objavila " Fajront", V. i A. su tražili da im muzika još pjeva, pa su ih oni uputili da se obrate gazdarici hotela B.R.. Nakon ovoga muzika je otpjevala još nekolike pjesme i nakon što su stali sa pjesmom V. i A. su negodovali i tražili su da muzika nastavi sa pjevanjem. V. i A.  su prilazili muzici i govorili nešto u smislu da su platili pjesme i tražili su da pjevaju neke četničke pjesme. Nakon što su osobe koje su svirale, otišle na večeru, A. i V. su prilazili instrumentima i oni su htjeli da sviraju i u jednom trenutku pjevač i jedan od muzičara su se vratili do instrumenata. Tada su V. i A. pozivali ovog muzičara i to veoma grubo i tražili od njega da im pjeva nasuvo četničke pjesme. Tada su oni-okrivljeni ovom muzičaru kazali da izadje iz te prostorije što je on i učinio a odmah zatim ustaju A. i V., počinju da ga psuju i govorili su nešto u smislu da ne može da ide dok im oni ne kažu. Tada je Z.M. pošao do recepcije kako bi pozvao policiju a on - F. i Z.Ž.o ustaju i postavljaju se u položaj kako bi spriječili A.a i V.a da nastave kretanje prema ovom muzičaru. Osim A.a i V.a, ustali su i R., kao i njegovi rodjaci i svi su krenuli u pravcu izlaza prema recepciji. On F., se postavlja tačno na vratima izmedju restoranskog dijela i recepcije, a Ž. stoji do njega i tada V. i A. kreću na njega F.a, guraju ga u pravcu recepcije i počinju da ga udaraju pesnicama. U jednom trenutku on F., uspijeva da dohvati V.a i zajedno padaju na pod i on uspijeva da ga savlada, hvatajući ga za ruke i sjeda na njega. Nakon ovoga, u jednom trenutku, dok drži V.a, okreće se i vidi kako neko pada kod recepcije. Nakon ovoga, njemu prilazi R.R.i udara ga pesnicom u predjelu usta. Tada on pusta V.a i ustaje, nakon čega se V. i R. zalijeću u njegovom pravcu, pokušavaju da ga udare a zatim se zalijeću i na Z.M.a i Z.Ž.a. U jednom trenutku vidio je kako je V. prišao A.u, koji je svo vrijeme ležao kod recepcije, a zatim se opet vraća prema njemu i zalijeće se i govori nešto u smislu "Ko ga je udario". Nakon ovoga, vidi kako A. ustaje, uspravlja se i opet pada, udarajući glavom direktno u pločice, a zatim opet pokušava da ustane, s tim što se nije skroz ispravio i opet udara glavom o pod. Kazao je još da u trenutku kada je vidio da je neko pao, do recepcije, u prostoru gdje je ulaz u recepciju u tom trenutku Z.M. je bio na sasvim drugoj strani, a Z.Ž.o je još bio u restoranskom dijelu sa R.ma.</span>
</p>
<p class="p5"></p>
<p class="p4">
<span>U završnoj riječi okrivljeni Z.M. i F.D. ponaosob su prihvatili završnu riječ svog branioca adv. M.R.a koji je u završnoj riječi istakao, da optuženjem nijesu opisane pojedinčno radnje koje su preduzeli svaki od okrivljenih. Naveo je da od dokaznog materijala u konkretnoj krivično pravnoj stvari postoji nalaz i mišljenje vještaka dr S. dat po osnovu postojeće medicinske dokumentacije koja kako navodi ne može poslužiti kao valjan dokaz jer je neprecizna a na istoj je bilo prepravki. Dalje je kazao i da se na video snimku koji je reprodukovan ne vidi ko zadaje udarac i položaj oštećenog. Takođe je naveo da je svjedok V. u svom iskazu naveo da je na oštećenom A. bio momak u sivom džemperu, koji je sjedio na njemu a na glavnom pretresu je kazao da je vidio kako oštećenog A.a udara Z.Ž.o. Takođe je naveo i da oštećeni A. u svom iskazu nije mogao navesti ko ga je i koliko puta udario. Polazeći od načela, da je sumnja u korist okrivljenog, mišljenja je da u konkretnom slučaju nije dokazano da su okrivljeni izvršili predmetno krivično djelo koje im je stavljeno na teret i predložio je sudu da ih oslobodi od optužbe. </span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i krivice optuženih, sud je  u dokaznom postupku izveo sledeće dokaze, pročitao iskaz svjedoka B.R., Đ.R., J.B.i R. D.a, saslušao u svojstvu svjedoka oštećenog A.A.a i svjedoke V.N.u, R. R.a, reprodukovao video zapis zabilježen kamerama video nadzora objekta Hotela "P.", pročitao izvještaj ljekara specijaliste JZU Dom Zdravlja Mojkovac br. 317 od 02.01.2010. godine, pročitao otpusnu listu sa epikrizom JZU KC CG na ime oštećenog A.a, pročitao izvještaj ljekara specijaliste KC CG br. 86 od 18.01.2010. godine, pročitao otpusnu listu sa epikrizom JZU KC CG - Klinike za neurohirurgiju na ime oštećenog A.a, pročitao uput ljekara specijaliste br. 1226 od 21.01.2010. godine, pročitao nalaz i mišljenje vještaka dr M.a M.a od 31.08.2010. godine, pročitao nalaz i mišljenje vještaka Prof. dr M.a S. od 12.10.2011. godine i saslušao istog vještaka na glavnom pretresu, te izvršio uvide u izvode iz KE na ime okrivljenih. </span>
</p>
<p class="p4"></p>
<p class="p4">
<span>Sud je tokom postupka odlučio da izvede dokaz pribavljanja medicinske dokumentacije na ime oštećenog A.A.a kao i kopiju iz djelovodne knjige KC CG, međutim, tokom postupka sud je odustao od izvođenja ovih dokaza a nakon pojašnjenja od strane vještaka Prof. dr M.a S. iz koga je utvrđeno, po osnovu koje medicinske dokumentacije na ime oštećenog A.a je ovaj vještak dao svoj nalaz i mišljenje. </span>
</p>
<p class="p7"></p>
<p class="p4">
<span>Cijeneći izvedene dokaze pojedinačno i u vezi jedne sa drugim a u kontekstu sa odbranama okrivljenih, shodno čl. 370. ZKP-a, sud je utvrdio činjenično stanje i  na osnovu istog zaključio da je okrivljeni Z.M. izvršio krivično djelo koje mu je  stavljeno  na teret, iz sledećih razloga. </span>
</p>
<p class="p7"></p>
<p class="p4">
<span>Sud je cijenio iskaz oštećenog A.A.a, koji u svom iskazu datom tokom istražnog postupka u bitnom navodi, da se kritične večeri nalazio u Hotelu "P." u Mojkovcu zajedno sa J.B., V.N.om i Irenom i R. R.m. Kazao je da su se u Hotelu veselili obzirom da je svirala muzika uživo. U jednom trenutku htio je da se fotografiše, pa je nogu podigao na ložu, nakon čega mu je kako navodi prišao radnik  obezbeđenja, izvikao se na njega, povukao ga i rekao mu da spusti nogu, što je on kako navodi i učinio.  Dalje je naveo da je zatim ovom momku iz obezbjeđenja platio piće i taj momak je zajedno sa njima za stolom, popio piće. Pojasnio je da su on i V.N.a naručivali pjesme i muzika je u jednom trenutku kako navodi prestala sa pjesom zbog čega su oni otišli do muzike kako bi ih pitali zašto ne pjevaju pjesme koje su oni unaprijed platili. Dalje je naveo da je  u jednom trenutku krenuo prema toaletu koji se nalazio u suterenu i morao je proći pored momaka iz obezbjeđenja i tada ga upravo momak kome je prethodno platio piće, uhvatio za džemper izvukao u hol i tada je osjetio veći broj udaraca s tim što nije vidio ko ga udara a oko sebe je vidio kako mu se čini tri momka. Od udaraca je izgubio svijest a kada se osvijestio osjetio je jak bol u predjelu vilice a zatim je na lice mjesta stigla policija a on je prebačen prvo u Dom Zdravlja u Mojkovcu a zatim u Klinički Centar Crne Gore. </span>
</p>
<p class="p4">
<span>Na glavnom pretresu ponovio je iskaz dat u istrazi s tim što je pojasnio da je Z.Ž.o lice koje ga je povuklo za džemper a u blizini Z.Ž.a su se nalazili Z.M. i F.D.. Ponovio je da je kritičnom prilikom zadobio više udaraca s tim što nije znao da li mu je udarce zadalo jedno ili više lica. Iskaz oštećenog sud je prihvatio, obzirom da je slijed događaja kako ga oštećeni predstavlja, sadržan i u izuzetom  video zapisu. Oštećeni A. navodi da je zadobio više udaraca, a nije konkretno naveo i ko mu je udarce zadao, s tim što je sud lice koje mu zadaje udarce identifikovao po osnovu video zapisa.  </span>
</p>
<p class="p4"></p>
<p class="p4">
<span>Sud je cijenio iskaz svjedoka V.N. koji je u svom iskazu datom tokom istražnog postupka u bitnom navodi, da se kritične večeri nalazio u Hotelu "P." u Mojkovcu zajedno sa suprugom Irenom, A.A.om, J.B. i R. R.m. Kazao je da su on i A. naručivali pjesme i muzika je u jednom trenutku prestala da svira pa su on i A. pošli do muzike kako bi pitali zašto ne pjevaju pjesme koje su platili, na šta mu je neko od muzičara odgovorio kako je gazdarica kazala da više nema muzike. Zatim je pozvao muzičara da sjedne sa njima i popije piće a sa njima za stolom sjeo je i jedan momak iz obezbjeđenja. Nakon što je muzika završila kazao je da je u jednom trenutku vidio kako A. kreće ka holu i kako ga momak iz obezbjeđenja a koji je prethodno sjedio sa njima, hvata za džemper i odvlači u hol. Dalje je naveo da je on zatim potrčao ka holu i da je tada vidio A.a na podu, kada ga kako navodi tri momka iz obezbjeđenja udaraju, a na A. je bio momak u sivom džemperu i udarao ga je pesnicama u predjelu glave. Naveo je dalje da je u jednom trenutku vidio iza šanka noge A.A.a i kada mu je prišao vidio je da mu je lice oblivljeno krvlju i bio je u besvesnom stanju a zatim je na lice mjesta došla policija.</span>
</p>
<p class="p4">
<span>Na glavnom pretresu ponovio je iskaz dat u istrazi s tim što je pojasnio da je lice za koje je govorio da je bio u sivom džemperu zapravo okrivljeni Z.Ž.o. Pojasnio je da kada je ušao u prostoriju gdje se nalazi recepcija, vidio je A.A.a koji je ležao leđima prema zemlji u blizini recepcije i u tom trenutku iznad njega nalazio se kako je naveo Z.Ž.o koji ga je tom prilikom udarao pesnicama u predjelu glave dok su se Z.M. i F.D. nalazili u blizini s tim što se ovaj svjedok ne sjeća da su udarali A.a. Naveo je još da nezna na koji način je A. pao.</span>
</p>
<p class="p4">
<span> A. iskaz ovog svjedoka, dovodeći isti u vezu sa sadržinom video zapisa to sud njegov iskaz ne prihvata. Naime, predmetnim video zapisom zabilježen je trenutak kada oštećeni A. pada a zatim primjetno je i prisustvo lica u tamnoj odjeći koje je kasnije identifikovano kao Z.M. koje se nalazilo iznad A.a i zadaje mu udarce. Dakle od trenutka kada je A. pao pa sve do trenutka dok nije ustao, nije primijetno da se Z.Ž.o nalazio iznad njega i da mu je zadavao udarce. </span>
</p>
<p class="p4"></p>
<p class="p4">
<span>Sud je cijenio iskaz svjedoka R. R.a koji je u svom iskazu datom tokom istražnog postupka u bitnom navodi, da se kritičnom prilikom nalazio u Hotelu "P." u društvu sa V.N.om i A.A.om sa kojima su se nalazile i njihova djevojka odnosno supruga. Naveo je da su kritine večeri konzumirali alkohol, i kako navodi zna da su muzičari trebali da otpjevaju još jednu pjesmu koja je bila plaćena što nijesu učinili već su završili sa radom i krenuli kući. Kada su muzičari napustili Hotel, ustao je A.A. i krenuo u pravcu toaleta i u jednom momentu kako navodi primijetio je gužvu ispred vrata između prostorije gdje su bili i recepcije. Navodi da je tada on zajedno sa V.N.om krenuo da vidi šta se dešava i navodi da je vidio A.A.a koji je bio krvav u predjelu lica, i u tom trenutku je stajao da bi zatim u jednom trenutku pao. Navo je da ne zna kako je A. zadobio povrede a u holu ispred recepcije naveo je da su se nalazili radnici obezbeđenja Z.M., F.D. i Z.Ž.o.</span>
</p>
<p class="p4">
<span>Na glavnom pretresu ponovio je iskaz dat u istrazi dodajući da kada je on došao ispred recepcije, tada nije vidio nikakav fizički obračun, niti je on učestvovao u bilo kakvom fizičkom obračunu. Iskaz ovog svjedoka sud je prihvatio.</span>
</p>
<p class="p4"></p>
<p class="p4">
<span>Sud je cijenio iskaz svjedoka R. D.a koji je u svom iskazu datom tokom istražnog postupka u bitnom navodi, da se kritičnog dana nalazio u Hotelu "P." u Mojkovcu zajedno sa R. M.. U hotelu su se nalazila i dva momka iz Podgorice koja su sjedjela u društvu sa R. R.m i još dvije djevojke. U jednom trenutku, a kada je muzika prestala sa radom, i kada su krenuli da idu,  momci koji su se nalazili u društvu sa R. R.m ustali su i prvo je u pravcu recepcije otišao A. a zatim V. i R.R.a u hol su izašli i radnici obezbjeđenja. Svjedok je dalje naveo, da on i lice sa kojim je bio u društvu, nijesu odmah izašli a nakon nekolika minuta na podu je primijetio A.A.a s tim što nije vidio da li ga je neko udario i zašto je pao. Iskaz ovog svjedoka sud je prihvatio.</span>
</p>
<p class="p4"></p>
<p class="p4">
<span>Sud je cijenio iskaz svjedokinje J.B.koja je u svom iskazu datom tokom  istražnom postupku i bitnom navela, da se kritične večeri nalazila u Hotelu "P." u Mojkovcu zajedno sa A.A.om, V.N.om i Irenom i licem za koje je navela da mu je ime R.. Navela je da su se u Hotelu veselili, a njen suprug i V.N.a su naručivali pjesme. Navela je i da zna da muzika nije htljela da otpjeva neke pjesme koje su naručili pa su A. i Novica često išli do muzike tražeči da ih otpjevaju. Navela je dalje da je u jednom trenutku vidjela da momak koji je stajao pored vrata u jednom trenutku hvata A.A.a za džemper i izbacuje ga napolje. Ona je nakon minut dva izašla iz prostorije kada je zatekla A.a na podu kome je lice bilo obliveno krvlju, nakon čega je došla policija.Iskaz ove svjedokinje sud je prihvatio.</span>
</p>
<p class="p4"></p>
<p class="p4">
<span>Sud je cijeni iskaz svjedokinje B.R. koja je u svom iskazu u bitnom navela, da se kritične večeri nalazila u Hotelu "P." u Mojkovcu u kome su se nalazili i A., V. i R. u društvu sa dvije žene. U Hotelu je bila muzika uživo i muzičari su pjevali sve do 02:00 h. Kada su muzičari prestali sa radom V. i A. su insistirali da muzika nastavi i tražili su da muzičari pjevaju četničke pjesme, s tim što je ona muzičarima kazala da je "Fajront" i da su završili sa radom za tu noć. Zatim joj je lice koje se preziva V. pokazalo službenu legitimaciju, predstavivši se kao policajac i insistirao je da muzičari nastave sa radom. Dalje je navela da kada su muzičari uzeli lične stvari i imali namjeru da napuste Hotel, da su ih A. i V. ubjeđivali da dalje ostanu i da za njih pjevaju. M.B.je izašao iz Hotela a prema izlaznim vratima je krenuo i muzičar D.P.u kom momentu su kako je navela, skočili V., A. i R. i krenuli prema P... Tada su reagovali momci iz obezbjeđenja koji su stali ispred kako ne bi sustigli muzičare i tada su kako je navela, ova lica nasrnula na Z.M., Z.Ž.a i F.D.a. Navela je da ona nije prilazila licu mjesta i nije vidjela kako je pao A.. A. iskaz ove svjedokinje proizilazi da ista nije vidjela na koji način je oštećeni A. zadobio povrede. </span>
</p>
<p class="p4"></p>
<p class="p4">
<span>Sud je cijenio iskaz svjedokinje Đ.R. koja u svom iskazu datom tokom istražnog postupka u bitnom navodi, da je sjedjela u recepciji Hotela, kada je u jednom momentu njoj prišao Z.M. i kazao joj da pozove policiju. Navela je da je uzela telefon kako bi obavijestila policiju i dok je telefonirala u jednom momentu ugledala je momka kako pada i udara glavom od pod. Navela je da nije prmijetila zbog čega je ovaj momak pao i da nije primijetila da ga je neko udario. Dalje je navela da je Z.M. pokušao da podigne ovog momka u čemu nije uspio pa se udaljio od njega a odmah zatim je došla policija. </span>
</p>
<p class="p4">
<span>Na glavnom pretresu ponovila je iskaz dat u istrazi dodajući da kada je telefonirala policiji nalazila se u garderobi i iz tog položaja vidjela je kako je pao A.  dok nije vidjela ostala lica učesnike događaja.  Iskaz ove svjedokinje sud nije prihvatio obzirom da se na snimku - video zapisu jasno vidi položaj ove svjedokinje u trenutku kada je nastao kritični događaj, pa je ova svjedokinja mogla da vidi dio dešavanja i ako je u određenom trenutku nesporno napustila prostor u kome se nalazila.</span>
</p>
<p class="p4"></p>
<p class="p5">
<span>	Sud je izveo dokaz reprodukovanja video zapisa zabilježenih kamerama sa objekta Hotela "P." u Mojkovcu. Na video snimku koji je zabilježila kamera br.12 vidljivo je i mjesto gdje se nalaze izlazna vrata iz sale prema recepciji. U 02,29 minuta i 57 sekundi na snimku se vidi kako muzičar izlazi u pravcu recepcije a zatim se u 02,40 minuta i 06 sekundi vraća i staje na vratima, dok se u 02,40 minuta i 32 sekunde na snimku vidi kako do izlaznih vrata, dolazi i drugi muzičar. U 02,40 minuta i 53 sekunde na snimku se vidi kako kod prostora gdje su izlazna vrata dolazi Z.Ž.o dok iz suprotnog smjera, izlaznim vratima prilaze R. R., dok A.A. prolazi pored R.a i prvi prilazi Z.Ž.u. U 02,40 minuta i 55 sekundi na snimku se vidi da je ostvaren kontakt izmedju A.a i Z.Ž.a, a zatim i guranje više lica dok u 02,41 minut i 04 sekunde na snimku se vidi prilaz licu mjesta V.N., dok traje guranje izmedju više lica s tim što se jasno ne vidi da li ima i udaranja. U 02:41 minut i 16 sekundi na snimku se više ne vide  učesnici kritičnog dogadjaja obzirom da su kako su saglasno kazali tada prešli u dio prostora gdje se nalazi recepcija. </span>
</p>
<p class="p5">
<span>	Prostor gdje se nalazi recepcija, pokrivala je kamera br. 6. Kamera prikazuje hol ispred recepcije. Na snimku se u 02,40 minuta i 34 sekunde vidi izlazak muzičara - u bijeloj košulji iz kafanskog dijela i odlazak prema izlaznim vratima. Dok se u 02,40 minuta i 45 sekundi na snimku vidi izlazak drugog muzičara u pravcu izlaznih vrata. U 02,41 minut i 07 sekundi na snimku se vidi oštećeni A.A., a ispred njega se vidi da su prisutna i druga lica i da je licem okrenut prema tim licima te da je u toku guranje ili udaranje dok u 02,41 minut i 11 sekundi na snimku se vidi kako pada V.N.a. U ovom trenutku vidi se i oštećeni A.A. koji se nalazi u blizini recepcije, te da u 02,41 minut i 13 sekundi A.A. pada ledjima prema podlozi, iza recepcije a u 02,41 minut i 14 sekundi na snimku se vidi kako jedno lice dolazi iznad dijela gdje je pao A., prilazi iznad i vidi se kako tri puta zamahuje nakon čega se uspravlja i povlači prema nazad. U tom trenutku na snimku se vidi V.N.a koji je u ležećem položaju dok se oko njega u stojećem položaju nalazi F.D. i Z.Ž.o koji povlače V.a za ruke a zatim F. sjeda na njega dok Z. stoji iznad njegove glave. Licu, koje se povlačilo od mjesta gdje je pao A., prema nazad u 02,41 minut i 45 sekundi prilazi R. R., nakon čega je okrivljeni Z.M. izjavo da je on ovo lice koje se u 02,41 minut i 27 sekundi nalazi ledjima okrenuto kameri. Zatim je video simak vraćen unazad pa je u kontuitetu praćeno kretanje lica za koje je u 02,41 minut i 14 sekundi uočeno da se nalazi iznad oštećenog A.a, da bi snimak bio zaustavljen u 02,41 minut i 30 sekundi.</span>
</p>
<p class="p5">
<span>	 Po zaustavljanju snimka okrivljeni Z.M. je izjavio da je on ovo lice.</span>
</p>
<p class="p5"></p>
<p class="p5">
<span>	 U 02,41 minut i 30 sekundi na snimku se vidi kako iza šanka leži oštećeni A. da bi u 02,40 minuta i 46 sekundi mjestu gdje se nalazio A. prišla B.R.. U 02,41 minut i 55 sekundi na snimku vidjelo kako A.u prilazi V.N.a a zatim u 02,42 minuta i 17 sekundi na mjestu gdje se nalazi A. prilazi brat R. R.a. U 02,42 minuta i 34 sekunde na snimku se vidi kako Z.M.u koji u tom trenutku telefonira, prilazi R.R.i zalijeće se u pravcu njega nakon čega tom mjestu prilazi V.N.a i vidi se kako F.D. drži za ruke V.a pokušavaju ći ga da ga spriječi da pridje Z.M.u. </span>
</p>
<p class="p5">
<span>	Nakon što je vraćen snimak na istom se u 02,42 minuta i 28 sekundi, vidi R. D. koji se nalazi u blizini A.A.a, u kom trenutku je A. u sjedjećem položaju nakon čega u 02,42 minuta i 39 sekundi , pada na ledja i ostaje da leži s tim što se primećuje da se pokreće. U 02,41 minuta i 54 sekunde na snimku se vidi kako se oštećeni A. okreće na bok a zatim pokušava da ustane oslonjavajući  se rukama sa podlogu i pokušava da ustane dok  u 02,43 minuta i 03 sekunde na snimku se vidjelo kako je iz položaja gdje je bio koljenima i rukama oslonjen na podlogu, pao na podlogu, udarivši glavom u podlogu nakon čega opet pokušava da ustane, da bi se u 02,48 minuta i 09 sekundi blago prevrnuo na desni bok. U 02,43 minuta i 17 sekunde na snimku se vidi kako oštećenom A.u prilaze R. D. i V.N.a i sve do 02.43 minuta i 57 sekundi oštećeni A. pokušava da ustane da bi ustao u 02,43 minuta i 58 sekundi. Nakon čega se vidi da kreće u pravcu okrivljenih s tim što u ovom dijelu sve do dolaska policije u 02,44 minuta i 53 sekunde nije bilo udaranja u kome je učestvovao A.. Na snimku se u 02,46 minuta i 09 sekundi vidjelo guranje i zalijetanje prvo R. D.a u pravcu Z.Ž.a, što je spriječila policija a zatim se u njegovom pravcu zalijeće i V.N.a koga policija takodje sprečava. Nakon čega se u 02,46 minuta i 26 sekundi vidi kako policija odvodi oštećenog A.a, V.N.u i R. R.a.</span>
</p>
<p class="p4"></p>
<p class="p5"></p>
<p class="p4">
<span>Po osnovu medicinske dokumentacije na ime oštećenog, A.a, nalaze i mišljenja su dali vještaci med. struke prof. dr. M. Š., i dr. M. M.. U nalazu vještka dr M.a, navodi se da je nalaz i mišljenje zasnovao na medicinskoj dokumentaciji na ime oštećenog A.a, koja se sastoji, od izvještaja JZU Dom Zdravlja "B.D." od 02.01.2010. godine, otpusne liste sa epikrizom sa Klinike za Neurohirurgiju od 02.01.2010. godine i otpusne liste sa epikrizom maksilofacijalne hirurgije br. 14/2. U izvještaju doktora službe Hitne pomoći od 02.01.2010. godine, konstatuje se povreda nosa i temporomandibularnog zgloba sa desne strane a pacijent je upućen u KC CG Podgorica sa dijagnozom iščašenje donje vilice. Oštećeni A. se javio u Urgentni blok KC CG dana 02.01.2010. godine a dežurni doktor dr B. se izjasnio da je A. zadobio laku tjelesnu povredu i isti je zadržan na odjeljenje Neurohirurgije radi posmatranja gdje su izvršene medicinske pretrage kao i nativni RTG snimci donje vilice nakon čega se otpušta kući na liječenje na Kliniku za maksilofacijalnu hirurgiju KC CG. Na Klinici za maksilofacijalnu hirurgiju urađene su kliničke laboratorijske i RTG pripreme, izvršen je operativni zahvat u lokalnoj anasteziji gdje je urađena imobilizacija vilice sa desne strane i otpušten je dana 04.01.2010. godine. Od strane dr P.V.a konstatovane su teške tjelesne povrede u vidu frakture donje vilice sa dislokacijom. Na osnovu prethodno navedenih medicinskih dokumenata vještak dr M. daje mišljenje da povrede koje je zadobio A.A., u vidu frakture donje vilice sa dislokacijom sa desne strane, se kvalifikuju kao teška tjelesna povreda a najvjerovatnije je nanijeta dejstvom tupe mehaničke sile i to stisnutom pesnicom. Vještak dr M. je mišljenja da je povreda kod A.a nanijeta jednim udarcem a isključio je mogućnost da je A. zadobio povredu kada je pao i udario bradom o pločice na patosu. Takođe je isključio mogućnost da su povrede nastale dejstvom nekog predmeta u vidu drveta, pendreka ili metalnog predmeta. </span>
</p>
<p class="p4">
<span>Nakon što je vještak dr M. M. dao svoj nalaz i mišljenje, u postupku istrage, istražni sudija je odredio vještačenje od strane vještaka specijaliste za sudsku medicinu i isto povjerio dr M.u Š.. U svom nalazu dr Š. navodi da je svoje mišljenje zasnovao na medicinskoj dokumentaciji a koja se sastoji od otpusne liste sa epikrizom Klinike za Neurohirurgiju KC CG, iz koje se vidi da je A. liječen u vremenu od 02.01. do 02.01.2010. godine, ( jedan dan), kada se prevodi na Kliniku za bolesti uha, grla i nosa i hirurgiju čeljusti i lica KC CG. Iz otpusne liste sa epikrizom Klinike za bolesti uha, grla i nosa i hirurgiju čeljusti i lica KC CG, se vidi da je A.A. liječen u vremenu od 02.01 do 04.01.2010. godine, kada je operisan te zatim otpušten na kućno liječenje uz davanje terapije i zakazivanje kontrolnog pregleda. U otpusnoj listi je navedena dijagnoza na latinskom jeziku koja prevedena znači: prelom vratnog nastavka desne grane donjo vilične kosti. Iz izvještaja ljekara specijaliste za hirurgiju čeljusti i lica KC CG se vidi da je A. kontrolno pregledan dana 18.01. i 25.01.2010. godine. </span>
</p>
<p class="p4">
<span>Na osnovu prethodno analiziranih medicinskih dokumenata dr Š. je mišljenja da je oštećeni A. u kritičnom događaju zadobio sledeće povrede: prelom desne grane donjovilične kosti, otok u predjelu desne strane donje vilice i nagnječenje i otok u predjelu korijena nosa. Mišljenja je da su navedene povrede posledica najmanje dvostrukog dejstva (dva udarca) tupog teškog i jako zamahnutog mehaničkog oruđa (moguće i pesnica) na odgovarajući dio glave. Sila je djelovala na predio korijena nosa i desne strane donje vilice. Navedeni otoci i nagnječenje, prema mišljenju ovog vještaka predstavljaju pojedinačno i u svom zbiru laku tjelesnu povredu dok prelom predstavlja tešku tjelesnu povredu, pa je mišljenja da je u vrijeme odigravanja kritičnog događaja A. zadobio tešku tjelesnu povredu. Vještak dr Š. je takođe isključio svaku mogućnost da su povrede nastale mehanizmom pada, a mišljenja je u osnovnom nalazu da su povrede nastale najvjerovatnije dok je A. bio u stojećem položaju okrenut licem prema osobi koja zadaje udarac u predjelu nosa, dok povreda desne strane donje vilice je mogla nastati dok je bio okrenut licem prema osobi koja zadaje udarac (ako je osoba koja zadaje udarac ljevak), a mogla je nastati i dok je oštećeni bio okrenut bočno ili leđima prema osobi koja zadaje udarac a ista je dešnjak. </span>
</p>
<p class="p4">
<span>U pojašnjenju nalaza vještak dr Š. je ostao pri osnovnom nalazu od 12.10.2011. godine, s tim što je naveo da ne može isključiti mogućnost da je A. bio u ležećem položaju, okrenut leđima prema podlozi u vrijeme zadobijanja udaraca, a desna strana lica morala je biti slobodna odnosno lice je moralo biti slobodno. Vještak je dalje pojasnio da je svoj nalaz i mišljenje zasnovao na medicinskoj dokumentaciji koja mu je bila priložena što je i naveo u osnovnom nalazu i po toj medicinskoj dokumentaciji po ocjeni ovog vještaka nema dileme da je A. zadobio prelom desne grane donjovilične kosti, otok u predjelu desne strane donje vilice te nagnječenje i otok u predjelu korijena nosa. Naveo je da je svoj nalaz i mišljenje zasnovao na otpusnim listama na ime oštećenog A.a i to otpusne liste Klinike za neurohirurgiju od 02.01.2010. godine i otpusne liste Klinike za bolesti uha grla i nosa i hirurgiju čeljusti i lica KC CG. Dalje je pojasnio da što se tiče izvještaja ljekara pod brojem protokola 158 na ime L. (D.a) A. od 25.01.2010.godine, i izvještaja ljekara specijaliste pod brojem 86 na ime A.A.a od 18.01.2010. godine, ovi izvještaji su po ocjeni vještaka dr S. bez uticaja na njegov nalaz i mišljenje o vrsti, težini i kvalifikaciji tjelesnih povreda koje je zadobio upravo oštećeni A.A., a ne lice "L. A." pa je mišljenja da je najvjerovatnije u pitanju greška, obzirom da je ljekar koji je sačinjavao izvještaj dana 18.01.2010. godine, pregledao A. D.a A.a pod brojem protokola 86 a zatim mu zakazuje novi kontrolni pregled za 7 dana dok u drugom dokumentu isti ljekar navodi da je pregledao L. D.a A.a pod brojem protokola 158 dana 25.01.2010. godine iz koga proizilazi da je skinuta gipsana imobilizacija i ponovo zakazuje kontrola za dvije nedjelje a u dijagnozi je navedeno prelom donjovilične kosti. Vještak dr Š. zaključuje da se radi zapravo o A.A.u a ne L. A. i zbog istog imena oca, iste godine rođenja, JMBG, broja zdrastvene knjižice kao i Područna jedinica Fonda a u oba dokumentacija je navedena ista povreda prelom donjovilične kosti. </span>
</p>
<p class="p4">
<span>Ponovio je da isključuje mogućnost da su povrede kod oštećenog nastale mehanizmom pada, već su isključivo posledica najmanje dva udarca. Dalje je pojasnio da u medicinskoj dokumentaciji mogu a ne moraju postojati prateći rentgenski snimci, pojašnjavajući da se prelom može naslutiti pregledom, a obavezno je rentgensko snimanje a u konkrentnom slučaju kod A. A.a rađeno je i rentgensko i skenersko snimanje. A. nalaze i mišljenja vještaka dr. M.a i dr S., sud u potpunosti prihvata nalaz i mišljenje, kao i pojašnjenje vještaka dr S., cijeneći da je nalaz i mišljenje ovog vještaka potpun i  jasan, dok je mehanizam nastanka povreda kod oštećenog, kada vještak dr Š. navodi da su povrede najvjerovatnije nastale od najmanje dva udarca, potvrđen sadržinom video zapisa, pa sa navedenih razloga sud nalaz i mišljenje vještaka dr M.a u dijelu da je oštećeni A. povrede zadobio kao posledicu dejstva  samo jednog udarca, ne prihvata dok u ostalom dijelu nalaz i mišljenje vještaka dr M.a su podudarna sa nalazom i mišljenjem vještaka dr S.. </span>
</p>
<p class="p4"></p>
<p class="p4">
<span>Iz izvoda iz KE na ime okrivljenog Z.M.a sud je utvrdio da je isti do sada jedanput  osuđivan, i to presudom Opštinskog suda u Bijelom Polju K. br. 437/87 od 15.01.1988. godine, zbog KD iz čl. 145. st. 2 (nezakonit ribolov) KZ-a kojom mu je izrečena kazna zatvora od 60 dana uslovno za jednu godinu.</span>
</p>
<p class="p4">
<span> Iz izvoda iz KE na ime okrivljenog Z.Ž.a utvrđeno je da je isti do sada osuđivan dva puta i to presudama Vojnog suda u Podgorici IK. br. 42/03 od 10.06.2003. godine, zbog KD iz čl. 209. st. 1. KZ SRJ kojom je osuđen na novčanu kaznu od 3.000,00 dinara i presudom Osnovnog suda u Podgorici K. br. 07/341 od 29.03.2008. godine zbog KD iz čl. 207. st. 3. KZ RCG  kojom je osuđen na kaznu zatvora od 30 dana.</span>
</p>
<p class="p4">
<span> Iz izvoda iz KE na ime okrivljenog F.D.a utvrđeno je da isti do sada nije osuđivan.</span>
</p>
<p class="p7"></p>
<p class="p7">
<span>A. odbranu okrivljenog Z.M.a dovodeći je u vezu sa izvedenim dokazima sud istu ne prihvata i cijeni je unaprijed sračunatom u cilju izbjegavanja sopstvene krivice. Naime, okrivljeni Z.M. se branio da kritičnom prilikom nije udarao oštećenog A.a, već da je zapravo A. udarao njega i to kako je naveo 5 - 6 puta, a tom prilikom je zadobijao udarce u leđa a predpostavlja od V.a, kada kako navodi F. hvata V.a za ruku i obara ga na pod. Tada navodno skače R.R.sa namjerom da njega (Z.M.a) udari i u tom momentu pada A.A.  na sto ispred recepcije a zatim se prevrće na pod, a smatrao je da je A. pao jer ga je odgurnuo R.. </span>
</p>
<p class="p7">
<span>Ovakva odbrana okrivljenog Z.M.a u potpunosti je obezvrijeđena sadržinom video snimaka a posebno onih snimaka zabilježenih kamerom br. 6. Predmetnom kamerom koja je pokrivala prostoriju gdje se nalazi recepcija vidljiv je trenutak kada je pao oštećeni A. i to padom unazad, leđima prema podlozi. Nakon što je A. pao u trenutku kada se vide noge A.a, dok je ostali dio tijela zaklonjen recepcijom, vidi se kako lice u tamnoj odjeći tri puta zamahuje, očigledno i udara u predjelu glave oštećenog A.a a ovo imajući u vidu vidljivi položaj nogu A.a i logično mjesto gdje bi se mogla nalaziti glava oštećenog A.a u tom trenutku. Detaljnim praćenjem kretanja lica koje zadaje udarce, u jednom trenutku uočava se lik Z.M.a što je on i priznao tokom izvođenja ovog dokaza. Kako je vještak dr Šoć u svom nalazu jasno naveo da je oštećeni A. povrede zadobio od najmanje dva udarca moguće i pesnicom te kod činjenice da na izuzetim snimcima ni u jednom trenutku nije vidljivo da neko drugo lice osim Z.M.a, zadaje udarce oštećenom A. to jasno proizilazi da je upravo okrivljeni Z.M. kritičnog dana i vremena zadao udarce oštećenom A. a posledica kojih udaraca su povrede koje je oštećeni zadobio a koje su opisane u izreci presude. Dalja odbrana okrivljenog Z.M.a kako je navodno oštećeni A. ustao a zatim pao i udario direktno licem u pod i kada navodno on vidi krv na licu A.a, čime po ocjeni ovog suda okrivljeni Z.M. želi da predstavi kako se oštećeni zapravo samopovrijedio, takođe je obezvrijeđena sadržinom video materijala reprodukovanog na glavnom pretresu. Nesporno je da je oštećeni A. u jednom trenutku pokušavao da ustane, međutim u tome nije uspio i opet pada na pod s tim što mehanizam pada vidljiv na snimku jasno upućuje na zaključak da posledica tog pada ne mogu biti povrede koje je oštećeni zadobio a što su jasno isključili i vještaci medicinske struke dr M. i dr Š. a što prihvata i ovaj sud.  </span>
</p>
<p class="p7"></p>
<p class="p4">
<span>S toga iz predhodno analiziranih dokaza kojima je obezvrijeđena odbrana okrivljenog Z.M.a sud je utvrdio da je upravo okrivljeni Z.M., dana 02.01.2010. godine, oko 02,40 h, u hotelu "P." u Mojkovcu, izudarao pesnicama u predjelu glave A.A.a, kojom prilikom je oštećeni zadobio povrede u vidu preloma desne grane donjovilične kosti, otoka u predjelu desne strane donje vilice i nagnječenje i otoka u predjelu korijena nosa, koje povrede su vještaci med. struke dr M. i dr Šoć saglasno a zbirno kvalifikovali kao teška tjelesna povreda.</span>
</p>
<p class="p4">
<span>U prethodno opisanim radnjama okrivljenog Z.M.a stekla su se sva bitna obilježja bića krivičnog djela teška tjelesna povreda iz čl. 151 stav 1 Krivičnog zakonika, obzirom da je povreda koju je u kritičnom događaju zadobio oštećeni A.A. teška tjelesna povreda, kako su se saglasno izjasnili vještaci medicinske struke dr M. i dr Š..  Okrivljeni Z.M. krivično djelo stavljeno mu na teret izvršio je sa eventualnim umišljajem jer je bio svjestan da zadavanjem udaraca oštećenom A.u može nanijeti tjelesnu povredu, pa je na takvu mogućnost pristao. </span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne shodno odredbi čl.42. Krivičnog zakonika, sud je kod okrivljenog Z.M.a od olakšavajućih okolnosti našao da se radi o porodičnoj osobi ocu troje djece, licu lošeg imovnog stanja dok je od otežavajućih okolnosti na strani okrivljenog Z.M.a našao da je isti do sada jedanput osuđivan, presudom od 15.01.1988. godine, zbog krivičnog djela  iz čl. 145. st. 2 (nezakonit ribolov) KZ-a, pa obzirom da se radi o neistovrsnom krivičnom djelu i da je od izricanja presude protekao duži vremenski period, sud je mišljenja da sve olakšavajuće okolnosti na strani okrivljenog Z.M.a, predstavljaju osnov za ublažavanje kazne, te da će se i sa ublaženom kaznom zatvora od 60 dana  postići svrha kažnjavanja predviđena u čl. 32 Kz-a,  smatrajući da će ista dovoljno uticati na okrivljenog da u buduće ne vrši ova i slična krivična djela.</span>
</p>
<p class="p5"></p>
<p class="p4">
<span>Sud je u smislu odredbi čl.226 i 229. ZKP-a, obavezao okrivljenog Z.M.a  da na ime troškova krivičnog postupka ovom sudu uplati  iznos od 423,50€,</span><span class="s1"> </span><span>eura a koji iznos se odnosi na troškove nagrade isplaćene vještacima za nalaze i mišljenja date tokom postupka, a koji iznos je unaprijed isplaćen iz budžetskih sredstava suda, kao  i da na ime  paušala  uplati  iznos od 40,00 eura a koji iznos je odmjeren u odnosu na trajanje i složenost krivičnog postupka i imovno stanje okrivljenog Z.M.a.</span>
</p>
<p class="p4"></p>
<p class="p5">
<span> 	 Sud je oštećenog A.A.a, radi ostvarivanja imovinsko pravnog zahtjeva, prema okrivljenom Z.M.u, uputio na parnični postupak,  obzirom da je oštećeni A.,  imovinsko pravni zahtjev postavio, za koji su naveo da će ga ostvarivati u parničnom postupku. </span>
</p>
<p class="p5"></p>
<p class="p5">
<span>	Naprotiv:</span>
</p>
<p class="p5"></p>
<p class="p5">
<span>	Sud je okrivljene Z.Ž.a i F.D.a oslobodio od optužbe, cijeneći da nije dokazano da su izvršili krivično djelo stavljeno im na teret. Naime okrivljeni Z.Ž.o i F.D., negiraju izvršenje krivičnog djela stavljenog im na teret. Oštećeni A.A. u svom iskazu naveo je da je kritičnom prilikom, zadobio više udaraca s tim što nije znao da li mu je udarce zadalo jedno ili više lica, niti je mogao da identifikuje precizno ko mu je zadao udarce. Detaljnim pregledom video zapisa, sud nije uočio da su okrivljeni Z.Ž.o i F.D. kritičnom prilikom zadavali udarce oštećenom A.u, već je kao lice koje isključivo zadaje udarce oštećenom A.u identifikovan Z.M.. </span>
</p>
<p class="p4"></p>
<p class="p4">
<span>Kod ovakvog stanja stvari sud nije na nesumnjiv način utvrdio činjenice koje ukazuju da su okrivljeni Z.Ž.o i F.D. izvršili krivično djelo stavljeno im na teret pa je sa navedenih razloga a imajući u vidu načelo, » In dubio pro reo«, po kojem činjenice koje idu na teret okrivljenim, moraju biti na nesumnjiv način dokazane a što tokom ovog postupka nije učinjeno, iz kog razloga je sud primjenom odredbi čl. 373 st.1 tač. 2. ZKP-a okrivljene Z.Ž.a i F.D.a oslobodio od optužbe. </span>
</p>
<p class="p5"></p>
<p class="p4">
<span>Troškovi krivičnog postupka za oslobađajući dio presude padaju na teret budžetskih sredstava suda.</span>
</p>
<p class="p4"></p>
<p class="p5">
<span>	Sud je oštećenog A.A.a, radi ostvarivanja imovinsko pravnog zahtjeva, prema okrivljenima Z.Ž.u i F.D.u, uputio na parnični postupak,  obzirom da je  postavio imovinsko pravni zahtjev  za koji je naveo da će ga ostvarivati u parničnom postupku.</span>
</p>
<p class="p5"></p>
<p class="p5">
<span>	Sa izloženog  u smislu čl.374 i 373. ZKP-a, odlučeno je kao u izreci pesude. </span>
</p>
<p class="p5"></p>
<p class="p5"></p>
<p class="p8">
<span>OSNOVNI SUD U BIJELOM POLJU</span>
</p>
<p class="p8">
<span>Dana 26. 09. 2012 godine </span>
</p>
<p class="p8"></p>
<p class="p4">
<span>				 </span>
</p>
<p class="p5">
<span>	Zapisničar 						                     S U D I J A  </span>
</p>
<p class="p5">
<span>     Jovanka Raičević 					                  Ivan Adamović </span>
</p>
<p class="p5"></p>
<p class="p5"></p>
<p class="p3"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:11pt;font-family:'Calibri'}
.span3{color:#000000;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">    </span><span class="span2"></span><span class="span1">                                        K. br. 710/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljenog S</span><span class="span1">. R.</span><span class="span1"> iz P</span><span class="span1">odgorice</span><span class="span1">, zbog krivičnog djela krađa iz čl. 239 st. 1 Krivičnog zakonika Crne Gore, rješavajući po optužnom predlogu Osnovnog državnog tužilaštva u Podgorici Kt. br. 1036/15 od 23. 10. 2015. godine, nakon završenog glavnog, javnog pretresa održanog dana 23. 02. 2016. godine, u prisustvu zastupnika optužnog predloga Jelene Protić i okrivljenog S</span><span class="span1">.</span><span class="span1"> R</span><span class="span1">.</span><span class="span1">, donio je i istog dana javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">S</span><span class="span1">.</span><span class="span1"> R</span><span class="span1">.</span><span class="span1">, JMB </span><span class="span1">xxxxxxxxxxxxx</span><span class="span1">, od oca D</span><span class="span1">.</span><span class="span1"> i majke M</span><span class="span1">., rođene M.</span><span class="span1">, rođen 20. 03. 19</span><span class="span1">xx</span><span class="span1">. godine u P</span><span class="span1">odgorici</span><span class="span1">, sa prebivalištem u mjestu rođenja ul. Serdara Jola Piletića br. </span><span class="span1">xx</span><span class="span1">, državljanin Crne Gore, po zanimanju medicinski tehničar, neoženjen, bez djece, završio medicinsku školu, srednjeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span3">Kriv je</span>
</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 17. oktobra 2015. godine, oko 07:30 časova u Podgorici, u ul. 27 marta, svjestan svog djela čije je izvršenje htio i znajući da je njegovo djelo zabranjeno, a u namjeri da sebi pribavi protivpravnu imovinsku korist u iznosu preko 150,00 eura oduzeo drugom tuđe pokretne stvari, na način što je, radnici u kiosku "Tabacco shop" br. </span><span class="span1">xx</span><span class="span1">, T</span><span class="span1">.</span><span class="span1"> B</span><span class="span1">.</span><span class="span1">, naredio da mu preda cigarete marke "Marlboro", a zatim tražio da otvori kasu, što je ona i uradila, pa mu je tako predala šteku cigareta marke "Marlboro advance XL", vrijednosti 25,00 eura, tri šteke cigareta marke "Marlboro advance gold fine touch", vrijednosti 72,00 eura, šteku cigareta marke "Marlboro flavor plus", vrijednosti 27,00 eura, šteku cigareta marke "Winston 100s", vrijednosti 20,00 eura, 8 paklica cigareta marke "Marlboro silver", vrijednosti 20,80 eura, šteku cigareta marke "Marlboro KS box20", vrijednosti 26,00 eura, dvije šteke cigareta marke "Marlboro gold KS box20", vrijednosti 52,00 eura i dvije šteke cigareta marke "Marlboro red 100s", vrijednosti 52,00 eura, nakon čega je otvorila kasu iz koje je on uzeo novac u iznosu od 147,00 eura, vlasništvo oštećenog preduzeća DOO "Tabacco shop" Podgorica, čime je sebi pribavio protivpravnu imovinsku korist u vrijednosti oduzetih cigareta i novca, </span>
</p>
<p>
<span class="span1">- čime je izvršio krivično djelo krađa iz čl. 239 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga Sud na osnovu čl. 4 st. 2, 32, 36, 42 st. 1  Krivičnog zakonika Crne Gore, te čl. 226, 229 i 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 30 (trideset) dana, koju kaznu je dužan izdržati nakon pravosnažne presude.</span>
</p>
<p>
<span class="span1">Obavezuje se okrivljeni da plati po osnovu troškova krivičnog postupka iznos od 90,50 eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT Podgorica Kt. br. 1036/15 od 23. 04. 2015. godine, okrivljenom S</span><span class="span1">.</span><span class="span1"> R</span><span class="span1">.</span><span class="span1"> stavljeno je na teret izvršenje krivičnog djela krađa iz čl. 239 st. 1 Krivičnog zakonika Crne Gore. Zastupnik optužbe je u završnoj riječi izjavila da u cjelosti ostaje pri podnijetom optužnom predlogu jer iz dokaza izvedenih na glavnom pretresu proizilazi da je okrivljeni izvršio krivično djelo stavljeno mu na teret, pa je predložila sudu da okrivljenog oglasi krivim i osudi po zakonu. </span>
</p>
<p>
<span class="span1">Okrivljeni S</span><span class="span1">.</span><span class="span1"> R</span><span class="span1">.</span><span class="span1"> je u svojoj odbrani datoj u prethodnom postupku pred Osnovnim državnim tužilaštvom u Podgorici, na zapisniku od 18. 10. 2015. godine, naveo da priznaje da je izvršio krivično djelo i da je na neki način bio prinuđen da to učini, zato što je pozajmio 300,00 eura novca na kamatu, za kupovinu motora, i trebalo je da vrati dug za kamatu. Pošto nije imao da vrati pozajmljeni novac, momak kod koga ga je pozajmio stalno ga je uznemiravao, dolazio mu na posao i kako su pozivi bili sve češći, odlučio je da nešto uradi, pa je tako došao na ideju da izvrši ovu krađu. Kritičnog dana se motorom vozio po gradu, a potom otišao na Zabjelo gdje je kod stare plinare ušao u jedan market, za koji misli da se zove "Maja" i pitao radnicu za cijene cigareta, odnosno za cijenu šteke "Marlboro". Pošto mu je rekla cijenu izašao je i motorom pošao do zgrade Zabjelska Vektra, gdje se nalaze dvije trafike. Motor je parkirao na parkingu iza trafika, prošetao kod trafika i odlučio da uđe u jednu. Prethodno je na glavu stavio kapuljaču zelene boje, a iz kuće je izašao u gornjem dijelu trenerke zelene boje, sa kapuljačom maslinasto zelene boje. Vrata trafike su bila otvorena i tu je stajala radnica, otvorio je jednu veću plavu kesu i normalnim tonom joj rekao "napuni mi ovu kesu štekama Marlbora". Tom prilikom joj nije upućivao nikakvu prijetnju, pri čemu je kesu držao u lijevoj ruci, dok mu je u desnoj bio jedan deblji flomaster crne boje sa žutom tačkom, s tim što mu je flomaster bio zaklonjen rukavom šuškavca. Između njega i nje nije bilo nikakvog kontakta, a ni prijetnji sa njegove strane. Pošto joj je kazao normalnim tonom da ubaci cigare u kesu, ona je to uradila i misli da je ubacila 9 šteka Marlbora. Nakon toga tražio je da mu da pare iz kase, ponovo ne primjenjujući nikakvu silu ni prijetnju, doslovno joj je rekao "otvori kasu i daj mi pare". Dala mu je dvije novčanice od po 5 eura i još 3,20 eura u metalnim kovanicama. Istakao je da nije tačno da mu je dala 140,00 eura, već 13,20 eura. Zatim joj je zatražio da mu da njene pare, međutim, ona mu je rekla da nema, te je odmah izašao iz te trafike. Na glavnom pretresu od 23. 02. 2016. godine je, ponavljajući odbranu, dodao da je kada ga je zaustavila policija kod njega pronađena jedna šteka, a misli da je bio Marlboro i ista je uz potvrdu oduzeta. U završnoj riječi je naveo da mu je žao što je izvršio ovo kri</span><span class="span1">v</span><span class="span1">ično djelo, da bi se izvinio oštećenim, kao i svojoj familiji, iako ga oni sada ne mogu čuti.</span>
</p>
<p>
<span class="span1">Sud je u dokaznom postupku po saglasnom predlogu stranaka pročitao iskaz ovlašćenog predstavnika oštećenog preduzeća DOO "Tabacco shop" I</span><span class="span1">.</span><span class="span1"> M</span><span class="span1">.</span><span class="span1">, dat na zapisniku pred ODT-om od 21. 10. 2015. godine i iskaz svjedoka T</span><span class="span1">.</span><span class="span1"> B</span><span class="span1">.</span><span class="span1">, dat na zapisniku pred ODT-om od 21. 10. 2015. godine, pročitao potvrdu o privremeno oduzetim predmetima UP CB Podgorica Ku.br. 789/2015 od 17. 10. 2015. godine, pročitao potvrdu o vraćanju privremeno oduzetih predmeta UP CB Podgorica Ku.br. 789/2015 od 17.10. 2015. godine, po saglasnom predlogu stranaka pročitao nalaz i mišljenje sudskog </span><span class="span1">vještaka komercijalne struke D</span><span class="span1">.</span><span class="span1"> Đ</span><span class="span1">.</span><span class="span1"> od 21. 10. 2015. godine, pročitao uvjerenje iz kaznene evidencije na ime okrivljenog S</span><span class="span1">.</span><span class="span1"> R</span><span class="span1">.</span><span class="span1"> od 04. 11. 2015. godine, izvršio uvid u fotodokumentaciju UP CB Podgorica br. 64-28-244-1850/2847 od 17. 10. 2015. godine i popisne liste DOO "Tabacco shop".</span>
</p>
<p>
<span class="span1">Svjedok I</span><span class="span1">.</span><span class="span1"> M</span><span class="span1">.</span><span class="span1">, ovlašćeni predstavnik oštećenog preduzeća DOO "Tabacco shop", je u svom iskazu navela da je o krađi saznala preko njihove radnice T</span><span class="span1">. B.</span><span class="span1"> koja je bila na licu mjesta, te da su nakon krađe u firmi obavili popis, o tome sačinili popisnu listu iz koje je tačno utvrđena količina i vrsta cigareta koje su ukradene tom prilikom. Što se tiče novca, u pitanju je bio depozit i ostatak od pazara, a radi se o iznosu od 147,00 eura. Ne pridružuje se krivičnom gonjenju protiv okriv</span><span class="span1">ljenog i ne postavlja imovinsko</span><span class="span1">pravni zahtjev.</span>
</p>
<p>
<span class="span1">Svjedok T</span><span class="span1">. B.</span><span class="span1"> je u svom iskazu datom pred ODT-om Podgorica od 21. 10. 2015. godine navela da je kritičnog dana negdje oko 07,35 časova ispred kioska prošao njoj nepoznat momak, koji joj je skrenuo pažnju jer je preko usta i nosa imao crveno bijelu maramu. Negdje oko 07,55 časova, kada je izlazila iz kioska, pojavio se isti taj momak, a kada ga je ponovo vidjela uplašila se i napravila korak ili dva unazad ka unutrašnjosti kioska, a on je zakoračilo u kiosk i čitavim svojim tijelom se našao unutar kioska zajedno sa njom. Tom prilikom je vidjela da u jednoj ruci drži predmet koji je nju podsjećao na sprej, a bliže bi ga opisala kao nešto oblo sa elementima neke drečave boje. Međutim, taj predmet nije okretao prema njoj, već joj je samo normalnim tonom zatražio da mu da cigare i to riječima "daj cigare Marlboro", kada mu je dala nekoliko šteka, a on je pružio jednu veću kesu plave boje u koju ih je ona ubacila. Kada mu je dala iz pulta nekoliko šteka cigareta zatražio je da otvori kasu iz koje je uzeo novac, a u pitanju je bio depozit od 100,00 eura, kao i 47,00 eura od pazara, tako da je to bila ukupna suma koju je uzeo. Ni u jednom momentu između nje i tog momka nije bilo nikakvog fizičkog kontakta, već kad je uzeo novac iz kase rekao joj je "daj mi novčanik", kada mu je rekla da nema ništa para u njemu, on nije više insistirao. Tačna količina cigara koju mu je dala, kao i novca, utvrđeni su popisom a ona misli da su u pitanju 14 šteka ukupno, od čega 13 šteka Marlbora, različitog tipa, kao i jedna šteka Winstona. </span>
</p>
<p>
<span class="span1">Iz potvrde o privremeno oduzetim predmetima UP CB Podgorica Ku.br. 789/2015 od 17. 10. 2015. godine, utvrđeno je da je ovlašćeni policijski službenik Uprave policije Centra bezbjednosti Podgorica od lica S</span><span class="span1">. R., od oca D.</span><span class="span1">, rođen 20. 03. 19</span><span class="span1">xx</span><span class="span1">. godine, u P</span><span class="span1">odgorici</span><span class="span1">, nastanjen u P</span><span class="span1">odgorici</span><span class="span1">, u ul. Serdara Jola Piletića br. </span><span class="span1">xx</span><span class="span1">, dana 17. 10. 2015. godine, u 10.00 časova, privremeno oduzeo 10 kutija cigareta Marlboro, meko pakovanje.</span>
</p>
<p>
<span class="span1">Iz potvrde o vraćanju privremeno oduzetih predmeta Ku.br. 789/2015 od 17. 10. 2015. godine, utvrđeno je da je ovlašćeni policijski službenik Uprave policije, CB Podgorica, dana 17. 10. 2015. godine, izvršio vraćanje privremeno oduzetih predmeta - stvari, licu T</span><span class="span1">. B.</span><span class="span1">,  i to 10 kutija cigareta Marlboro, meko pakovanje.</span>
</p>
<p>
<span class="span1">Iz nalaza i mišljenja sudskog vještaka komercijalne struke D</span><span class="span1">.</span><span class="span1"> Đ</span><span class="span1">.</span><span class="span1">, sud je utvrdio vrijednost protivpravno oduzetih i prisvojenih pokretnih stvari - cigareta, na dan izvršenja krivičnog djela.</span>
</p>
<p>
<span class="span1">Uvidom u fotodokumentaciju Uprave policije - Centra bezbjednosti Podgorica br. 64-28-244-1850/2847 od 17. 10. 2015. godine, utvrđeno je da je ista sačinjena povodom fotografisanja motocikla registarskih oznaka KO AJ </span><span class="span1">xx</span><span class="span1"> kojeg je koristio S</span><span class="span1">.</span><span class="span1"> R</span><span class="span1">.</span><span class="span1"> u ul. Serdara Jola Piletića, kod OŠ S</span><span class="span1">.</span><span class="span1"> - Podgorica. Na pet fotografija u boji prikazan je izgled motocikla, izgled kacige, izgled stvari u torbici koja se nalazila ispod sjedišta i izgled stvari koje su se nalazile na sjedištu.</span>
</p>
<p>
<span class="span1">Iz popisne liste DOO "Tabacco shop-a" od 19. 10. 2015. godine utvrđena je količina i vrsta privpravno oduzetih i prisvojenih predmetnih pokretnih stvari - cigareta, i to šteka cigareta marke "Marlboro advance XL", tri šteke cigareta marke "Marlboro advance gold fine touch", šteka cigareta marke "Marlboro flavor plus", šteka cigareta marke "Winston </span><span class="span1">100s", 8 paklica cigareta marke "Marlboro silver", šteka cigareta marke "Marlboro KS box20", dvije šteke cigareta marke "Marlboro gold KS box20" i dvije šteke cigareta marke "Marlboro red 100s".</span>
</p>
<p>
<span class="span1">Ocjenom provedenih dokaza, kako pojedinačno, tako i u njihovoj međusobnoj vezi, dovodeći ih u vezu sa odbranom okrivljenog, sud je utvrdio da je okrivljeni dana 17. oktobra 2015. godine, oko 07:30 časova u Podgorici, u ul. 27 marta, svjestan svog djela čije je izvršenje htio i znajući da je njegovo djelo zabranjeno, a u namjeri da sebi pribavi protivpravnu imovinsku korist u iznosu preko 150,00 eura oduzeo drugom tuđe pokretne stvari, na način što je, radnici u kiosku "Tabacco shop" br. 84, T</span><span class="span1">.</span><span class="span1"> B</span><span class="span1">.</span><span class="span1">, naredio da mu preda cigarete marke "Marlboro", a zatim tražio da otvori kasu, što je ona i uradila, pa mu je tako predala šteku cigareta marke "Marlboro advance XL", vrijednosti 25,00 eura, tri šteke cigareta marke "Marlboro advance gold fine touch", vrijednosti 72,00 eura, šteku cigareta marke "Marlboro flavor plus", vrijednosti 27,00 eura, šteku cigareta marke "Winston 100s", vrijednosti 20,00 eura, 8 paklica cigareta marke "Marlboro silver", vrijednosti 20,80 eura, šteku cigareta marke "Marlboro KS box20", vrijednosti 26,00 eura, dvije šteke cigareta marke "Marlboro gold KS box20", vrijednosti 52,00 eura i dvije šteke cigareta marke "Marlboro red 100s", vrijednosti 52,00 eura, nakon čega je otvorila kasu iz koje je on uzeo novac u iznosu od 147,00 eura, vlasništvo oštećenog preduzeća DOO "Tabacco shop" Podgorica, čime je sebi pribavio protivpravnu imovinsku korist u vrijednosti oduzetih cigareta i novca, kojim radnjama je izvršio krivično djelo krađa iz čl. 239 st.1 Krivičnog zakonika Crne Gore.</span>
</p>
<p>
<span class="span1">Činjenično stanje sud je utvrdi</span><span class="span1">o iz iskaza svjedoka oštećene T. B.</span><span class="span1">, koja je navela da je kritičnog dana, dok je izlazila iz kioska kako bi iznijela neku štampu na izlog, zapazila momka, kojeg je i prethodno vidjela kako prolazi pored kioska i nosi preko usta i nosa crveno bijelu maramu, a koji je zatim ušao unutar kioska zajedno sa njom. Zatražio je da mu da cigarete marke "Marlboro", gdje mu je ona dala nekoliko šteka cigareta, a on je ispružio kesu plave boje u koju je ubacila tih nekoliko šteka, zatim joj je rekao da otvori kasu iz koje je uzeo novac, 147,00 eura, a potom zatražio njen novčanik, pri čemu je dodala da kritičnom prilikom nije bilo fizičkog kontakta među njima, a što je potvrđeno iskazom svjedoka I</span><span class="span1">.</span><span class="span1"> M</span><span class="span1">.</span><span class="span1">, ovlašćenog</span><span class="span4"> </span><span class="span1">predstavnika oštećenog preduzeća DOO "Tabacco shop", koja je navela da je datom prilikom sačinjena popisna lista iz koje se tačno utvrđuje količina i vrsta cigareta koje su ukradene datom prilikom, kao i novac u iznosu od 147,00 eura, te uvidom u potvrdu o privremeno oduzetim predmetima UP CB Podgorica Ku.br. 789/2015 od 17. 10. 2015. godine i u potvrdu o vraćanju privremeno oduzetih predmeta UP CB Podgorica Ku.br. 789/2015 od 17. 10. 2015. godine, kao i fotodokumentacijom Uprave policije-Centra bezbjednosti Podgorica br. 64-28-244-1850/2847 od 17. 10. 2015. godine i popisne liste DOO "Tabacco shop".</span><span class="span4"> </span><span class="span1">Vrijednost protivpravno oduzetih i prisvojenih predmetnih pokretnih stvari - cigareta, sud je utvrdio iz nalaza i mišljenja vještaka komercijalne struke D</span><span class="span1">.</span><span class="span1"> Đ</span><span class="span1">.</span><span class="span1"> Kt. br. 1036/15 od 21. 10. 2015. godine.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je isti bio svjestan da svojim radnjama čini zabranjenu djelatnost, a što je u konkretnom slučaju i htio, postupajući sa direktnim umišljajem kao oblikom vinosti, pri čemu je umišljaj okrivljenog bio usmjeren na protivpravno oduzimanje tuđe pokretne stvari, na način opisan u izreci presude, u namjeri da pribavi za sebe protivpravnu imovinsku korist, što je i ostvario, pa su se u radnjama okrivljenog, pored objektivnih, stekli i subjektivni elementi bića krivičnog djela kradja iz čl. 239 st.1 Krivičnog zakonika Crne Gore. </span>
</p>
<p>
<span class="span1">Sud je cijenio odbranu okrivljenog u kojoj, iako priznaje izvršenje krivičnog djela, navodi da mu je radnica dala 13,20 eura novca a ne 140 eura te da misli da mu je dala devet šteka cigareta, te navode da je izvršio navedeno krivično djelo zato što je bio prinuđen to da uradi, jer je pozajmio novac na kamatu i trebalo je da vrati dug za kamatu, </span><span class="span1">pri čemu je imao pritisak od strane momka kod koga je uzeo novac, zbog čega je i došao na ideju da izvrši navedeno krivično djelo, pa sud iste nije prihvatio jer je iz provedenih dokaza, iskaza svjedoka T</span><span class="span1">. B.</span><span class="span1">, predstavnika oštećenog preduzeća, popisne liste utvrđena količina oduzetih stvari, kao i vrijednost novca koju je okrivljeni oduzeo, pri čemu sud nalazi da svjedoka T</span><span class="span1">.</span><span class="span1"> B</span><span class="span1">.</span><span class="span1"> kao i oštećeno preduzeće nisu imali nikakvog razloga da povećaju količinu oduzetih predmeta kao i iznos novca, a ovo i kod činjenice da se oštećeni nije pridružio krivičnom gonjenju niti je postavio imovinskopravni zahtjev. Navodi okrivljenog da je bio prinuđen da izvrši krivično djelo su bez uticaja na pitanje njegove krivice, a i sam okrivljeni je na glavnom pretresu priznajući krivicu izrazio iskreno kajanje za izvršeno krivično djelo.</span>
</p>
<p>
<span class="span1">Imajući u vidu činjenično stanje utvrđeno na glavnom pretresu sud je izmijenio činjenični opis i to na način što je, umjesto navoda da je okrivljeni radnici u kiosku naredio da mu preda novac iz kase, naveo da je radnici naredio  da otvori kasu, a zatim je sam uzeo novac, a ovo kod činjenice da je svjedok B</span><span class="span1">.</span><span class="span1"> T</span><span class="span1">.</span><span class="span1"> u svom iskazu jasno i određeno navela da je okrivljeni, nakon što  mu je predala cigarete, zatražio da otvori kasu iz koje je uzeo novac, a u pitanju je bio depozit od 100 eura, kao i 47 eura od pazara, nalazeći pri tome da ne prekoračuje optužbu, s obzirom da je izmijenjeni opis djela u izreci presude ostao u granicama onih činjenica i okolnosti na kojima se optužba zasniva, a iz kojih proizilazi zakonsko obilježje krivičnog djela koje je okrivljenom stavljeno na teret.</span>
</p>
<p>
<span class="span1">Prilikom odmeravanja kazne sud je, u smislu čl. 42  st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća, pa je na strani okrivljenog kao olakšavajuće okolnosti cijenio njegovu mladost, nezaposlenost, iskreno kajanje zbog izvršenog krivičnog djela, ranije dobro ponašanje i s tim u vezi raniju neosuđivanost, što je sud utvrdio iz Izvoda iz kaznene evidencije na ime okrivljenog, dok sud otežavajućih okolnosti nije našao, pa je okrivljenog shodno čl. 36 Krivičnom zakoniku Crne Gore, osudio na kaznu zatvora u trajanju od 30 (trideset) dana, nalazeći da je ista srazmjerna težini izvršenog krivičnog djela i stepenu krivice okrivljenog, te da će se na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha kažnjavanja iz čl. 32 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4 st. 2</span><span class="span4"> </span><span class="span1">Krivičnog zakonika Crne Gore.</span>
</p>
<p>
<span class="span1">Pošto je okrivljeni oglašen krivim sud je obavezao da na ime troškova krivičnog postupka plati iznos od 90,50 eura, koji se odnosi na vještačenje po vještaku komercijalne struke u iznosu od 60,50 eura, te na ime sudskog paušala, kao dijela troškova postupka, iznos od 30,00 eura, koji je odmjeren srazmjerno trajanju postupka, složenosti predmeta i imovinskim prilikama okrivljenog, a ovo shodno čl. 226 i čl. 229 Zakonika o krivičnom postupku. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Na osnovu svega izloženog, shodno čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana 23. 02. 2016. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="height:6.944444444444445E-4in">
<td style="width:2.7in;background-color:#FFFFFF;text-align:center;vertical-align:top">
<div style="text-align:center;">
<span class="span1">ZAPISNIČAR:</span>
</div>
</td><td style="width:3.75in;background-color:#FFFFFF;text-align:center;vertical-align:top">
<div style="text-align:center;">
<span class="span1">S U D I J A:</span>
</div>
</td>
</tr>
<tr style="height:6.944444444444445E-4in">
<td style="width:2.7in;background-color:#FFFFFF;text-align:center;vertical-align:top">
<div style="text-align:center;">
<span class="span1">Danijela Rajković,s.r.</span>
</div>
<p>&nbsp;</p>
</td><td style="width:3.75in;background-color:#FFFFFF;text-align:center;vertical-align:top">
<div style="text-align:center;">
<span class="span1">Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="height:6.944444444444445E-4in">
<td style="width:1.95in;background-color:#FFFFFF;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;background-color:#FFFFFF;vertical-align:top">
<div>
<span class="span1">Protiv ove presude dozvoljena je žalba u roku od </span><span class="span1">8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZAPISNIČAR                                                                                   S U D I J A</span>
</p>
<p style="text-align:center;">
<span class="span1">Danijela Rajković                                                                             Željka Jovović</span>
</p>
<p>&nbsp;</p>
<p>
<span class="span1">DN-a: </span><span class="span1">Po</span><span class="span1"> primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Okrivljenom</span>
</p>
<p>
<span class="span1">- Oštećenoj po pravosnažnosti i </span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
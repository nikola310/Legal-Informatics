<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K. 401/13/11</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz ućešće zapisničara Ana-Marije petković, u krivičnom predmetu protiv okrivljenog L V zbog krivičnog djela utaje poreza i doprinosa iz člana 264 stav 3 u vezi stava 1 Kz CG, koji se vodi po optužnici ODT Kotor Kt. broj 531/10 od 07.04.2011 godine, nakon glavnog i javnog pretresa održanog dana 3.03.2014 godine u prisustvu zamjenika ODT Kotor  Danke Živković i branioca okrivljenog L V advokata V Đ, te odsustvu okrivljenog L V kojima se sudi u odsustvu po rješenju ovog suda Kv. 118/12 od 17.04.2012 godine, istog dana donio je i javno objavio sledeću</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">OKRIVLJENI L V, broj putne isprave 63No3079953, ovlašćeni zastupnik DOO ,,Z I, stalno nastanjen u R, M,</span>
</p>
<p>&nbsp;</p>
<p>
<span class="span1">Na osnovu člana 373. stav 1. tačka 2 Zkp-a</span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Da je u periodu od  05.11.2007 do 12.10.2009 godine u B, u namjeri da izbjegne potpuno plaćanje poreza na dohodak i prireza poreza na dohodak fizičkih lica protivno čl. 43.st. 1 i 2 Zakona o porezu na dohodak fizičkih lica i čl. 6 Odluke o prirezu porezu na dohodak fizičkih lica ( Sl. Opštine Budva br. 5 od 12.07.2004 godine), propustio da nadležnoj poreskoj Upravi i nadležnom organu lokalne samouprave Budva prijavi, obračuna i isplati porez na dohodak fizičkih lica u ukupnom iznosu od 33.351,45 eura, i prirez porezu na dohodak fizičkih lica u ukupnom iznosu od 4.983,55 eura a na osnovu zakonito stečenog prihoda u iznosu od 425.950,00 eura ostvarenog po ugovoru o pružanju konsaltning usluga i usluga zastupanja sa ,,Zavala Invest''-om DOO kao i na osnovu uplate istog pravnog lica na njegovu karticu, čime je oštetio budžet Crne Gore za iznos od 33.351,45 eura, i budžet lokalne samouprave Opštine Budva za iznos od 4.983,55  eura, pri čemu je bio uračunljiv, svjestan svoga djela i njegove zabranjenosti a čije je izvršenje htio. </span>
</p>
<p>&nbsp;</p>
<p>
<span class="span1">-čime bi bio učinio krivično djelo utaje poreza i doprinosa iz čl.264.st.3. u vezi st.1. Krivičnog zakonika CG. </span>
</p>
<p>&nbsp;</p>
<p>
<span class="span1">Troškovi postupka padaju na teret budžetskih sredstava.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor aktom Kt. broj 531/10 od 07.04.2011 godine optužilo je P N zbog izvršenja krivičnog djela utaje poreza i doprinosa iz člana 264 stav 4 u vezi stava 1 Kz-a i L V zbog izvršenja krivičnog djela utaje poreza i doprinosa iz člana 264 stav 4 u vezi stava 1 Kz-a. U završnoj riječi zamjenik ODT je dana 19.7.2013 godine izmijenio i pranvu kvalifikaciju i činjenični opis djela na način kao u izreci, nakon čega je sud i po završenom glavnom pretresu dana 24.7.2013 godine donio odluku u ovoj krivično pravnoj stvari, na koju su izjavljene žalbe, a Viši sud u P presudom Kž. 1736/13 je potvrdio presudu ovog suda  u osuđujućem dijelu, dok je u oslobađajućem dijelu koji se odnosio na okrivljenog L ukinuo presudu i predmet vratio na ponovno suđenje i odluku.</span>
</p>
<p>
<span class="span1"> </span>
</p>
<p>
<span class="span1">Okrivljeni L V u toku postupka nije pružio odbranu, pa obzirom da je nedostupan sudu i državnim organima, to mu je određeno suđenje u odsustvu rješenjem ovog suda Kv. broj 118/12 od 17.04.2012 godine. </span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvrđenja činjeničnog stanja i krivice optuženih sud je proveo sledeće dokaze: pročitao nalaz i mišljenje vještaka finansijske struke B B od  januara 2011 godine i marta 2011 godine i dopunski nalaz vještaka finansijske struke B B od marta 2013 godine i juna 2013 godine, saslušao vještaka finansijske struke B B, saslušao svjedoka N M, izvršio uvid u zapisnik o izvršenom inspekcijskom nadzoru poreske uprave broj 03/14-5-671/10 od 30.07.2010 godine, na saglasnost stranaka pročitao iskaz ovlašćenog predstavnika Poreske uprave C G M A sa zapisnika pred istražnim sudijom ovog suda od 22.11.2010 godine, i pročitao dopis Ministarstva finansija poreske uprave broj 03/2-1737/14 od 12.2.2014 godine.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka finansijske struke B B od januara 2011 godine utvrđeno je da poreskoj upravi nije obračunat i uplaćen porez po odbitku na isplate fizičkim licima: za 2008 godinu iznos od 148.202,08 eura, za 2009 godinu iznos od 56.053,20 eura. Uplate poreza trebalo je izvršiti u roku od 10 dana od dana izvršenih uplata. Vještak u spisima predmeta nije imao dokumentaciju o izvršenim plaćanjima već je koristio podatke iz zapisnika o poreskom nadzoru. DOO ,,Z I je morala predati poreskoj upravi obrazac IPPO-1, te je bila obavezna obustaviti obračunati porez po odbitku i uplatiti ga na odgovarajući poreski račun, a fizičkim licima iz ugovora uplatiti razliku što je DOO ,,Zavala invest'' propustila učiniti. Istovremeno je DOO ,,Z I u istim rokovima propustila obračunati, obustaviti i uplatiti obaveze po osnovu opštinskog prireza na porez i to: za 2008 godinu iznos od 19.266,30 eura, za 2009 godinu iznos od 7286,94 eura, što ukupno iznosi 26.553,24 eura. Poreski obveznici-odnosno lica kojima su uplaćivana sredstva bili su obavezni do 30-tog aprila tekuće godine za prethodnu godinu poreskoj upravi podnijeti poresku prijavu sa svim prilozima i propisanom dokumentacijom (član 43 stav 2 Zakona o porezu na dohodak fizičkih lica). Takođe, utvrđeno je da poreskoj upravi nije obračunat i uplaćen porez po odbitku na prihode koje su ostvarila nerezidentna pravna lica, i to za 2007 godinu iznos od 24.750,00 eura, za 2008 godinu iznos od 985.092,72 eura i za 2009 godinu iznos od 215.348,31 euro, što ukupno čini iznos od 1.225.191,03 eura. DOO ,,Zavala invest'' (kao obveznik poreza na dobit bila je obavezna obračunati, obustaviti i uplatiti prethodni porez po odbitku (1.225.191,03 eura) i to prilikom isplata nerezidentnim pravnim licima (član 29 Zakona o porezu na dobit pravnih lica). DOO ,,Zavala invest'' je propustila da do 31 januara tekućih godina za prethodne godine kao poreski posrednik-za porez na dohodak fizičkih lica poreskoj upravi preda obrazac IPPO-2 </span><span class="span1">godišnji izvještaj. Ukupne neplaćene poreske obaveze iznose 1.455.999,55 eura. U prilogu nalaza i mišljenja dostavljene su obrasci IPPO-1 i IOPPO. </span><span class="span2"> </span>
</p>
<p>&nbsp;</p>
<p>
<span class="span1">Iz nalaza i mišljenja vještaka finansijske struke B B od marta 2011 godine utvrđeno je da je tokom 2009 godine L V od strane ,,Z I-a uplaćen iznos od 266.650,00 eura. Iznos poreza po osnovu uplate na platnu karticu L V iznosi 26.371,98 eura.</span>
</p>
<p>&nbsp;</p>
<p>
<span class="span1">Iz dopunskog nalaza i mišljenja vještaka finansijske struke B B od marta 2013 godine utvrđeno je da je od strane DOO ,,Z I V L isplaćeno 425.950,00 eura, R N iznos od 34.375,00 eura, K L C 53.722,00 eura i S L iznos od 63.050,81 eura, što ukupno čini iznos od 577.097,81 eura, dok nije bilo isplata na ime Z S i M P. Od strane DOO ,,Z I B je po osnovu navedenih uplata fizičkim licima trebao biti obustavljen porez i uplaćen na odgovarajuće poreske račune, i to u iznosu od 51.938,30 eura. Osim poreza na dohodak fizičkih lica, DOO ,,Z I B trebao je na ukupno obračunati porez na dohodak fizičkih lica uplatiti i prirez na porez fizičkih lica po stopi 13,00 %, odnosno 51.938,30 eura x 13,00 %=  6.751,98 eura. Dopunski nalaz vještak je dao nakon pregleda izvoda žiro računa pravnog lica DOO ,,Zavala invest'' Budva kod Hypo Alpe Adria banke, Prve banke i Crnogorske komercijalne banke i ostale knjigovodstvene dokumentacije pravnog lica DOO ,,Z I.</span>
</p>
<p>&nbsp;</p>
<p>
<span class="span1">Iz dopunskog nalaza i mišljenja vještaka finansijske struke B B od juna 2013 godine utvrđeno je da je od strane DOO ,,Zavala invest'' V L isplaćeno 425.950,00 eura, R N iznos od 34.375,00 eura, Katei Lee Carter 53.722,00 eura i S L iznos od 63.050,81 eura.</span>
</p>
<p>&nbsp;</p>
<p>
<span class="span1">Vještak finansijske struke B B je u svom iskazu na glavnom pretresu dana 28.06.2012 godine naveo da u svemu kao u osnovnom nalazu od januara 2011 godine i od marta 2011 godine. Pravno lice ,,Z I je imala obavezu kao posrednik u isplati poreza da porez obračunava za fizička lica, obustavi ga od isplata koje daje fizičkim licima, a zatim izvrši uplatu tog poreza na odgovarajuće poreske račune. Samim tim fizička lica su imala obavbezu samo do 30.04. za tekuću godinu da u plavim prijavama navedu prihode koje su ostvarili, u obrascima, a za prethodnu godinu, a da uz tu prijavu prilože dokumentaciju i to obrazac IPPO-1 koju dobiju od ,,Zavala invest''-a, a koju im je u obavezi ,,Z I dostaviti. </span>
</p>
<p>
<span class="span1">Prilikom odgovora na pitanja na glavnom pretresu dana 28.06.2012 godine naveo je da u slučaju da pravno lice nije fizičkim licima uplatio umanjen iznos za porez, tada fizičko lice ima obavezu da prijavi i da plati taj porez. Obzirom da je Vječesavu Lejbmanu od strane "Z I" uplaćivani iznosi i na platnu karticu i na račun. Ovaj iznos koji je naveo da je V L od strane "Z I" uplaćen iznos od 266.650,00.- eura, taj iznos ulazi u ukupno isplaćeni iznos od 429.650.- eura, a radi se o uplati na karticu, a isto  se odnosi i na iznos obaveze koja je  trebala biti plaćena u iznosu od 26.371,98.- eura, koja ulazi  u iznos obračunatog poreza  od 42.492,86.- eura. Svakako bi njegov nalaz bio potpuniji da je raspolagao kompletnom dokumentacijom koja se odnosila  i na ugovore i na  isplaćene obaveze po osnovu tih ugovora, te izvode sa računa i izvoda sa kartica. Na osnovu zapisnika o izvršenoj kontroli finansijskog inspektora utvrđena je obaveza plaćanja poreza, a da li je ta obaveza i izmirena bilo od pravnog lica, bilo od fizičkog lica, to vještaku nije poznato jer nije rasplagao dokumentacijom. Od vrste prihoda i zavisi obaveza plaćanja poreza, a koju je i naveo na prvoj stranici osnovnog nalaza i mišljenja, ali isti je postupak </span><span class="span1">podnošenja prijava za poreske obveznike samo što u različitim kolonama prikazuje različito stanje. Za prihode ostvarene po osnovu savjetovanja, marketinga i konsalting usluga  vještak je naveo da se radi o intelektualnim uslugama, a u što svakako spadaju  konsultantske usluge, zastupanje, lingvističke ekspertize i fraza izraza. Fizička lica koja su navedena u nalazu i kojima su po osnovu pružanja konsalting i dr. usluga isplaćeni iznosi, nisu pravna lica jer nije u dokumentaciji pronašao registraciju istih, već o fizičkim licima kojima su po tom osnovu isplaćeni iznosi, što znači da se ne radi o samostalnoj djelatnosti. Ako ugovor glasi kao ugovor o povremenim i privremenim poslovima iz samog sadržaja ugovora proizilazi da je predmet takvog ugovora zakup poslovne prostorije, tada se obaveza utvrđivanja i plaćanja poreza po ovakvom ugovoru vrši i obračunava  na osnovu sadržine ugovora a ne samog naslova. Jednokratne isplate koje se vrše fizičkim licima potpadaju pod porez pod ostala primanja.Poreska obaveza nastaje u roku od 10 dana od dana obračuna isplate i nije bitno da li je ta isplata izvršena. Taj nalog se može obustaviti u slučaju da usluga nije pružena, ali tada poreski posrednik predaje izmjenjenu prijavu. Poresku obavezu obračunava i isplaćuje poreski posrednik u ovom slučaju "Zavala invest", obično taj obračun radi finansijska služba. U poreskoj prijavi pravno lice "Z I" upisuje imena fizičkih lica i njihov PIB i JMBG, pa samim tim je i dužna da navede a kako je to u formularima predviđeno da li se radi o rezedentnom ili nerezidentnom licu. Na pitanje branioca okrivljenog V L da li okrivljeni Lejbman obzirom da je ruski državljanin, a imajući u vidu ugovor o izbjegavanju dvostrukog oporizavanja sa V R F, da li je  isti ukoliko je platio navedeni porez R F, dužan isplatiti isti i Crnoj Gori, vještak je odgovorio da ako postoji takav sporazum sa Ruskom Federacijom i postoje dokazi da je u Rusiji plaćen porez po ovom osnovu da tada obaveza optuženog prema Crnoj Gori ne postoji. Fizičko strano lice je dužno u poreskoj prijavi da prikaže obračunati porez, s tim da ga neće biti u djelu za isplatu s pozivom na član koji reguliše da nije u obavezi da izvrši isplatu poreza a svakako i uz dostavu dokaza da je izvršio isplatu u toj stranoj državi.</span>
</p>
<p>&nbsp;</p>
<p>
<span class="span1">Vještaka finansijske struke B B je u svom iskazu na glavnim pretresima dana 18.04.2013 godine i 08.07.2013 godine, naveo da u svemu kao u osnovnom nalazu od januara 2011 godine, od marta 2011 godine i dopunskog nalazu od marta 2013 godine. </span>
</p>
<p>&nbsp;</p>
<p>
<span class="span1">Prilikom odgovora na pitanja na glavnom pretresu dana 18.04.2013 godine naveo je da je u poslednjem tj. dopunskom izvještaju od 18.03.2013 godine a nakon pribavljenih izvoda žiro računa pravnog lica ,,Z I Budva od H A A banke, P B i CKB-a utvrdio ukupan iznos uplaćenih sredstava na žiro račun za svako fizičko lice pojedinačno i u ukupnom iznosu tako da mijenja svoj osnovni nalaz u djelu ukupnog uplaćenog iznosa i pojedinačnih iznosa u odnosu na svako fizičko lice a kako je to prikazao u tabelama. Dodao je da je ukupna poreska obaveza odnosno da je DOO Z I B trebao da ukupno obračuna porez na dohodak fizičkih lica i uplati porez i prirez na porez fizičkih lica u ukupnom iznosu od 58.690,28 eura a pojedinačno je to prikazano po fizičkim licima na predzadnjoj strani dopunskog izvještaja od 18.03.2013 godine, a u odnosu na Vječeslava Lejbmana naveo je da ukupan porez na dohodak fizičkih lica i prireza za porez iznosi 43.318,55 eura. Nije raščlanio pojedinačno koliko je oštećen budžet Crne Gore a koliko budžet lokalne samouprave obzirom da se dio poreza trebao uplaćivati na žiro račun budžeta Crne Gore a dio na žiro račun budžeta lokalne samouprave jer se dio od ukupog iznosa neplaćenog poreza treba uplaćivati i na žiro račun lokalne samoouprave a taj dio se odnosi na prirez na porez. Objasnio je </span><span class="span1">da prirez na porez fizičkih lica po stopi od 13% se uplaćuje na žiro račun lokalne samuoprave i taj je iznos u konretnom slučaju bio 6.751,98 eura za koji iznos je oštećena lokalna samouprava Opština Budva. ,,Zavala Invest'' doo je imala obavezu da obračuna i porez na dohodak fizičkih lica i prirez na porez fizičkih lica. Utvrdio je da porez nije plaćen i to uvidom u izvode sa žiro računa DOO ,,Zavala invest'' jer da je porez plaćen to bi u izvodima bilo upisano jer je ,,Zavala invest'' kao pravno lice dužna da svoje poslovanje vodi preko žiro računa kod poslovnih banaka. Uvidom u izvod sa računa DOO ,,Zavala invest'' nije mogao da vidi ko je u ime tog pravnog lica davao naloge da se isplate ti iznosi fizičkim licima, te da se to može utvrditi na osnovu registarcije pravnog lica i na osnovu dokumentacije u bankama gdje su deponovani potpisi ovlašćenih lica. Nalaze a i poslednju dopunu dao je na osnovu uvida u izvode računa DOO Zavala invest u korist pojedinih fizičkih lica u kojim izvodima ne stoji osnov po kojem su isplaćivani a u prilog izvoda nijesu priloženi sami ugovori iz kojih bi se vidio osnov a svrha se vidi iz šifara koji su u izvodu. Prilikom dopunskog nalaza iz marta 2013 godine pored uplaćenih iznosa nije upisao šifru svrhe uplate pa se sada ne može izjasniti na okolnost svrhe uplate svakog pojedinačnog iznosa. Na pitanje da li je po osnovu ugovora koji se pominju L V primio iznos a na koji je ovim ugovorima poslodavca Zavala invest bila u obavezi da prijavi i plati porez vještak odgovara da nije mogao da dobije dokumentaciju od Z investa kako bi provjerio prednje. Na pitanje da li je crnogorski državljanin dužan da stranom pravnom licu na crnogorskoj teritoriji prilikom pružanja usluga obračuna porez ako je usluga izvršena u C G vještak odgovara da jeste. </span>
</p>
<p>&nbsp;</p>
<p>
<span class="span1">Prilikom odgovora na pitanja na glavnom pretresu dana 08.07.2013 godine naveo je da je prvenstveno bila obaveza pravnog lica da obračuna, obustavi i plati porez po osnovu obustava na račun fizičkim licima, a da njima uplaćuje umanjene iznose po odbitku poreza, te da ukoliko pravno lice to ne uradi, da tada postoji obaveza fizičkog lica da prijavi prihode po osnovu ovakvih uplata u kojem slučaju bi se njima obračunao porez. U konkretnom slučaju, što se tiče V L u pitanju je isti iznos poreske obaveze i poreske stope koju su bili u obavezi da plati i pravno lice, a kako je to objasnio na trećoj stranici dopunskog nalaza i mišljenja iz juna 2013 godine. Vještak pojašnjava kako je to već i pojasnio u dopuni nalaza od juna 2013 godine, a nakon uvida u šifre, svrhu uplata, da su sve uplate bile oporezive, odnosno označene šiframa koje se odnose na oporezive usluge, tj. da ni jedna uplata nije bila neoporeziva a koja je predmet ovog postupka i to po osnovu poreza na dohodak fizičkih lica. Prirez je dužan da plaća onaj ko je dužan da plaća porez i to u korist opštinskog budžeta, a prema stopama koje su određene u svakoj opštini pojedinačno.Na pitanje  branioca okrivljenog V L, da li je DOO "Z " B bila dužna da prijavi i obračuna porez za uplate koje su isplaćivane na ime R N, na isti način kao i za V L, vještak odgovara da jeste, da je to prvenstveno bila obaveza  "DOO Z I" Budva. </span>
</p>
<p>&nbsp;</p>
<p>
<span class="span1">Svjedok N M je naveo da što se tiče okolnosti obaveze prijave poreza na dohodak fizičkih lica, obaveza postoji za pravno lice u trenutku isplate navedenih prihoda na propisane obrasce kod Poreske uprave, što pravno lice nije učinilo do momenta inspekcijskog nadzora, te je donošenjem rješenja o utvrđenoj obavezi podnešena i poreska prijava za utvrđene obaveze, po osnovu poreza i doprinosa fizičkih lica koje pravno lice duguje. Što se tiče obaveze podnošenja poreske prijave na dohodak fizičkih lica zakonom je propisana i za nerezidentno i rezidentno fizičko lice koje je bilo dužno da do kraja aprila tekuće godine podnese odgovarajuću </span><span class="span1">poresku prijavu za ostvareni prihod u prethodnoj godini. Nije mu poznato da su takve prijave podnešene od strane L V, jer i u postupku nadzora nije bilo moguće sa njim stupiti u kontakt. Što se tiče rokova podnošenja poreskih prijava za pravno lice, oni su definisani zakonom, da je pravno lice dužno da takvu prijavu podnese u trenutku isplate, a fizičko lice prijavu na ostvarene prihode podnosi do kraja aprila tekuće godine za prethodnu godinu. Podnošenjem poreskih prijava stvara se obaveza za plaćanje i tu obavezu sprovodi nadležna služba Poreske uprave. Nije mu poznato da li je za fizičko lice podnešena poreska prijava i da li je po istoj izvršeno plaćanje poreske obaveze, jer poslovanje fizičkog lica nije bilo predmet nadzora. Inače, sve naprijed navedeno je konstatovao na zapisniku . </span>
</p>
<p>
<span class="span1">Prilikom odgovora na pitanja na glavnom pretresu svjedok N M je naveo da </span><span class="span1">lica koja je pobrojao na 11-oj strani zapisnika o izvršenoj inspekcijskoj kontroli su uglavnom nerezidenti, a njegova obaveza nije bila da se bavi utvrđivanjem tih činjenica, kao što su mjesto stanovanja i državljanstvo, a obzirom da je isplata izvršena za usluge pružene u C G, postojala je obaveza obračuna poreza po crnogorskim zakonima, a koju obavezu je on utvrdio zapisnikom, da se radi o nerezidentima, prije svega je zaključio na osnovu imena tih lica-pružaoca usluga. Prije svega radilo se o prihodima, a po osnovu ugovora o povremenim i privremenim poslovima, što se uglavnom odnosilo na savjetovanja, pružanja marketinških i konsultantskih usluga itd, a uvidom u svaki ugovor se može utvrditi pojedinačno o čemu se radilo. Što se tiče ovih ugovora o povremenim i privremenim poslovima, isti su zaključeni za potrebe pravnog lica i to DOO "Z I", a ne može se tačno reći gdje su te usluge pružane i na koji način, kao na primjer savjetovanje na sat, pa se pretpostavlja da se ovakve vrste usluga-konsalting vrši u sjedištu pravnog lica, a svakako je isplata tih usluga izvršena u C G, a i ugovori su zaključeni u C G. Takođe u dokumnetaciji pravnog lica DOO " Z I", pronašao je podatke da su uplate po zaključenim ugovorima izvršene i to kako na žiro-račune tako i na tekuće račune kod poslovnih banaka u inostranstvu, a dijelom je uplaćeno i na Visa kartice, kao što je Visa kartica na ime </span><span class="span1">L V</span><span class="span1">, koja je otvorena kod CKB AD P, a br. kartice je označen na 10-oj strani zapisnika. P N je bila izvršni direktor DOO " Z I"-a, i isključivo je ona potpisala sve naloge za isplatu za pružene usluge, a po ugovorima koji su predmet bili inspekcijskog pregleda, koji je on vršio. Firma DOO  "Z I" je imala knjigovodstvo, koje se vodilo u sjedištu firme, a a knjigovodstvo je vođeno pod stručnim nadzorom J T, a po zaključenom posebnom ugovoru o pružanju konsalting usluga. Poresku prijavu pravnog lica je dužna da sačini i obračuna finansijska služba, a potpisuje je izvršni direktor kao ovlašćeno lice. S</span><span class="span1">va fizička lica su dužna na kraju godine podnijeti "Plavu prijavu", i to do 30.03. tekuće godine za predhodnu godinu, u kojoj je dužno iskazati sve vrste prihoda ostvarene u predhodnoj godini, i upravo na tim prihodima se obračunava porez. Nepodnošenje ili podnošenje "Plave prijave" je svakako definisano Zakonom, a samo nepodnošenje prijave od strane fizičkog lica podliježe prekršajnoj odgovornosti i prijavi, ali pošto se radi o značajnom iznosu koji nije prijavljen od strane L V, svjedok navodi da po njegovom ubjeđenju to je isti svjesno izbjegao da ne prijavi ostvaren prihod. Dio prihoda koji je jednom oporezovan se ne oporezuje po drugoj prijavi, npr. da je pravno lice podnijelo mjesečnu prijavu za oporezivanje plaćenih usluga po ugovoru o djelu fizičkom licima, onda fizičko lice po tom osnovu ne bi imalo obavezu plaćanja poreza na dohodak fizičkog lica, iz razloga toga što je čl. 2. navedenog Zakona rečeno da poreski obveznik je fizičko lice, a pravno lice prilikom isplate obustavlja u ime fizičkog lica, i uplaćuje poresku obavezu kao poreski posrednik. Po njegovom mišljenju L V je morao znati a obzirom da je bio ovlašćeni zastupnik pravnog lica DOO " Z I", i stalno bio prisutan u sjedištu i obzirom </span><span class="span1">da je sva dokumentacije bila kod njega, i on organizovao poslove, da pravno lice nije podnijelo poresku prijavu, a za isplaćene iznose po osnovu pružanih usluga licima pobrojanim u zapisniku na str. 11, a to je zaključio iz razgovora sa ostalim zaposlenima dok je vršio kontrolu, mada lično nije vidio L V. Iako ne postoji obaveza da fizičko lice plati porez ukoliko ga je za njega platilo  pravno lice, međutim postoji obaveza fizičkog lica da u " Plavoj prijavi" prijavi taj ostvaren prihod, uz konstataciju da je porez platilo pravno lice.</span>
</p>
<p>&nbsp;</p>
<p>
<span class="span1"></span><span class="span1">Uvidom u zapisnik o izvršenom inspekcijskom nadzoru poreske uprave broj 03/14-5-671/10 od 30.07.2010 godine utvrđeno je da je nadzor od strane poreskog inspektora N M izvršen kod DOO ,,Zavala invest''-a, te da je istom prisustvovao finansijski konsultant T J. Inspekcijskim nadzorom je obuhvaćen period od 01.11.2007 godine do 31.05.2010 godine. Inspekcijskim nadzorom u analitičke evidencije 51100 Dobavljači domaći i 51101 Dobavljači iz inostranstva u 2008 godini poslovnog partnera 020125 V L iz R F je utvrđeno da je ugovore o vršenju usluga sa V L  u ime DOO ,,Z I-a potpisala izvršni direktor P N. Imenovani izvršilac V L je naručiocu posla podnosio obračune utrošenih sati na izvršenju ugovorenog zadatka, koje je ovjeravala izvršni direktor P N. Po naznačenim ugovorima i obračunima izvršiocu posla V L je isplaćen u 2008 godini iznos od 744.882,00 eura. Shodno Zakonu o porezu na dohodak fizičkih lica izvršen je, od strane inspektora, obračun poreza na lična primanja (ugovor o djelu) na način što se utvrđena neto osnovica od 744.964,78 neto isplate, dijeli koeficijentom 0,937 i dobija bruto osnovica od 794.964,78 od koje se vrši umanjenje standardnih troškova od 40 % i dobija osnovica za oporezivanje u iznosu 476.978,86 te primjenom poreske stope od 9 % utvrđuje se poreska obaveza u iznosu od 42.928,09 eura. Poreski obveznik po Zakonu je rezidentno i nerezidentno fizičko lice koje ostvari dohodak iz izvora utvrđenih ovim zakonom (član 2 stav 1). Članom 43 stav 1 propisano je da je poreski obveznik dužan da po isteku poreskog perioda nadležnom poreskom organu podnese poresku prijavu do kraja aprila tekuće godine za prethodnu godinu, što Viacheslav Leybman nije učinio. Inspekcijskim nadzorom u analitičke evidencije 51100 Dobavljači domaći i 22101 Biznis kartica u 2009 godini poslovnog partnera 020125 V L iz R F utvrđeno je da je imenovani sklopio ugovor za pružanje konsalting usluga, zastupanja i lingvističke ekspertize fraza i izraza koje mu naručilac dostavi za ekspertizu. Ugovore o vršenju usluga u ime pravnog lica DOO ,,Zavala invest'' je potpisala P N-izvršni direktor i V L- zastupnik kao izvršilac. Imenovani izvršilac V L je naručiocu posla podnosio obračune utrošenih sati na izvršenju ugovorenog zadatka, koje je ovjeravala izvršni direktor P N, da je obračun tačan. Po naznačenim ugovorima i obračunima izvršiocu posla V L  je isplaćen u 2009 godini iznos od 163.000,00 eura. Takođe su evidentirana plaćanja po osnovu biznis kartice koju je kod Crnogorske komercijalne banke AD Podgorica pod brojem ME 25510000000102535830 otvorio L V na svoje ime. Na knjigovodstvenom računu 22101 Biznis kartica u 2009 godini, pravno lice DOO ,,Zavala invest'' je evidentiralo uplate u korist navedene biznis kartice u iznosu od 266.650,00 eura. Kako navedene isplate putem kartice nisu pravdane niti pokrivene odgovarajućom dokumentacijom a odnose se na period od 26.02. do 20.08.2009 godine, to su navedene isplate imenovanom tretirane ostalim ličnim primanjem u smislu člana 14 stav 3  tačka 7 Zakona o porezu na dohodak fizičkih lica i isplaćeni iznos uključen u osnovicu, ukupno isplaćeno ostalo lično primanje od 429.650,00 eura, za obračun poreza na ostala lična primanja. Primjenom odredbi Zakona o porezu na dohodak fizičkih lica izvršen je od strane inspektora obračun poreza na ostala lična primanja (ugovor o djelu) na način što je utvrđena </span><span class="span1">neto osnovica od 429.650,00 neto isplate dijeli koeficijentom 0,937 kako se dobija bruto osnovica od 458.537,88 od koje se vrši umanjenje standardnih troškova od 40 % i dobija osnovica za oporezivanje u iznosu od 275.122,73, te primjenom poreske stope od 9 % utvrđuje poreska obaveza u iznosu od 24.761,04 eura. Poreski obveznik po Zakonu je rezidentno i nerezidentno fitičko lice koje ostvari dohodak iz izvora utvrđenih ovim zakonom (član 2 stav 1). Članom 43 stav 1 propisano je da je poreski obveznik dužan da po isteku poreskog perioda nadležnom poreskom organu podnese poresku prijavu do kraja aprila tekuće godine za prethodnu godinu, što V L nije učinio. U postupku nadzora utvrđeno je da je po osnovu ugovora o privremenim i povremenim poslovima izvršena isplata i sledećim licima u 2008 godini: 1. Z S iunos od 135.300,00 eura; 2. R N iznos od 37.500,00 eura; 3. K L C iznos od 75.610,00 eura; 4. M P iznos od 140.000,00 eura i 6. S L iznos od 132.690,00 eura, što ukupno čini iznos od 521.100,00 eura. Navedene isplate licima za povremene i privremene poslove takođe predstavljaju lično primanje koje se oporezuje po Zakonu o porezu na dohodak fizičkih lica. Primjenom metodologije obračuna utvrđena je poreska obaveza i to: 521.100,00 ÷ 0.937= 556.136,60 x 60 %= 333.681,96 x 9 %= 30.031,37 eura. Poreski obveznik po Zakonu je rezidentno i nerezidentno fitičko lice koje ostvari dohodak iz izvora utvrđenih ovim zakonom (član 2 stav 1). Članom 43 stav 1 propisano je da je poreski obveznik dužan da po isteku poreskog perioda nadležnom poreskom organu podnese poresku prijavu do kraja aprila tekuće godine za prethodnu godinu, što naprijed navedena lica nisu učinila.Takođe, utvrđeno je da je po osnovu ugovora o privremenim i povremenim poslovima izvršena isplata u 2009 godini sledećim licima: 1. M A iznos od 35.610,00 eura; 2. K L C iznos od 63.000,00 eura i 3. S lauriju iznos od 38.050,00 eura, što ukupno iznosi 136.660,00 eura. Navedene ispalte licima za povremene i privremene poslove takođe predstavljaju lično primanje koje se oporezuje po Zakonu o porezu na dohodak fizičkih lica kao u prethodnom slučaju. Primjenom iste metodologije obračuna utvrđena je poreska obaveza i to: 136.660,00÷0.937=145.848,45 x 60 %= 87.509,07 x 9 %= 7.875,81 euro. Poreski obveznik po Zakonu je rezidentno i nerezidentno fitičko lice koje ostvari dohodak iz izvora utvrđenih ovim zakonom (član 2 stav 1). Članom 43 stav 1 propisano je da je poreski obveznik dužan da po isteku poreskog perioda nadležnom poreskom organu podnese poresku prijavu do kraja aprila tekuće godine za prethodnu godinu, što naprijed navedena lica nisu učinila.  Ukupno utvrđene obaveze po osnovu poreza po odbitku za period kontrole iznose 1.354.382,37 eura.</span>
</p>
<p>&nbsp;</p>
<p>
<span class="span1">Ovlašćeni predstavnik Poreske uprave Crne Gore M A je navela da se pridružuju krivičnom gonjenju i postavljaju imovinsko pravni zahtjev. </span>
</p>
<p>&nbsp;</p>
<p>
<span class="span1">Na osnovu dopisa Ministarstva finansija poreske uprave broj 03/2-1737/14 od 12.2.2014 godine, da je oporezivanje dohotka fizički hlica u periodu od 1.11.2007 do 12.10.2011 godine bilo propisano odredbama Zakona o oporezu na dohodak fizičkih lica / Službeni list RCG br. 65/01,37/04,78/06 i 04/07/. Prema čl. 16. navedenog Zakona prihodom od samostalne djelatnosti smatra se prihod ostvaren od drugih samostalnih djelatnosti koji nisu osnovna djelatnost poreskog obveznika, a povremeno se obavljaju radi ostvarivanja prihoda. Takvima su smatrani ugovori o djelu, autorski ugovor, ugovor  o konsaltingu i drugi ugovori po osnovu kojih se ostvaruje prihod. Kod isplate ovih prihoda fizičkom licu bez obzira da  li je u pitanje rezidentno ili nerezidentno fizičko lice, shodno se primjenjuju odredbe čl. 48. st. 5.  Zakona o porezu na dohodak fizičkih lica u kome je bilo propisano da porez na prihod ostvaren od drugih samostalnih djelatnosti, koja nijesu osnovna djelatnost </span><span class="span1">poreskog obveznika, povremeno se obavljaju radi ostvarivanja prihda, obračunava, obustavlja i isplaćuje isplatilac prihoda, pri svakoj ispalti po stopi od 15% na poresku osnovicu, koja predstavlja razliku izmedju ugovorene bruto naknade i standardnih rashoda u iznosu od 40%. Dakle prema tada važećim propisima isplatilac prihoda je bio u obavezi da na oporezivu osnovicu obračuna, obustavi i plati porez na dohodak po stopi od 15%, ukoliko nije drukčije propisano ugovorom o izbjegavanju o dvostrukom oporezivanju zaključenog izmedju države CG i države rezidentnosti tog fizičkog lica. Dalje iz dopisa proizilazi da što se tiče prekršajne odgovornosti, ni u jednom članu tog zakonu, niuje propisana kaznena mjera za fizičko lice koje ostvaruje prihod po ovom osnovu kao ni za isplatioca tih prihoda - pravno lice. Dakle, shodno tada važećoj odredbi čl. 43. st. 4. navedenog zakona poreski obveznik koji je ostvario prihod od drugih samostalnih djelatnosti iz čl. 16.st. 1. nije imao obavezu podnošanja godišnje prijave poreza na dohodak fizičkikh lica / obrazac GPP-FL/,jer su se  plaćene akontacije poreza po odbitku smatrale  konačno utvrdjenim porezom po tom osnovu .</span>
</p>
<p>&nbsp;</p>
<p>
<span class="span1">Nije bilo predloga za dopunu dokaznog postupka.</span>
</p>
<p>
<span class="span1"> </span>
</p>
<p>
<span class="span1">Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu okrivljenog sud je našao  da nije dokazano da je okrivljeni učinio krivično djelo za koje je optužen, pa je shodno članu 373 . stav 1. tačka 2. ZKP riješio kao u izreci.</span>
</p>
<p>&nbsp;</p>
<p>
<span class="span1"> Naime, iz nalaza i mišljenja vještaka finansijske struke B B od januara i marta 2011 godine utvrđeno je da DOO ,,Z I poreskoj upravi nije obračunala i uplatila porez po odbitku na isplate fizičkim licima za 2008 i 2009 godinu, a koje uplate poreza je trebalo izvršiti u roku od 10 dana od dana izvršenih uplata, a takođe DOO ,,Zavala invest'' je propustila da za 2008 i 2009 godinu obračuna, obustavi i uplati obaveze po osnovu opštinskog prireza na porez. Tačne iznose koje je po osnovu poreza po odbitku na isplate fizičkim licima i prireza na porez DOO ,,Z I trebala da uplati sud je utvrdio na osnovu dopunskih nalaza i mišljenja vještaka finansijske struke B B od marta i juna 2013 godine (koje je vještak finansijske struke dao nakon pregleda izvoda žiro računa pravnog lica kod Hypo Alpe Adria banke, Prve banke i Crnogorske komercijalne banke, te ostale knjigovodstvene dokumentacije DOO ,,Zavala invest'') iz kojih je utvrđeno da je od strane DOO ,,Zavala invest'' V L isplaćeno 425.950,00 eura ( i na platnu karticu i na račun), R N iznos od 34.375,00 eura, K L C 53.722,00 eura i S L iznos od 63.050,81 eura, te da je od strane DOO ,,Zavala invest'' na osnovu navedenih uplata fizičkim licima, trebao biti obustavljen porez i uplaćen na odgovarajuće poreske račune i to u iznosu od 51.938,30 eura, a takođe DOO ,,Zavala invest'' je na ukupno obračunati porez na dohodak fizičkih lica trebao uplatiti i prirez na porez fizičkih lica u iznosu od 6.751,98 eura.</span>
</p>
<p>
<span class="span1"> </span>
</p>
<p>
<span class="span1">Takođe, vještak finansijske struke B B je u svom iskazu naveo da je uvidom u izvode sa žiro računa DOO ,,Z I utvrdio da navedeno pravno lice nije obračunalo i platilo porez na dohodak naprijed navedenih fizičkih lica i prirez porezu na dohodak fizičkih lica, jer da je porez plaćen to bi u izvodima bilo upisano jer je DOO ,,Zavala invest'' kao pravno lice dužno da svoje poslovanje vodi preko žiro računa kod poslovnih banaka. </span>
</p>
<p>&nbsp;</p>
<p>
<span class="span1">Sud je u potpunosti prihvatio sadržinu nalaza i mišljenja vještaka finansijske struke B B od januara i marta 2011 godine, te dopunskih nalaza i mišljenja istog vještaka od marta i juna 2013 godine, kao i iskaza istog vještaka sa glavnih pretresa, jer ista nije osporena na bilo koji način, a radi se o nalazima koji su urađeni po pravilima struke.</span>
</p>
<p>&nbsp;</p>
<p>
<span class="span1">Dalje, svjedok N M je u svom iskazu naveo da su fizička lica-pružaoci usluga ostvarivali prihode po osnovu ugovora o povremenim i privremenim poslovima sa DOO ,,Z I, što se uglavnom odnosilo na savjetovanja, pružanje marketinških i konsultantskih usluga, čiji iskaz je sud prihvatio jer je isti potvrđen zapisnikom o izvršenom inspekcijskom nadzoru Poreske uprave broj 03/14-5-671/10 od 30.07.2010 godine iz kojeg je utvrđeno da je u toku 2008 i 2009 godine DOO ,,Zavala invest'' po osnovu ugovora o privremenim i povremenim poslovima vršila isplate V L ( i na platnu karticu i na račun ), zatim R N, K L C i S L. Takođe, iskaz svjedoka N M u ovom dijelu je potvrđen i iskazom vještaka finansijske struke B B, koji je naveo da su isplate fizičkim licima V L, R N, K L C i S L vršene po osnovu pružanja savjetovanja, marketinga, konsalting i drugih usluga.</span>
</p>
<p>&nbsp;</p>
<p>
<span class="span1">Krivično djelo utaje poreza i doprinosa iz člana 264 stav 3 u vezi stava 1 Kz-a čini ono lice koje, između ostalog, u namjeri da on ili neko drugo fizičko ili pravno lice potpuno ili djelimično izbjegne plaćanje poreza, u slučaju obavezne prijave ne prijavi zakonito stečeni prihode, dok djelo iz stava 3 ovog člana postoji ako iznos obaveze iz stava 1 ovog člana čije se plaćanje izbjegava prelazi iznos od deset hiljada eura.  </span>
</p>
<p>&nbsp;</p>
<p>
<span class="span1"> Naime,  optužnicom ODT Kotor okrivljenom Viacheslav Leybmanu stavljeno je na teret da je time što je protivno članu 43 stav 1 i 2 Zakona o porezu na dohodak fizičkih lica i članu 6 Odluke o prirezu porezu na dohodak fizičkih lica  ( službeni list Opštine Budva broj 5 od 12.07.2004 godine), propustio da nadležnoj poreskoj Upravi i nadležnom organu lokalne samouprave Budva prijavi, obračuna i isplati porez na dohodak fizičkih lica i prirez porezu na dohodak fizičkih lica, a na osnovu zakonito stečenog prihoda ostvarenog po ugovoru o pružanju konsalting usluga i usluga zastupanja sa DOO ,,Zavala invest''-om i na osnovu uplate istog pravnog lica na njegovu karticu, oštetio budžet Crne Gore i budžet lokalne samouprave Opštine Budva.</span>
</p>
<p>&nbsp;</p>
<p>
<span class="span1">Članom 43 stav 1 Zakona o porezu na dohodak fizičkih lica propisano je da je poreski obveznik poreza na dohodak dužan da, po isteku poreskog perioda nadležnom poreskom organu podnese poresku prijavu, dok je stavom 2 naprijed navedenog člana propisano da se poreska prijava podnosi do kraja aprila tekuće godine za prethodnu godinu. Članom 6 Odluke o prirezu porezu na dohodak fizičkih lica Opštine Budva (Službeni list Opštine Budva broj 5 od 12.07.2004 godine) je propisano da se u pogledu načina obračunavanja i plaćanja prireza shodno primenjuju odredbe Zakona o porezu na dohodak fizičkih lica. </span>
</p>
<p>&nbsp;</p>
<p>
<span class="span1">U toku ovog postupka je nesporno utvrdjeno da su uplate po istim osnovima od strane DOO"Zavala investa" Budva  vršena i drugim fizičkim licima i to: R N, K L, S Lauri, Z S, M P i okrivljenom, te da DOO"Zavala invest" nije obračunala, obustavila i uplatila  porez na dohodak fizičkih  lica, u odnosu na nijedno od istih. Medjutim utvrdjeno je i da je ODT podiglo optužnicu samo protiv okrivljenog L, koji je u ovom pravnom licu bio ovlašćeni zastupnik. Takodje je nesporno utvrdjeno tokom postupka </span><span class="span1">da je u kritičnom periodu izvršni direktor DOO "Zavale investa" bila P N, koja je i osudjena zbog krivičnog djela utaje poreza i doprinosa iz čl. 264.st. 3. u vezi st. 1. KZ CG i to presudom ovog Suda K.br. 171/11/11 od 24.7.2013 godine,a koja presuda je u odnosu na istu postala pravosnažna obrziom da je potvrdjena presudom Višeg suda u Podgorici Kž.br. 1736/13. Dakle, u kritičnom periodu izvršni direktor isplatioca tj. DOO "Zavale investa", tj. lice koje je bilo dužno da sačinjava  poresku prijavu, za to pravno lice, bila je izvršni direktor P N, zbog čega je ista i oglašena krivom i kažnjena.</span>
</p>
<p>&nbsp;</p>
<p>
<span class="span1">I vještak finansijske struke B B navodi da je da je prvenstveno bila obaveza pravnog lica da obračuna, obustavi i plati porez po osnovu obustava na račun fizičkim licima, a da njima uplaćuje umanjene iznose po odbitku poreza, te da ukoliko pravno lice to ne uradi, da tada postoji obaveza fizičkog lica da prijavi prihode po osnovu ovakvih uplata u kojem slučaju bi se njima obračunao porez.  </span>
</p>
<p>&nbsp;</p>
<p>
<span class="span1">I sam tužilac pravi razliku izmedju okrivljenog L koji je bio ovlašteni zastupnik DOO "Zavala investa", i drugih lica koja su primala novac po istim osnovama (R Nenada, K L, S L, Z S, M P) navodeći da oni nijesu ni mogli ni moraju da znaju da DOO "Zavala invest" nije prijavila i izvršila obračun poreza na dohodak, pri tom navodeći da je bilo samo osnova da se L optuži za neizvršenje te radnje.  </span>
</p>
<p>
<span class="span1"> </span>
</p>
<p>
<span class="span1">Pri takvom stanju stvari, a imajuću u vidu provedene dokaze, sud je utvrdio objektivne elemente bića predmetnog krivičnog djela, međutim da bi se neko oglasio krivim zbog izvršenja krivičnog djela, na nesumnjiv način se mora utvrditi i psihički odnos učinioca prema istom. U konkretnom slučaju sud nije na nesumnjiv način utvrdio da je okrivljeni bio svjestan da svojim radnjama vrši krivično djelo. Dakle imajući u vidu prednje, te činjenicu da okrivljeni, koji je u kritično vrijeme bio ovlašteni zastupnik DOO "Zavala investa", nije bio lice koje je dužno da u ime tog DOO nadležnoj poreskoj Upravi i nadležnom organu lokalne samouprave Budva prijavi, obračuna i isplati porez na dohodak fizičkih lica i prirez porezu na dohodak fizičkih lica, već je to bila Panina Natalia kao izvršni direktor tog DOO, to za sud na nesumnjiv način nije dokazano postojanje umišljaja kod okrivljenog za izvršenje krivičnog djela stavljenog mu na teret. I sam vještak finansijske struke navodi da je  prvenstveno bila obaveza pravnog lica da obračuna, obustavi i plati porez po osnovu obustava na račun fizičkim licima, a da njima uplaćuje umanjene iznose po odbitku poreza, te da ukoliko pravno lice to ne uradi, da tada postoji obaveza fizičkog lica da prijavi prihode po osnovu ovakvih uplata u kojem slučaju bi se njima obračunao porez, međutim u ovom postupku sud na nesumnjiv način nije mogao da utvrdi da je okrivljeni L mogao da zna da je pravno lice kao isplatilac propustilo da nadležnoj poreskoj upravi i nadležnom organu lokalne samouprave Budva prijavi, obračuna i isplati porez na dohodak fizičkih lica i prirez porezu na dohodak fizičkih lica, u kojem slučaju obaveza da prijavi prihode po osnovu ovakvih uplata, prelazi na njega, što dovodi do toga da bi se tek tada njemu obračunao porez. Činjenica da je neko ovlašćeni zastupnik nekog pravnog lica, po mišljenju suda ne znači istovremeno da je isti-ovlašćeni zastupnik dužan da zna da to pravno lice nije prijavilo i izvršilo obračun poreza na dohodak ( a ovo tim prije što je upravo izvršni direktor u konkretnom slučaju P N odgovarala zbog prednjeg i oglašena krivom), zbog čega obaveza prijave prelazi na njega. Prema tome, za sud u konkretnom nije bilo dokaza da je okrivljeni postupao sa umišljajem, zbog čega je  istog u nedostatku dokaza koji bi eventualno </span><span class="span1">ukazivali na postojanje subjektivnog elementa predmetnog krivičnog djela, sud oslobodio od optužbe, a shodno članu 373. stav 1. tačka 2. ZKP.  </span>
</p>
<p>&nbsp;</p>
<p>
<span class="span1">Troškovi postupka u ovom dijelu padaju na teret budžetskih sredstava.</span>
</p>
<p>&nbsp;</p>
<p>
<span class="span1">Na prednjim razlozima, sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 3.03.2014 godine</span>
</p>
<p>&nbsp;</p>
<p>
<span class="span1">    Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Sudija,    </span>
</p>
<p>
<span class="span1"> Ana-Marija Petković</span><span class="span1"></span><span class="span1"></span><span class="span1"></span><span class="span1">Momirka Marović</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude, dozvoljena je žalba Višem sudu u Podgorici, u roku od 15 dana od prijema iste, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span></span><span></span><span></span><span></span><span></span><span></span><span></span><span> </span><span></span><span></span><span></span><span></span><span></span><span></span><span></span><span></span><span></span><span></span><span></span><span></span><span>K.br.55/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivičnis ud po sudiji Branku Pejoviću uz sudjelovanje zapisničara Đondović Milenke u krivičnom predmetu protiv okrivljenog K</span><span>.</span><span> D</span><span>.</span><span> iz P</span><span>.</span><span>, zbog krivičnog djela nedozvoljeno držanje oružja i eksplozivnih materija iz čl.403 st. 2 Krivičnog zakonika  CG po optužnom predlogu ODT Pljevlja Kt.br.88/15 od 28.07.2015. godine, nakon održanog glavnog i javnog pretresa u prisustvu zamjenika ODT Gačević Božidarke i okrivljenog, dana 01.10.2015. godine, donio je i javno objavio</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span2">K</span><span class="span2">.</span><span class="span2"> D</span><span class="span2">.</span><span>, JMBG </span><span>...</span><span> od oca M</span><span>.</span><span> i majke </span><span>I</span><span>.</span><span> rodjena S</span><span>.</span><span>, rodjen </span><span>...</span><span>. godine u selu V</span><span>.</span><span> K</span><span>.</span><span>opština P</span><span>.</span><span> gdje i živi, državljanin  CG, govori crnogorskim jezikom, oženje, otac četvoro djece, pismen, završio srednju školu  III stepen bravar, varioc i autolimar, ne zaposlen, lošeg imovnog stanja, ranije ne osudjivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v  j e</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>dana 23.07.2015. godine u svojoj porodičnoj kući u selu V</span><span>.</span><span> K</span><span>. </span><span>opština P</span><span>.</span><span>, svjestan svog djela čije je izvršenje htio i znajući da je njegovo djelo zabranjeno, neovlašćeno držao municiju i to: 7 metaka kalibra 9 mm, 1 metak kalibra 10 mm, 35 metaka za automatsku pušku, jedan lovački patron, dva tromblonska nastavka za automatsku pušku i pet praznih okvira za automatsku pušku, a u neposrednoj blizini pomoćnog objekta - garaže, ispod tabli lesonita, vatreno oružje - jednu automatsku pušku kalibra 7,62 mm fab.br. 3337 sa okvirom i 5 metaka u istom čije držanje je gradjanima zabranjeno, kao i pištolj marke "Zastava TT", kalibra 7,62 mm,</span>
</p>
<p>&nbsp;</p>
<p style="text-align:center;">
<span> </span>
</p>
<p>&nbsp;</p>
<p>
<span> fab.br. P-266015 sa okvirom i 4 metka, a za isti neposjeduje odobrenje - oružni list, suprotno odredbi člana 5 stav 1 Zakona o oružju ("Sl.list CG", br. 10/15),</span>
</p>
<p>
<span>čime je izvršio krivično djelo nedozvoljeno držanje oružja i eksplozivnih materija iz čl.403 st. 2 Krivičnog zakonika CG,</span>
</p>
<p>
<span>pa ga sud na osnovu već citiranog zakonskog propisa, a primjenom članova, 4, 5, 13, 15, 32, 33, 36, 42,45 i 46 Krivičnog zakonika CG, te članova 226 i 229 ZKP CG </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U Đ U  J E</span>
</p>
<p>&nbsp;</p>
<p>&nbsp;</p>
<p>
<span>Na kaznu zatvora u trajanju od 30 dana (trideset dana).</span>
</p>
<p>
<span>Okrivljeni se obavezuje da na ime paušala plati budžetu  RCG iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>
<span>Od okrivljenog </span><span class="span2">SE ODUZIMA</span><span> oružje i municija koji su bili predmet izvršenja krivičnog djela i to: 7 metaka kalibra 9 mm, 1 metak kalibra 10 mm, 35 metaka za automatsku pušku, jedan lovački patron, dva tromblonska nastavka za automatsku pušku,   pet praznih okvira za automatsku pušku,  jedna automatska puška kalibra 7,62 mm fab.br. 3337 sa okvirom i 3 metaka u istom,   1 pištolj marke "Zastava TT", kalibra 7,62 mm, fab.br. P-266015 sa okvirom i 4 metka.</span>
</p>
<p>
<span></span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span2"></span><span>Osnovno državno tužilaštvo u Pljevljima optužnim predlogom Kt.br.88/15 od 28.07.2015. godine optužilo je okrivljenog K</span><span>.</span><span> D</span><span>.</span><span> iz P</span><span>.</span><span>, zbog krivičnog djela nedozvoljeno držanje oružja i eksplozivnih materija iz čl.403 st. 2 Krivičnog zakonika  CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci presude. </span>
</p>
<p>
<span>Na glavnom pretresu zamjenik ODT-a je precizirao optužni predlog, a u završnoj riječi je ostao pri preciziranom optužnom predlogu. </span>
</p>
<p>
<span>Okrivljeni K</span><span>.</span><span> D</span><span>.</span><span> u svoju odbranu na zapisniku ODT Pljevlja od dana 24.07.2015. godine je istakao da je dana 23.07.2015. godine oko 15,00 časova prilikom pretresa njegove porodične kuće i ostalih objekata koji se nalaze u selu V</span><span>.</span><span> K</span><span>.</span><span> opština P</span><span>.</span><span> od strane OPS CB Pljevlja pronadjeno 7 metaka kalibra  9 mm, 1 metak kalibra 10 mm, 35 metaka za automatsku pušku, 5 školskih metaka za automatsku pušku, jedan lovački patron, 2 trombonska nastavka za automatsku pušku i 5 praznih okvira za automatsku pušku. Što se tiče navedene municije objašnjava da je istu donio 1992. godine sa ratišta iz Hrvatske, a što se tiče okvira i tromblonskih nastavaka za automatsku pušku to su mu 1999. godine dali izvjesni rezervesti Vojske Jugoslavije koji su kod njega boravili u kući. Takodje ističe da su kritičnog dana naknadno ispred njegove garaže ispod tabli salonita policajci pronašli jednu automatsku pušku kalibra 7,62 mm, fab.br.3337 sa okvrirom sa 3 metka i pištolj marke "Zastava TT" kalibra 7,62 mm, fab.br.P-266015 sa okvirom i 4 metka, a koji su bili predmet operativnog saznanja na osnovu koga je prethodno izvršen pretres njegove kuće i objekata. Objašnjava da je pištolj marke </span>
</p>
<p style="text-align:center;">
<span> </span>
</p>
<p>&nbsp;</p>
<p>
<span>"Zastava TT" kalibra 7,62 mm davno dovnio iz inosranstva dok je tamo radio 1996. godine, a automatsku pušku je donio sa ratišta 1992. godine iz Gospića i istu je bio sakrio od porodice i istu nije upotrebljavao. Ističe da se kaje što je držao ovo oružje jer je isto trebao da preda i vrati policiji, a to je imao namjeru da uradi u naskorije vrijeme jer mu isto nije bilo potrebno. Od oružja posjeduje i lovačku pušku za koju posjeduje odobrenje - oružni list. </span>
</p>
<p>
<span>U završnoj riječi je istakao da se osjeća krivim da priznaje krivicu da se duboko kaje što oružje nije prijavio, a to nije uradio jer je imao namjeru da isto vrati, jer mu nizašta nije bilo potrebno, pa je na kraju svoju odgovornost ostavio sudu na slobodnu procjenu.</span>
</p>
<p>
<span>U dokaznom postupku sud je pročitao zapisnik UP  CB Pljevlja br. 03-240/15-7692/2 od 23.07.2015. godine o pretresanju stanja i drugih prostorija okrivljenog, pročitao potvrdu UP  CB Pljevlja br. 03-240/15-7692/5 od 23.07.2015. godine o privremeno oduzetim predmeta od okrivljenog, pročitao službenu zabilješku UP CB Pljevlja od 23.07.2015. godine, izvršio uvid u fotoelaborate UP  CB Pljevlja br. 324/15 i 325/15 od 23.07.2015. godine i pročitao izvještaj iz KE za okrivljenog izdat od strane Ministarstva pravde Podgorica.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza, a imajući u vidu i potpuno priznanje okrivljenog sud je utvrdio da je okrivljeni K</span><span>.</span><span> D</span><span>.</span><span> iz P</span><span>.</span><span> izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u preciziranom optužnom predlogu. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.</span>
</p>
<p>
<span>Naime, iz zapisnika o pretresu kuće i ostalih pomoćnih prostorija okrivljenog izdata od strane UP  CB Pljevlja od 23.07.2015. godine se zaključuje da su službenici  CB Pljevlja kritičnog dana izvršili pretres kuće i pomoćnih prostorija okrivljenog te da su u kući i pomoćnim prostorijama kao i u blizini kuće ispod tabli saolonita pronašli municiju i oružje koje je taksativno navedeno u zapisniku.</span>
</p>
<p>
<span>Iz potvrde o privremeno oduzetim predmetima od okrivljenog se zaključuje da su službenici policije sve nadjene predmete oduzeli od okrivljenog uz izdatu potvrdu.</span>
</p>
<p>
<span>Iz službene zabilješke CB Pljevlja se zaključuje da su službenici policije kritične prilike sačinili i službenu zabilješku gdje su konstatovali gdje su pronadjene municija i oružje te da je u službene prostorije po pozivu pristupio okrivljeni gdje je obaviješten o okolnostima pronalaska pomenutog oružja.</span>
</p>
<p>
<span>Iz fotoelaborata br. 324/15 se zaključuje da su službenici policije u kući i pomoćnim prostorijama okrivljenog pronašli municiju koju su izuzeli, a iz fotoelaborata br. 325/15 se zaključuje da su službeni policije naknadno u blizini pomoćne prostorije - garaže okrivljenog pronašli ispod tabli salonita jednu automatsku pušku i jedan pištolj marke TT i isti izuzeli.</span>
</p>
<p>
<span>Iz izvještaja iz  KE za okrivljenog izdat od strane Ministarstva pravde Podgorica se zaključuje da okrivljeni ranije nije osudjivan.</span>
</p>
<p>
<span>Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog sud je utvrdio da je okrivljeni K</span><span>.</span><span> D</span><span>.</span><span> izvršio krivično djelo koje mu je preciziranim optužnim predlogom stavljeno na teret, a na način mjesto i vrijeme kako je to bliže opisanu u izreci ove presude. Utvrdjeno je da je prilikom izvršenja krivičnog djela okrivljeni K</span><span>.</span><span> D</span><span>.</span><span> postupao sa direktnim umišljajem, dakle bio svjestan svojih postupaka i izvršenje krivičnog djela je htio. Takodje treba imati u vidu pri tome činjenicu da je okrivljeni bio svjestan da je djelo koje čini zakonom propisano - zabranjeno. </span>
</p>
<p>
<span>Dakle, izvedenim dokazima kao i potpunim priznanjem okrivljenog sud je utvrdio da je okrivljeni umišljajno držao u kući i pomoćnim prostorijama kao i u blizini pomoćnih prostorija </span>
</p>
<p style="text-align:center;">
<span> </span>
</p>
<p>
<span>oružje i municiju, a znao je da je zabranjeno zakonom držanje automatskog oružja, a takodje je znao da pištolj marke  "TT" koji je posjedovao nema oružni lsit tj. da nema odobrenje za držanje istog. Iz tog razloga je sud okrivljenog kao umišljajnog izvršiosa oglasio krivim i osudi po zakonu. </span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju jedino bilo opravdano okrivljenom izreći kaznu zatvora, ali je takodje sud mišljenja da je pri tome imalo smisla okrivljenom istu kaznu i ublažiti pa mu je sud umjesto minimalno propisanih 6 mjeseci kazne zatvora izrekao kaznu zatvora u trajanju od 30 dana smatrajući da će se i sa ublaženom kaznom u potpunosti prema okrivljenom ostvariti svhra kažnjavanja predvidjena u članu 32 Krivičnog zakonika CG te da je izrečena kazna adekvatna i primjerena težini učinjenog djela stepenu društvene opasnosti kao i nastalim posledicama te da izrečena kazna upravo predstavlja onu mjeru koja je neophodna da bi se prema okrivljenom ostvarila kako generalna tako i specijalna prevencija. Sud je posebno imao u vidu da se radi o automatskom oružju koje je veoma opasno za držanje, kao i držanje nelegalno pištolja i municije za pištolj i automatsku pušku kao i druge municije. Kao olakšavajuće okolnosti pri tome sud je okrivljenom uzeo u obzir činjenicu da je u potpunosti priznao izvršenje krivičnog djela kao i da ranije nije dolazio u sukob sa zakonom i da se radi o porodičnom čovjeku koji izdržava 7 članova porodičnog domaćinstva i nalazi se u veoma teškoj materijalnoj situaciji jer niko iz porodice nije zaposlen. </span>
</p>
<p>
<span>U smislu člana 226 i 229 ZKP CG sud je obavezao okrivljenog da na ime paušala plati  budžetu  RCG iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sud je donio odluku da se od okrivljenog oduzme oružje i municija koji su bili predmet izvršenja krivičnog djela,  a to su: 7 metaka kalibra 9 mm, 1 metak kalibra 10 mm, 35 metaka za automatsku pušku, jedan lovački patron, dva tromblonska nastavka za automatsku pušku,   pet praznih okvira za automatsku pušku,  jedna automatska puška kalibra 7,62 mm fab.br. 3337 sa okvirom i 3 metaka u istom,   1 pištolj marke "Zastava TT", kalibra 7,62 mm, fab.br. P-266015 sa okvirom i 4 metka.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 01.10.2015. godine</span>
</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Đondović Milenka  s.r.</span><span></span><span></span><span></span><span></span><span></span><span></span><span>Branko Pejović</span><span> s.r.</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od 8 dana po prijemu</span>
</p>
<p>
<span></span><span>          iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>
<span class="span2">DOSTAVLJENO:</span>
</p>
<p>
<span>1x ODT Pljevlja</span>
</p>
<p>
<span>1x okrivljenom</span>
</p>
<p>
<span>6x u predmet</span>
</p>
<p>&nbsp;</p>
</div>
</div>


</body>
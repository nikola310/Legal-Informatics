<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.125in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-style:italic;}
.s5{font-family:Arial;}
.s6{font-size:12pt;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:start;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;margin-right:0.05in;text-align:justify;hyphenate:auto;font-family:Times New Roman;font-size:13pt;}
.p8{margin-left:0.033333335in;text-align:start;hyphenate:auto;font-family:Arial;font-size:13pt;}
.p9{margin-left:0.0027777778in;text-align:start;hyphenate:auto;font-family:Arial;font-size:13pt;}
.p10{text-indent:0.5in;text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;margin-right:0.047916666in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.375in;text-align:justify;hyphenate:auto;font-family:Times;font-size:13pt;}
.p14{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj  404/11</span>
</p>
<p class="p1"></p>
<p class="p2"></p>
<p class="p3"></p>
<p class="p3">
<span>                                       </span>
</p>
<p class="p3">
<span>                        </span>
</p>
<p class="p3"></p>
<p class="p3">
<span class="s1"> </span>
</p>
<p class="p3">
<span class="s1"> </span>
</p>
<p class="p3">
<span class="s1">       U IME CRNE GORE</span>
</p>
<p class="p4"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M.M., u krivičnom predmetu okrivljenog </span><span class="s1">G. N.</span><span>, zbog krivičnog djela teško djelo protiv bezbjednosti javnog saobraćaja iz čl. 348 st. 3. u vezi čl. 339 st. 3. u vezi st. 1. Krivičnog zakonika, po optužnom predlogu Osnovnog državnog tužilaštva u Baru Kt.br. 448/11 od 26.12.2011. godine, nakon održanog glavnog javnog pretresa u prisustvu savjetnika Osnovnog državnog tužioca u Baru V.S., okrivljenog i njegovog branioca N. R., advokata iz P., dana 11.07.2012. godine donio je i javno objavio</span>
</p>
<p class="p6"></p>
<p class="p3">
<span class="s1">   PRESUDU</span>
</p>
<p class="p6">
<span>	</span>
</p>
<p class="p5">
<span>Okrivljeni </span><span class="s2">G. .</span><span class="s3"> JMBG ... od oca Lj. i majke M. rođene N., rođen ... godine u P., sa prebivalištem u gradskoj opštini T.ul. S. bb, državljanin Crne Gore, dipl. inženjer, poslanik u Skupštini Crne Gore, lošeg imovnog stanja, neosuđivan,</span>
</p>
<p class="p5">
<span> </span>
</p>
<p class="p3">
<span class="s1">K  r  i  v   j  e :</span>
</p>
<p class="p4"></p>
<p class="p4">
<span>     	 Što je:</span>
</p>
<p class="p6"></p>
<p class="p5">
<span>Dana 03.07.2011. godine oko 16,00 časova na magistralnom putu Podgorica - Bar, na raskrsnici za skretanje u pravcu Budve upravljajući u saobraćaju putničkim motornim vozilom marke »Wolksvagen Jetta« reg oznaka ..., 1.900 TDI i ne pridržavajući se saobraćajnih propisa ugrozio saobraćaj i doveo u opasnost život oštećenih T.V. i V. I. koji se magistralnim putem iz pravca Budve u pravcu Bara kretao svojom kolovoznom trakom upravljajući motockilom marke »Jamaha YZFRGR« reg oznaka ..., sa kojim je bila saputnik oštećena T.V., na način što protivno odredbi čl.36 st. 2 Zakona o bezbjednosti saobraćaja na putevima (»Sl. list RCG« br.72/05),</span><span class="s4"> </span><span>olako držeći da do posledice neće doći, nije ustupio prvenstvo prolaza kroz zonu raskršća vozaču motocikla putem zaustavljanja vozila u nivou »STOP« linije, prije desne ivice kolovoza magistralnog puta, već se vozilom pokušao uključiti na kolovoz magistralnog puta sa smjerom kretanja prema Budvi u trenutku kada se od Budve prema Baru, nalazilo u kretanju motocikl na opasnoj prostornoj udaljenosti, usljed čega je došlo do fizičkog kontakta bočne desne strane motocikla i prednje desne strane putničkog vozila na prostoru desne kolovozne trake smjera kretanja motocikla, nakon čega je nastupilo zanošenje, destabilizacija i prevrtanje motocikla, a nakon toga pad vozača i suvozača motocikla na površinu kolovoza, kojom prilikom su oštećeni zadobili povrede i to V. I. tešku tjelesnu povredu u vidu: povrede potkoljenice desne noge u vidu dvostrukog otvorenog preloma obje kosti potkoljenice gdje je došlo do višestrukog preloma kosti potkoljenice, te prodora djelova slomljen ih kostiju kroz kožu u spoljašnju sredinu i povredu palca stopala desne noge u vidu otvorenog preloma kosti gornjeg članka ovog prsta, a slomljeni djelovi ove kosti su doveli do prekidanja tetive i mišića podizača palca desnog stopala i prodora kroz kožu u spoljašnju sredinu, dok je oštećena V. T. zadobila laku tjelesnu povredu u vidu: povrede glave u vidu oguljotine kože poglavine u potiljačnom predjelu glave, povredu podlaktice desne ruke u vidu oguljotine kože, povredu u vidu krvnog podliva desnog slabinskog dijela tijela, povredu potkoljenice desne noge u vidu oguljotine kože, povredu potkoljenice lijeve noge u vidu površinske opekotine kože i povredu lijevog ramena a u vidu ogrebotine kože. </span>
</p>
<p class="p4"></p>
<p class="p4"></p>
<p class="p5">
<span>- čime je učinio krivično djelo - </span><span class="s1">teško djelo protiv bezbjednosti javnog saobraćaja iz čl. 348 st. 3. u vezi čl. 339 st. 3. u vezi st. 1. Krivičnog zakonika. </span>
</p>
<p class="p6"></p>
<p class="p6">
<span>     	 pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a,  i z r i č e</span>
</p>
<p class="p4">
<span>      </span>
</p>
<p class="p3">
<span class="s1">USLOVNU OSUDU</span>
</p>
<p class="p4">
<span>        </span>
</p>
<p class="p6">
<span>           Kojom mu utvrđuje kaznu zatvora u trajanju od 60 (šezdeset) dana i istovremeno određuje da se kazna neće izvršiti ukoliko okrivljeni u roku od 1 (jedene) godine, od dana pravosnažnosti, ne učini novo krivično djelo.</span>
</p>
<p class="p4"></p>
<p class="p4">
<span>	Okrivljeni je dužan da plati troškove krivičnog postupka u iznosu od 400,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p4"></p>
<p class="p3">
<span class="s1">O b r a z l o ž e n j e</span>
</p>
<p class="p4"></p>
<p class="p6">
<span>        	Optužnim predlogom Osnovnog državnog tužilaštva u Baru Kt.br. 448/11 od 26.12.2011. godine stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p class="p6"></p>
<p class="p6">
<span>	Okrivljeni je u svojoj odbrani izjavio da se d</span><span class="s3">ana 3.07.2011. godine oko 16,00 časova kretao iz pravca Podgorice u pravcu Bara. Nakon prolaska kroz tunel Sozina kretao se u pravcu raskrsnice prema Baru odnosno prema naselju Čanj. Dolaskom ispred same raskrsnice on ne može izjasniti precizno da li je svoje vozilo marke  »Folcvagen Jeta« reg. oznake ... zaustavio ispred zaustavne linije ili se kretao minimalnom brzinom, ali u svakom slučaju on je pažljivo pogledao desno i lijevo, vidio je da iz pravca Bara nailazi jedno vozilo koje je ubrzo prošlo kroz raskrsnicu prema Budvi i tada je pogledao lijevo i nije primijetio  ni jedno vozilo koje je nailazilo iz tog pravca. Nakon toga on je započeo da se kreće u lijevo. Da bi bolje objasnio saobraćajnu situaciju navodi da kada se iz zaustavne pozicije u kojoj je se nalazio pogleda u lijevo nalazi se jedno razdjelno ostrvo za vozila koja iz pravca Budve skreću u desno prema tunelu Sozina tako da kada se posmatra iz pravca Budve za kretanje vozila u pravcu Bara ispred raskrsnice postoje dvije trake između kojih se nalazi isprekidana linija, a kada se posmatra iz pravca Bara u pravcu Budve za kretanje vozila prema tunelu Sozina postoji jedna traka koja se zaustavlja zaustavnom linijom, u produžetku te trake na kolovozu se nalaze bijele linije što znači da tim dijelom nije dozvoljeno da se kreću vozila, a za vozila koja nastavljaju kretanje u pravcu Budve postoji slobodna traka. On se ovom prilikom  uključivao prema Budvi i u trenutku kada je svojim vozilom bio iza zaustavne linije za kretanje vozila iz pravca Bara prema tunelu Sozina i to na prostoru koji se nalazi između zaustavne linije i dijela kolovoza koji je obilježen bijelim uzdužnim linijama na kome je zabranjeno kretanje vozila primijetio je na udaljenosti od nekih 20 m sa lijeve strane da iz pravca Budve nailazi jedan motocikl koji se kretao upravo ovim dijelom koji je označen bijelim uzdužnim linijama i s obzirom da je on svojim vozilom već počeo da zauzima pravac u pravcu Budve on je preduzeo radnju kočenja, međutim, nije uspio da izbjegne kontakt i došlo je do  kontakta u prednji desni dio njegovog vozila u kome su se tom prilikom pored njega nalazili njegova supruga i petogodišnja kćerka. Odmah nakon toga izašao iz vozila  kako bi vidio u kakvom stanju se nalazi vozač i suvozač. Po njegovoj ocjeni V. I. se nalazio u ozbiljnijem stanju u odnosu na V.. Igrom slučaja na toj raskrsnici nalazio se i jedan policajac tako da je odmah obaviještena hitna pomoć koja po njegovom mišljenju nije blagovremeno djelovala, a policajac je tom prilikom bio mišljenja da se mora sačekati hitna pomoć i da niko ne može da I.a odveze u zdravstvenu ustanovu radi ukazivanja pomoći izuzev zdravstvenih radnika kako bi se izbjeglo eventualno pogoršanje povreda. S obzirom da su u pitanju ljetnji mjeseci i zbog rasterećenja saobraćaja on je svoje vozilo pomjerio sa mjesta na kojem je bilo zaustavljeno i parkirao ga nekoliko metara dalje uz lijevu ivicu kolovoza gledano u pravcu Budve. Nakon dolaska hitne pomoći povrijeđeni su odvezeni radi ukazivanja medicinske pomoći, a on bi želio da ukaže na veoma korektan odnos porodice V. prema njemu u takvoj situaciji.</span>
</p>
<p class="p6"></p>
<p class="p6">
<span>	U dokaznom postupku saslušan je svjedok oštećeni V. I., pročitani su : </span><span class="s3">iskaz svjedoka oštećene T. V. iz prethodnog postupka, zapisnik o uviđaju istražnog sudije Osnovnog suda u Baru Kri br.292/11 od 3.07.2011. godine, izvještaj ljekara specijaliste JZU Opšte bolnice u Baru br.6424 od 3.07.2011. godine na ime V. I., izvještaj ljekara specijaliste JZU Opšte bolnice u Baru br. protokola 6427 od 3.07.2011. godine na ime V. I., izvještaj ljekara specijaliste JZU  Opšte bolnice u Baru br.6425 od 3.07.2011. godine na ime T. V., izvještaj ljekara specijaliste JZU Opšte bolnice u Baru br.6426 od 3.07.2011. godine na ime T. V., otpusna lista sa epikrizom JZU Opšta bolnica u Baru br. 3864/2011 od 5.07.2011. godine na ime T. V., izvještaj ljekara specijaliste JZU Opšta bolnica u Baru br. protokola 2840 od 5.07.2011. godine na ime T. V., izvještaj KC Crne Gore o prisustvu alkohola u krvi br. 955/6.07.2011. godine na ime G. N., izvještaj KC Crne Gore o prisustvu alkohola u krvi br.954/6.07.2011. godine na ime V. I.a, otpusna lista sa epikrizom KC CG br.14327 /570 od 5.07.2011. godine na ime V. I., RTG nalaz KC CG ID br. 43222 od 4.07.2011. godine, RTG nalaz KC CG ID br.43196 od 3.07.2011. godine, RTG nalaz KC CG ID br. 43206 od 3.07.2011. godine, nalaz i mišljenje sudskog vještaka medicinske struke B. B. od 28.11.2011. godine, nalaz i mišljenje sudskog vještaka mašinske struke B.J. od 25.07.2011. godine, nalaz i mišljenje sudskog vještaka saobraćajne struke M.Š., koji je saslušan na glavnom pretresu, izvod iz kaznene evidencije UP PJ Podgorica br. 29-245/12-2316/2-545 od 1.02.2012. godine, fotodokumentacija sa skicom lica mjesta UP PJ Bar br. 349/11 od 3.07.2011. godine, profaktura br. 08y/12 od 22.02.2012. godine, dopis svjedoka oštećene T. V. od 6.04.2012. godine.</span>
</p>
<p class="p6"></p>
<p class="p6">
<span class="s3"> </span><span>	Svjedok oštećeni </span><span class="s1">V. I.</span><span> </span><span class="s3">je izjavio da se kretao motociklom marke Jamaha R 6 koji je njegovo vlasništvo, a sa njim se nalazila djevojka T. V.. Kretao se magistralnim putem iz pravca Čanja u pravcu Bara, brzinom od oko 50 km/h, trakom koja je namjenjena za kretanje vozila u pravcu Bara. Ta traka se sa lijeve strane graniči s a dijelom kolovoza na kojem su izvučene bijele uzdužne linije, a sa desne strane sa ostrvom. Prije raskrsnice za skretanje prema tunelu Sozina iz pravca Podgorice je naišlo vozilo misli da je marke »Wolksvagen pasat«, koje se polako zaustavljalo, misli da se nije potpuno zaustavilo i to vozilo je naglo skrenulo ulijevo kako bi se uključilo prema Petrovcu. U trenutku preduzimanja radnje skretanja on je od vozila bio udaljen najviše 5 metara. Kada je bio svjestan da će doći do kontakta sa vozilom on je pokušao da izbjegne kontakt skretanjem motorom u lijevo  i došlo je do kontakta između desne strane motocikla i prednjeg desnog dijela vozila na traci na kojoj je se on nalazio do tada i koju nije napuštao. On je od udarca odbačen lijevo gledano iz pravca njegovog kretanja. Zbog kontaktu motora i branika vozila povrijedio je nogu i našao se na kolovozu zajedno sa djevojkom. Zadobio je povrede desne potkoljenice i stopala, oguljotine na lijevoj i desnoj ruci i veliki hematom na desnom kuku, dok je T. V. zadobila potres mozga i više ogreboT.. On je nakon bolnice u Baru nastavio liječenje u KC Podgorica nekih 13 dana, a T. V. u  bolnici u Baru. On je u cilju naknade štete pokrenuo postupak protiv Lovćen Osiguranja, tako da se ne pridružujem krivičnom gonjenju protiv okrivljenog niti postavljam imovinsko pravni zahtjev prema njemu.</span>
</p>
<p class="p6"></p>
<p class="p5">
<span class="s3">Svjedok oštećena </span><span class="s2">T. V.</span><span class="s3"> je izjavila da se kretala motociklom marke Jamaha R 6 reg. oznake .., kojim je upravljao njen dečko V. I.. Kretali su se magistralnim putem iz pravca Petrovca u pravcu Bara sredinom desne kolovozne trake brzinom od oko 50 km/h. Vidljivost je bila dobra, a kolovoz suv. Oni su išli putem sa pravom prvenstva, a vozilo koje ih je udarilo kretalo se iz pravca tunela Sozina sa namjerom uključenja na put za Petrovac i udarilo pravo u njih, koliko se </span><span>sjeća svojim prednjim dijelom. Ona je neko vrijeme bila bez svijesti, osvijestila se na mjestu nezgode, bila je velika gužva, puno ljudi, neko je zvao policiju i kola hitne pomoći su je prebacili u bolnicu u Baru gdje je na liječenju provela 3 dana. Imala je potres mozga, glava joj je šivena i više ogreboT. na leđima. O zadobijenim povredama posjeduje medicinsku dokumentaciju ona nakon ovog događaja nije bila ni u kakvom kontaktu sa vozačem vozila koje ih je udarilo, zna da je V. I.a obišao jednom, njegove su povrede inače bile ozbiljnije i on je ležao u bolnici u Podgorici. </span>
</p>
<p class="p7"></p>
<p class="p5">
<span class="s3">Iz zapisnika o uviđaju istražnog sudije Osnovnog suda u Baru Kri br.292/11 od 3.07.2011. godine utvrđeno je vrijeme, </span><span>mjesto saobraćajne nezgode, vozila i učesnici u saobraćajnoj nezgodi, opis lica mjesta, povrijeđena lica i oštećenja na vozilima.</span>
</p>
<p class="p6"></p>
<p class="p5">
<span class="s3">Iz izvještaja ljekara specijaliste JZU Opšte bolnice u Baru br. 6424 od 3.07.2011. godine na ime V. I., izvještaja ljekara specijaliste JZU Opšte bolnice u Baru br. protokola 6427 od 3.07.2011. godine na ime V. I., otpusne liste sa epikrizom KC CG br.14327 /570 od 5.07.2011. godine na ime V. I., RTG nalaza KC CG ID br. 43222 od 4.07.2011. godine, RTG nalaza KC CG ID br.43196 od 3.07.2011. godine, RTG nalaza KC CG ID br. 43206 od 3.07.2011. godine utvrđene su povrede koje je zadobio oštećeni V. I..  </span>
</p>
<p class="p5"></p>
<p class="p5">
<span class="s3">Iz izvještaja ljekara specijaliste JZU Opšte bolnice u Baru br. 6425 od 3.07.2011. godine na ime T. V., izvještaja ljekara specijaliste JZU Opšte bolnice u Baru br. 6426 od 3.07.2011. godine na ime T. V., otpusne liste sa epikrizom JZU Opšta bolnica u Baru br. 3864/2011 od 5.07.2011. godine na ime T. V., izvještaja ljekara specijaliste JZU Opšta bolnica u Baru br. protokola 2840 od 5.07.2011. godine na ime T. V. utvrđene su povrede koje je zadobila oštećena T. V..</span>
</p>
<p class="p5"></p>
<p class="p5">
<span class="s3"> Iz izvještaja KC Crne Gore o prisustvu alkohola u krvi br. 955/6.07.2011. godine na ime G.N. i izvještaja KC Crne Gore o prisustvu alkohola u krvi br.954/6.07.2011. godine na ime V. I.a utvrđeno je da su okrivljeni i oštećeni V. I. imali 0,00 promila alkohola u krvi. </span>
</p>
<p class="p5"></p>
<p class="p5">
<span class="s3">Iz  nalaza i mišljenja sudskog vještaka medicinske struke B.B.</span>
</p>
<p class="p6">
<span class="s3">od 28.11.2011. godine utvrđeno je da je oštećena T. V. zadobila</span><span> povredu glave u vidu oguljotine kože poglavine u potiljačnom predjelu glave, koja je nastala prilikom pada i povlačenja ovim dijelom glave po tvrdoj i ravnoj podlozi, a kao što je asfaltna podloga, te osim oštećenja površinskog sloja kože, dublje strukture glave ostale su nepovrijeđene. Povreda podlaktice desne ruke u vidu oguljotine kože, te povreda u vidu krvnog podliva desnog slabinskog predjela tijela i povreda potkoljenice desne noge u vidu oguljotine kože, nastale su prilikom pada i povlačenja desnom stranom tijela, tačnije pomenutim predjelima tijela na i po tvrdoj i ravnoj podlozi (kao sto je asfaltna podloga) te osim oštećenja površinskog sloja kože i sitnih krvnih sudova kože,dublje strukture pomenutih djelova tijela povrijeđene ostale su nepovrijeđene. Povreda potkoljenice lijeve noge, a u vidu površinske opekotine kože, nastala je djelovanjem toplote od ugrijane izduvne cijevi (auspuha) motocikla, a u momentu kad je povrijeđena spoljašnjom stranom potkoljenice lijeve noge došla u dodir sa izvorom toplote, te osim oštećenja površinskog sloja kože, dublje strukture potkoljenice, ostale su nepovrijeđene. Ova je po reda nastala nakon pada povrijeđene sa motocikla i ostvarenog novog kontakta povrijeđene sa pomenutim dijelom motocikla. Povreda lijevog ramena a u vidu ogrebotine kože, nastala je prilikom povlačenja lijevim ramenom po tvrdoj i ravnoj podlozi a kao sto je na primjer asfaltna podloga te osim oštećenja površinskog sloja kože,dublje strukture ramena, ostale su nepovrijeđene. Ove su povrede nastale kratko vrijeme jedna za drugom i predstavljaju i pojedinačno i u svom zbiru laku tjelesnu povredu. Oštećeni V. I. je zadobio povredu potkoljenice desne noge, a u vidu dvostrukog otvorenog preloma obije kosti potkoljenice, nastala je prilikom pada i udara potkoljenicom desne noge o neku tvrdu i ravnu podlogu, a u momentu kad se povrijeđeni nalazio na motociklu desnom potkoljenicom okrenut ka pomenutoj podlozi. Prilikom ostvarenog kontakta potkoljenice sa podlogom došlo do višestrukog preloma kosti potkoljenice te prodora djelova slomljenih kostiju, kroz kožu, u spoljašnju sredinu i nemogućnosti oslanjanja povrijeđenog na desnu nogu. Povreda palca stopala desne noge u vidu otvorenog preloma kosti gornjeg članka ovog prsta, nastala je na sličan način, odnosno, prilikom pada i udara palcem o tvrdu i ravnu</span><span class="s4"> </span><span>podlogu, te nastanka preloma pomenute kosti, a slomljeni djelovi ove kosti su doveli do prekidanja tetive mišica podizača palca desnog stopala te prodora kroz kožu, a u spoljašnju sredinu. Nakon nastajanja ove povrede došlo je do nemogućnosti vršenja radnje podizanja palca stopala desne noge. I ova je povreda nastala u momentu dok se povrijeđeni nalazio na motociklu sa stopalom tačnije palcem desne noge, oslonjenim na dio motocikla. Ove su povrede nastale kratko vrijeme jedna za drugom i predstavljaju i pojedinačno i svom zbiru običnu tešku tjelesnu povredu. </span>
</p>
<p class="p4"></p>
<p class="p6">
<span class="s3">	Iz nalaza i mišljenja sudskog vještaka mašinske struke B.J. od 22.07.2011. godine, utvrđeno je da je motocikl marke „Yamaha“ bio tehnički ispravan. </span>
</p>
<p class="p4"></p>
<p class="p5">
<span class="s3">Iz nalaza i mišljenja sudskog vještaka saobraćajne struke M.Š., </span>
</p>
<p class="p6">
<span class="s3">i pojašnjenja na glavnom pretresu utvrđeno je da je f</span><span>izički kontakt motocikla marke „Yamaha“ reg. oznake ... i</span><span class="s5"> </span><span>putničkog motornog vozila marke „VW Jetta“ reg. oznake ..., ostvaren na prostoru desne kolovozne trake, gledano u smjeru kretanja motocikla, a na način što je došlo do fizičkog kontakta, prednje bočne desne strane motocikla i prednjeg lijeve strane putničkog motornog vozila marke „VW Jetta“, nakon toga zanošenja, destabilizacije i prevrtanje motocikla, a zatim pada vozača i suvozača na površinu kolovoza, kojom prilikom su zadobili tjelesne povrede. Putničko motorno vozilo marke „VW Jetta“ reg. oznake ..., posjedovalo je brzinu kretanja oko 18 km/h. Motocikl marke „Yamaha“ reg. oznake ... voženo je brzinom oko 45 km/h u trenutku fizičkog kontakta. Vozač sa motociklom marke „Yamaha“, nalazio se na prostornoj udaljenosti do 22 metra u trenutku stvorene incidentne situacije kada se putničko vozilo marke „VW Jetta“, nalazilo u fazi stupanja na operativni prostor kolovoza, desne kolovozne trake, kojom se kretao motocikl. Ova udaljenost omogućavala je vozaču motocikla da izbjegne nezgodu samo uz uslov da se sa motociklom kretao brzinom manjom od 40 km/h. Prije kritične raskrsnice, gledano iz smjera kretanja putničkog vozila marke „YW Jetta“, postoji saobraćajni znak izričitih naredbi </span><span class="s6">II - </span><span>2 „Obavezno zaustavljanje“, što znači da je vozač ovog vozila bio u obavezi da zaustavi vozilo u nivou „Stop linije“, zastane i ustupi prvenstvo prolaza kroz zonu raskršća vozaču motocikla marke „Yamaha“ reg. oznake ... Do ove nezgode je došlo usled propusta u vožnji od strane vozača putničkog motornog vozila marke „VW Jetta'' reg. oznake ... Ovo se ogleda u tome što isti nije ustupio prvenstvo prolaza kroz zonu raskršća vozaču motocikla marke „Yamaha“ reg. oznake ... putem zaustavljanja, vozila u nivou „Stop linije“, prije desne ivice kolovoza magistralnog puta, već se sa vozilom pokušao uključiti na kolovoz magistralnog puta sa smjerom kretanja prema Budvi u trenutku kada se od Budve prema Baru, nalazio u kretanju motocikl marke „Yamaha'' reg. oznake ... na opasnoj prostornoj udaljenosti, usled čega je došlo do fizičkog kontakta bočne desne strane motocikla i prednje lijeve strane putničkog vozila na prostoru desne kolovozne trake, smjera kretanja motocikla, nakon čega je nastupilo zanošenje , destabilizaciju, prevrtanje motocikla ,a nakon toga i pad vozača i suvozača motocikla, na površinu kolovoza koji su ovom prilikom zadobili tjelesne povrede, a na motociklu pričinjena je materijalna šteta u iznosu od 1.390 €, a vrijednost motocikla iznosila je 1.740 €, a na putničkom vozi</span><span class="s6">1</span><span>u pričinjena je šteta u iznosu od 1.200 €, a vrijednost ovog vozila iznosila je 8.100 €. </span>
</p>
<p class="p8">
<span>I, </span>
</p>
<p class="p9">
<span>o.ka </span>
</p>
<p class="p9">
<span>god. </span>
</p>
<p class="p10"></p>
<p class="p5">
<span class="s3">Vještak saobraćajne struke M. Š. je izjavio da je u nalazu i mišljenju i to u mišljenju pod tačkom A na strani br. 6. i u zaključku na strani br. 7 navedeno je da je u predmetnoj nezgodi došlo do kontakta prednje lijeve strane pmv. Uvidom u spise predmet i u fotoelaborat dolazi se do nesumnjivog zaključka da je na predmetnom vozilu došlo do oštećenja prednje desne strane, tako da ovom prilikom navodi da je u ovoj nezgodi došlo do oštećenja prednje desne strane vozila i da je došlo do permutacije i da je greškom u kucanju navedena lijeva strana. Kada je u pitanju visina štete on je imao u vidu oštećenja koja su konstatovana  na zapisniku o uviđaju i prema tim oštećenjima sa sigurnošću tvrdi da su oštećenja realno utvrđena, međutim, visina šteta je nesporno bila veća prema dokazima koji su naknadno prezentirani, a kolika je zaista bila visina on se u ovom trenutku ne može izjasniti. Kada se vozilo popravlja u ovlašćenom servisu »Rokšped« jedan čas rada naplaćuje se 38 € za razliku od drugih servisa kod kojih je taj iznos mnogo manji. On je mjesto kontakta utvrdio na  osnovu materijalnih tragova koje je taksativno naveo i naveo da je  kontakt ostvaren prije početka tragova zanošenja. On je brzinu kretanja utvrdio na osnovu materijalnih tragova i fizičkih oštećenja, a na osnovu tih tragova nije se moglo utvrditi kolika je brzina bila prije nego što je došlo do kontakta,  a za to ne postoje materijalni tragovi. Kada je u pitanju brzina kretanja motocikla navodi da se na osnovu stanja u fotoelaboratu može zaključiti da predmetna dionica nije naseljeno mjestu u smislu saobraćajnih propisa, tačnije radi se o naseljenom regionu, a ne o naseljenom mjestu koje bi podrazumijevalo red zgrada sa jedne i sa druge strane i koje bi toj dionici davao izgled ulice i u ovom slučaju brzina kretanja bi bila ograničena na 80 km/h. Međutim, saobraćajna nezgoda se dogodila na raskrsnici, postoji obaveza vozača da brzinu kretanja prilagodi uslovima saobraćaja pa bi realna odnosno bezbjedna brzina kretanja bila manja i iznosila bi oko 60 km/h.</span>
</p>
<p class="p10"></p>
<p class="p10">
<span class="s3">Iz izvoda iz kaznene evidencije UP PJ Podgorica br.29-245/12-2316/2-545 od 1.02.2012. godine utvrđeno je da okrivljeni nije osuđivan.</span>
</p>
<p class="p10"></p>
<p class="p5">
<span class="s3">Iz fotodokumentacije sa skicom lica mjesta UP PJ Bar br.349/11 od 3.07.2011. godine, predstavljen je izgled lica mjesta i položaj vozila nakon saobraćajne nezgode.  </span>
</p>
<p class="p10"></p>
<p class="p5">
<span class="s3">Iz profakture br. 08y/12 od 22.02.2012. godine utvrđeno je da je istu izdalo preduzeće „Efel motors kao glavni zastupnik proizvoda „Yamaha“ i da vrijednost djelova iznosi 4.895,25 €. </span>
</p>
<p class="p10"></p>
<p class="p10">
<span class="s3">Iz  dopisa svjedoka oštećene T. V.od 6.04.2012. godine utvrđeno je da se ne pridružuje krivičnom gonjenju i da ne postavlja imovinsko pravni zahtjev. </span>
</p>
<p class="p4"></p>
<p class="p5">
<span>Ocjenom izvedenih dokaza  utvrđeno je da je okrivljeni učinio krivično djelo koje mu je stavljeno na teret. Okrivljeni je krivično djelo učinio upravljajući </span><span class="s3">putničkim motornim vozilom marke </span><span>»Wolksvagen Jetta« reg oznaka .., 1.900 TDI, magistralnim putem Podgorica - Bar, na raskrsnici za skretanje u pravcu Budve, na način što se vozilom pokušao uključiti na kolovoz magistralnog puta u pravcu Budve u trenutku kada je iz pravca Budve naišao motocikl marke »Jamaha YZFRGR« reg oznaka ..., sa kojim je upravljao oštećeni V. I., sa kojim se na motociklu nalazila oštećena T. V., koji motocikl je u odnosu na vozilo bio na opasnoj prostornoj udaljenosti. Usled navedenog propusta došlo je do kontakta bočne desne strane motocikla i prednje desne strane putničkog vozila na prostoru desne kolovozne u smjeru kretanja motocikla, nakon čega je došlo do zanošenja, destabilizacije, prevrtanja motocikla i pada oštećenih V. I.a i T. v. na površinu kolovoza. U saobraćajnoj nezgodi oštećeni V. I. je zadobio  tešku tjelesnu povredu u vidu: povrede potkoljenice desne noge u vidu dvostrukog otvorenog preloma obje kosti potkoljenice gdje je došlo do višestrukog preloma kosti potkoljenice, te prodora djelova slomljen ih kostiju kroz kožu u spoljašnju sredinu i povredu palca stopala desne noge u vidu otvorenog preloma kosti gornjeg članka ovog prsta, a slomljeni djelovi ove kosti su doveli do prekidanja tetive i mišića podizača palca desnog stopala i prodora kroz kožu u spoljašnju sredinu. Oštećena T. V. je zadobila laku tjelesnu povredu u vidu: povrede glave u vidu oguljotine kože poglavine u potiljačnom predjelu glave, povredu podlaktice desne ruke u vidu oguljotine kože, povredu u vidu krvnog podliva desnog slabinskog dijela tijela, povredu potkoljenice desne noge u vidu oguljotine kože, povredu potkoljenice lijeve noge u vidu površinske opekotine kože i povredu lijevog ramena a u vidu ogrebotine kože. Vrsta i težina tjelesnih povreda koje su zadobili oštećeni utvrđena je iz jasnog i stručnog nalaza i mišljenja vještaka medicinske struke B. B. koja je izrađena na osnovu medicinske dokumentacije koja je pročitana u dokaznom postupku. </span>
</p>
<p class="p5"></p>
<p class="p5">
<span>Saobraćajna nezgoda je nastala kao posledica propusta u vožnji okrivljenog, jer se nije pridržavao saobraćajnih propisa iz čl. 36 st.2 Zakona o bezbjednosti saobraćaja na putevima kojim je propisano da je vozač vozila koji na raskrsnici skreće ulijevo dužan da propusti vozilo koje dolazeći iz suprotnog smjera na raskrsnici zadržava pravac svog kretanja ili skreće udesno, osim ako postavljenim saobraćajnim znakom nije drukčije određeno. Okrivljeni je postupio suprotno navedenoj odredbi, jer je postojala njegova obaveza da vozilo zaustavi na zaustavnoj-Stop liniji i da propusti motocikl oštećenog koji je dolazio sa lijeve strane i da tek nakon prolaska motocikla započne radnju skretanja ulijevo. Na kritičnoj dionici puta okrivljeni je imao dovoljno prostornih mogućnosti da uoči motocikl koji se kretao iz pravca Bara, što nije uradio. Iz iskaza oštećenog, skice lica mjesta i nalaza i mišljenja vještaka saobraćajne struke i pojašnjenja na glavnom pretresu utvrđeno je da je do kontakta motocikla i vozila došlo na prostoru desne kolovozne trake, kojom se prije kontakta kretao motocikl, jer na to ukazuju tragovi zanošenja točkova motocikla na toj traci. Sud nije prihvatio dio mišljenja vještaka koji se odnosi na visinu oštećenja na vozilima, jer je vještak podatke o oštećenjima vozila koristio iz zapisnika o uviđaju, koje je konstatovao istražni sudija prilikom vršenja uviđaja što ne može predstavljati detaljno i stručno konstatovanje svih oštećenja na vozilima. Sud u tom dijelu nije odredio dopunsko vještačenje jer visina štete na vozilima ne predstavlja obilježje krivičnog djela koje je okrivljenom stavljeno na teret.</span>
</p>
<p class="p6"></p>
<p class="p6">
<span>      	Okrivljeni je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na krivično djelo ugrožavanje javnog saobraćaja iz čl. 339. st.3 u vezi st.1. Krivičnog zakonika okrivljeni je postupao sa svjesnim nehatom. Kao posledica izvršenja osnovnog krivičnog djela nastupila je teška tjelesna povreda oštećenog V. I.a, a okrivljeni je u odnosu na nastalu težu posledicu postupao sa svjesnim nehatom. </span>
</p>
<p class="p11">
<span> </span>
</p>
<p class="p5">
<span> Sud je u dispozitivu precizirao optužni predlog navodeći da je okrivljeni postupao protivno odredbi čl. 36 st.2 Zakona o bezbjednosti saobraćaja na putevima, jer je u optužnom predlogu naveden čl 36 Zakona o bezbjednosti saobraćaja na putevima, bez navođenja stava. Kako član 36 Zakona o bezbjednosti saobraćaja na putevima ima šest članova navođenja člana bez stava vodilo bi nerazumljivosti dispozitiva presude iz kojih razloga je sud precizirao stav člana 36 Zakona o bezbjednosti saobraćaja na putevima.  </span>
</p>
<p class="p5"></p>
<p class="p5">
<span>Ocijenjeno je da izreka presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p class="p6">
<span>      </span>
</p>
<p class="p6">
<span>	Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike okrivljenog, odnos prema posledici koji se ogleda u žaljenju zbog posledica krivičnog djela, da se oštećeni nisu pridružili krivičnom gonjenju i dosadašnji život jer nije osuđivan. Otežavajućih okolnosti nije bilo. Imajući u vidu navedene okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne čini krivična djela. </span>
</p>
<p class="p6"></p>
<p class="p12">
<span>   Kako oštećeni nisu postavili imovinskopravni zahtjev, sud o istom nije odlučivao. </span>
</p>
<p class="p13"></p>
<p class="p6">
<span>           Odluka o troškovima zasniva se na odredbi čl.</span><span class="s5"> </span><span>229 ZKP. Dosuđeni iznos se odnosi na plaćanje nalaza i mišljenja vještaka saobraćajne struke u ukupnom iznosu od 192,50 (110,00+82,50 €), nalaza i mišljenja vještaka medicinske struke u iznosu od 77,00 €, nalaza i mišljenja vještaka mašinske struke u iznosu od 82,50 €  i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p6"></p>
<p class="p6">
<span>           Na osnovu izloženog odlučeno je kao u izreci presude</span>
</p>
<p class="p6"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 11.07.2012.  godine</span>
</p>
<p class="p3"></p>
<p class="p4">
<span class="s1">      ZAPISNIČAR,					       			  S U D I J A</span>
</p>
<p class="p4">
<span class="s1">    M. M. 			               		                                          G. Š.</span>
</p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA</span><span>:Protiv ove presude može se </span>
</p>
<p class="p4">
<span>izjaviti žalba Višem sudu u Podgorici u roku od</span>
</p>
<p class="p4">
<span>8 dana od dana prijema pismenog otpravka.</span>
</p>
<p class="p4">
<span>Žalba se predaje ovom sudu u dva primjerka.</span>
</p>
<p class="p4"></p>
<p class="p4">
<span class="s1">DNA</span><span>:  -1 x ODT</span>
</p>
<p class="p4">
<span>            -1 x okrivljenom </span>
</p>
<p class="p4">
<span>	- 1 x braniocu</span>
</p>
<p class="p4">
<span>	- oštećenim nakon pravosnažnosti.  </span>
</p>
<p class="p4">
<span>            - u spise  </span>
</p>
<p class="p5"></p>
<p class="p14"></p>


</body>
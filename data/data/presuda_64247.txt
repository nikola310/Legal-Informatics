<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;font-style:italic;}
.s2{font-weight:bold;}
.s3{font-style:italic;}
.p1{text-indent:0.5in;margin-left:0.375in;text-align:end;hyphenate:auto;font-family:Arial;font-size:12pt;}
.p2{text-indent:0.5in;margin-left:0.375in;text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-left:0.375in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-indent:-0.375in;margin-left:0.125in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:start;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Times New Roman;font-size:14pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">K.br. 64/12</span>
</p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1"></p>
<p class="p2">
<span class="s2">U IME CRNE GORE</span>
</p>
<p class="p2"></p>
<p class="p3">
<span class="s2">OSNOVNI SUD U CETINJU,</span><span> kao provostepeni krivični, po sudiji Ćupić Mariji, kao sudiji pojedincu, uz učešće sudskog namještenika Martinović Aleksandre, kao zapisničara, u krivičnom predmetu protiv opt. R. B. iz Cetinja, zbog krivičnog djela, prevara u produženom trajanju iz čl. 244. st. 3 u vezi st. 1., a u vezi čl. 49. st. 1. Krivičnog zakonika, odlučujući po optužnici ODT-a u Cetinje Kt.br.531/09 od 21.04.2011. godine, nakon održanog glavnog i javnog pretresa dana 11.12.2012.godine, u prisustvu zamjenika ODT-a M. D., opt. R. B., donio je  i istog dana  javno objavio </span>
</p>
<p class="p3"></p>
<p class="p4"></p>
<p class="p2">
<span class="s2">P R E S U D U</span>
</p>
<p class="p2"></p>
<p class="p4">
<span class="s3">I</span>
</p>
<p class="p4">
<span>Optuženi R. B., od oca M. i majke V., rodjene J., rodjen .......godine u Cetinju, gdje i prebiva ul. P. R. br. 14, državljanin Crne Gore, nezaposlen, neoženjen, pismen, sa završenom Srednjom školom, vojsku nije služio, lošeg imovnog stanja,neosudjivan,nalazio se u pritvoru od 15.12.2009.godine do 14.02.2010.godine.</span>
</p>
<p class="p4"></p>
<p class="p4"></p>
<p class="p2">
<span class="s2">K r i v     j e:</span>
</p>
<p class="p4"></p>
<p class="p4">
<span class="s1">Zato što je:</span>
</p>
<p class="p4"></p>
<p class="p4"></p>
<p class="p4">
<span>Neutvrdjenog dana u januaru mjesecu 2008.godine, u Cetinju, u namjeri da sebi pribavi protivpravnu imovinsku korist, lažnim prikazivanjem činjenica ošt. Đ. M. iz Cetinja, da će mu isplatiti usmeno ugovorenu cijenu od 2.500,00 eura za stolarske radove u njegovoj kući, ošt. Đ. M. svjesno i voljno doveo u zabludu, te ga održavajući u zabludi, naveo da mu ovaj na štetu svoje imovine obavi stolarske radove, a da pri tom oštećenom i pored više njegovih zahtjeva nije isplatio ugovorenu cijenu, na koji način je sebi pribavio protivpravnu imovinsku  korist u iznosu od 2.500,00 eura, a ošt. Đ. M. za isti iznos nanio štetu. </span>
</p>
<p class="p4"></p>
<p class="p4">
<span>U februaru mjesecu 2009.godine u Cetinju, u namjeri da sebi pribavi protivpravnu imovinsku korist, lažnim prikazivanjem činjenica  ošt. Đ. M. da će mu u što kraćem roku vratiti novčanu pozajmicu od 2.500,00 eura, koji novac mu je bio neophodan radi bolesti njegove majke, oštećenog ponovo svjesno i voljno doveo u zabludu, te ga održavajući u zabludi, naveo da mu ovaj na štetu svoje imovine pozajmi iznos od 2.500,00 eura, a da pri tom ovu pozajmicu i pored više zahtjeva oštećenog nije vratio, na koji način je sebi pribavio protivpravnu imovinsku korist u iznosu od 2.500,00 eura, a ošt. Đ. M. za isti iznos nanio štetu.</span>
</p>
<p class="p4"></p>
<p class="p4">
<span>U mjesecu martu 2009.godine u Cetinju, u namjeri da sebi pribavi protivpravnu imovinsku korist, lažnim prikazivanjem činjenica ošt. S. S., da će mu isplatiti kupoprodajnu cijenu od 5.000.00 eura, za p.m.v. marke "BMW" 525 ....., te da će u slučaju da vozilo ne uspije prodati trećem licu, u roku od mjesec dana vozilo vratiti ošt. S. S., istog svjesno i voljno doveo u zabludu, te ga održavajući u zabludi naveo da mu ovaj na štetu svoje imovine preda navedeno vozilo, a da pri tom ošt. S. S. nije isplatio ugovorenu cijenu od 5.000.00 eura, kao ni vratio ovo vozilo, već je isto u medjuvremenu prodao M. M. iz Podgorice, na koji način je sebi pribavio protivpravnu imovinsku korist u iznosu od 5.000.00 eura, dok je ošt. S. S. za isti iznos nanio štetu,</span>
</p>
<p class="p4"></p>
<p class="p4">
<span>-čime je izvršio krivično djelo prevara u produženom trajanju iz čl. 244. st. 3. u vezi st. 1. a u vezi čl. 49. st. 1. Krivičnog zakonika,</span>
</p>
<p class="p4"></p>
<p class="p5">
<span>	</span><span class="s1">- </span><span>pa mu Sud shodno citiranom zakonskom propisu, te primjenom čl. 4, 5, 13, 15, 42,51, 52, 53, 54 KZ-a. i čl. 226– 229, 239, i 374 ZKP-a izriče </span>
</p>
<p class="p3"></p>
<p class="p5"></p>
<p class="p6">
<span class="s2">USLOVNU OSUDU</span>
</p>
<p class="p6"></p>
<p class="p6"></p>
<p class="p4">
<span>Kojom optuženom R. B. utvrdjuje kaznu zatvora u trajanju od jedne godine u koju mu se ima uračunati vrijeme provedeno u pritvoru od od 15.12.2009.godine do 14.02.2010.godine i istovremeno odredjuje da se navedena kazna neće izvršiti ukoliko optuženi u vremenskom periodu od dvije godine, od dana pravosnažnosti presude ne počini novo krivično djelo.</span>
</p>
<p class="p5"></p>
<p class="p5">
<span>Dužan je optuženi da na ime troškova krivičnog postupka uplati iznos od 200,00 eura ,te  na  ime paušala  iznos od 30,00 € na blagajni ovog suda u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p3">
<span>         Oštećenom Dj. M. se dosudjuje imovinskopravni zahtjev u iznosu od 4.000,00 eura koji iznos je optuženi dužan isplatiti u roku od petnaest dana po pravosnažnosti presude pod prijetnjom prinudnog izvršenja.</span>
</p>
<p class="p3"></p>
<p class="p5">
<span>          </span>
</p>
<p class="p7">
<span class="s2">O b r a z l o ž e nj e</span>
</p>
<p class="p8"></p>
<p class="p3">
<span>Osnovno državno tužilaštvo u Cetinju, podignutom optužnicom  Kt. br. 531/09 od 21.04.2011.godine, stavilo je na teret opt. R. B. iz Cetinja, da je izvršio krivično djelo  prevara u produženom trajanju iz čl. 244. st. 3. u vezi st. 1. a u vezi čl. 49. st. 1. Krivičnog zakonika.</span>
</p>
<p class="p3"></p>
<p class="p3">
<span>Presuda u ovoj krivičnopravnoj stvari je ukinuta Rješenjem Višeg suda u Podgorici Kž.br.427/12 od 13.03.2012.godine i predmet je vraćen na ponovno suđenje.</span>
</p>
<p class="p3"></p>
<p class="p5">
<span>Shodno ukidnim razlozima sadržanim u odluci Višeg suda ,zakazan je glavni pretres na kojem je zastupnik optužbe u završnoj riječi ostao pri podignutoj optužnici, u odnosu na tačke 2 , 3 i 4 optužnice obzirom da je sprovedenim dokazima  nedvosmisleno utvrdjeno kako prevarna namjera, tako i dovodjenje u zabludu i to u dva navrata ošt. Đ. M. koji je pretrpio prevarnim namjerama optuženog štetu u ukupnom iznosu od 5.000,00 eura, dok je za isti iznos optuženi sebi pribavio protivpravnu imovinsku korist, a kako je to opisano pod tačkom 2 i 3 optužnice. Takodje su dokazani navodi optužnice i pod tačkom 4. da je optuženi doveo u zabludu ošt. S. S. da će mu isplatiti kupoprodajnu cijenu za predmetno vozilo 5.000,00 eura, što optuženi nije učinio, niti je to imao namjeru od samog momenta kupoprodaje, već je daljom prodajom vozila sebi pribavio protivpravnu imovinsku korist i to za postignutu cijenu sa ošt.S. S. od 5.000,00 eura, dok je ošt. za isti iznos nanio štetu, to je  predložio da sud oglasi krivim za kr.djelo prevara u produženom trajanju iz čl. 244.st. 3. u vezi st. 1. , a u vezi čl. 49.st.1. KZ-a. </span>
</p>
<p class="p3">
<span> </span>
</p>
<p class="p3">
<span>Opt. R. B., u svojoj odbrani je naveo da je M. vlasnik više stanova u Rafailovićima i da ga je isti angažovao jer se bavio tim poslom, da mu okreči 5 stanova u Budvi, a pored toga i gletovanje zidova i farbanje kompletne drvene stolarije u stanovima. Na  Velikoj pijaci u Cetinju i u objektu vlasništvo Đ. M. dvije velike prostorije i kupatilo, takodje je okrečio, gletovao zidove i ofarbao svu drvenariju. U Bajovoj ulici u Cetinju okrečio je dvije prostorije, gletovao zidove u dvije prostorije i kupatilo. Za navedene poslove M. je trebao da mu isplati 500,00 eura, od čega mu nije isplatio ni cenat. Đ.po osnovu opreme njegove kuće od strane Đ. stolarske radionice nije ostao dužan 2.500,00 eura, jer je Đ. njemu u kući ugradio jedna ulazna drvena vrata, dva sobna prozora, mali prozor za kupatilo i balkonska vrata, što ne može koštati 2.500,00 eura. Takodje, isti mu nije pozajmio 2.500,00 eura za bolest majke, nije mu tražio taj novac, niti mu ga je pozajmljivao. 2.500,00 eura se odnose na novac koji je morao da isplati majstorima za poslove koje je radio za račun Đ. u Budvi i Cetinju. Dakle,ovom je ostao dužan 1000,00 eura,a po osnovu bolesti majke Dj. mu ništa nije pozajmljivao.Pojasnio je da se ovo dešavalo 2008.godine, misli da je bio februar ili mart, nezna tačno. Đ. mu je ranije napravio 7 do 8 prozora za istu kuću,pa ga je ponovo angažovao,a M. je izveo računicu da mu plati 2.500,00 eura, kada se sve desilo nakon godinu, odnosno kasnije, neznam tačno kada. Kada je ugovarao posao sa M. bavio se pomalo sa kolima.Sam  je vozio  vozilo koje je koštalo od 5000,00 do 6.000,00 eura. U vrijeme kada mu je Đ. radio stolariju bio je dužan i bili su njemu dužni,a ne može se sjetiti koliko  bile su kompenzacije jer nije bilo novca, kao ni koliko je ko njemu bio dužan nije se mogao  izjasniti. </span>
</p>
<p class="p3">
<span>Vozilo koje je u to vrijeme imao nije se moglo prodati pa ga je zamijenio za neko manje auto, kroz kompenzaciju.Iznos  od 1.174,00 eura, sa računa  bolnice mu je isplaćen  za izradu regala.</span>
</p>
<p class="p3">
<span>Krečenje i malterisanje za M. je radio, misli 2008. ili 2009.godine, septembar ili oktobar, a nije siguran, a radio je poslije stolarije. Radilo se istovremeno sa uplatom koja je bila iz Doma zdravlja-bolnice.</span>
</p>
<p class="p3">
<span>Novac koji mu je dao I.R. je  M. novac, a na ime poslova u Budvi, pa da odbiju na ime tih radova.Dogovorili su se za obavljanje radova u Rafailoviće, gdje je išao na poziv M. Đ..U medjuvremenu sem novca koji je išao preko Doma zdravlja i preko R. I. , M. mu je dao iznos od 500,00 eura, koji mu je tražio kako bi platio majstora. </span>
</p>
<p class="p3">
<span>-Osim pet stanova koje je krečio radio je još dvije kancelarije, poslovni prostor, te kako je poznavao majstore a taj mu majstor bio dužan , na taj način su prebijali dugove.Gazda je obezbjedjivao materijal, a majstor je išao kod Đ. »boje i lakovi« gdje je bio otvoren račun, a oni smo uzimali za Đ. M.,a išao je samo majstor. </span>
</p>
<p class="p3">
<span>Smatrao je da je kroz krečenje odradio za stolariju, a ostalo je trebao što je ostao dužan da odradi kroz posao, te kako nije bilo posla dogovorili su se da se daska da na ime tog duga, a nije je dao jer nije imao novca, jer otac mu je radio sa daskom, ali nije imao dovoljno pa je nešto trebalo i kupiti.</span>
</p>
<p class="p3">
<span>Od M. nije pozajmljivao novac sa razlogom da bi mu to trebalo za liječenje majke,a da li je M. plaćao D. majstoru  što, nije mu poznato ,pred njim nije ništa. Poznato mu je da je Đ. vozio vozilo marke Jaguar, jer mu ga je bio dao da ga proda i da ga zamijeni za neki materijal , medjutim kada se sve ovo medju njima desilo vratio mu ga je i nije ga drugom davao pod kamatu. Nikada nijesu vodili razgovor povodom ribnjaka , a na ime dizanja kredita, tj. da će vratiti novac  na taj način.Ničim se nije  bavio osim uvozom kola.</span>
</p>
<p class="p3">
<span>Od  kada mu je M. radio pa nadalje, uvezao je  jedan do dva vozila , a sve se ostalo završavalo na kompenzaciji, tj.po mom mišljenju 5 do 6 auta za period 2008 i 2009.godine, jer vozila nijesu išla. Nije tačno da je majci kupio  stan već su ga kupili majka i baba. </span>
</p>
<p class="p3">
<span>Svoju odbranu  u dijelu koji se odnosi na S., je mijenjao tako što je jedanput rekao da je prilikom dogovora bilo prisutno neko lice, te potom da nije jer se plašio pritvora i to je jedan i jedini razlog što je mijenjao odbranu.</span>
</p>
<p class="p3">
<span>U odnosu na S. S. je istakao da je kod istog kupio u martu mjesecu 2009.godine p.m.v. marke "BMW" 525 ....., registrovano na cetinjske tablice, za iznos od 5.000,00 eura, ali za koje nije trebao da isplati kupoprodajnu cijenu, već  da da drugo vozilo koje zaista nije dao ,a ovaj je  auto prodao u Podgorici za iznos od 4.500.00 eura, nakon 3 - 4 mjeseca od kada ga je preuzeo i produžio registraciju na ime V. Đ., na čije se ime  auto i vodilo. Kome je prodao auto u Podgorici nije se mogao sjetiti, jer je puno vozila prodao licima u Cetinju i van Cetinja.</span>
</p>
<p class="p3"></p>
<p class="p3">
<span>Na kraju je naveo da ne spori da su Đ. i on bili u poslovnim odnosima i da su jedan drugome obavljali odredjene zanatske radove, te da je Đ. ostao dužan odredjeni iznos novca. Saglasan je da se oduzeto vozilo marke BMW 525 ..... vrati ošt. S. S. .</span>
</p>
<p class="p3"></p>
<p class="p3">
<span>Sud je radi razjašnjenja date krivičnopravne stari saslušao ošt.S. S. i Dj. M.,te na saglasan predlog stranaka umjesto neposrednog saslušanja svjedoka K. S. , D. M., S. G., K. Ž. ,Dj. M., U. B., P. Dj.,V. Dj. ,R.I., D. D. i K. N. pročitao njihove iskaze date tokom prethodnog dijela postupka,pročitao obavještenje UP Ispostave Cetinje 20 br.02-240/2010-3941/2 od 18.11.2010.godine o oduzimanju i preuzimanju p.m.v.marke „BMW 525“ reg.br............. 715,te izvještaj UP Ispostave Cetinje broj 02-245-4688 od 30.12.2009.godine iz kaznene evidencije za optuženog R. B..</span>
</p>
<p class="p3"></p>
<p class="p3">
<span>Sud je prihvatio predlog zastupnika optužbe da se ne saslušavaju predloženi svjedoci M. M., M. M., M. M.i P. G., iz razloga što iskazi ovih svjedoka nebi doprinjeli razjašnjenju date krivičnopravne stvari.</span>
</p>
<p class="p3"></p>
<p class="p3">
<span>Ošt. Đ. M., u svom iskazu je naveo da nezna da li je bio januar ili februar mjesec 2008.godine, kada je R. B. iz Cetinja izradio namještaj, tj., stolariju za njegovu kuću u Mojkovcu. Stolariju je radio u svojoj stolarskoj radionici, a u pitanju su bila ulazna vrata, prozori, stalak za televizor, kao i stakleni izlog, ali se nije mogao sjetiti koliko je prozora istom izradio. Sa R. se prije nego što je počeo sa izvodjenjem radova dogovorio o cijeni, a dogovoru je prisustvovao D. D. iz Budve. Naime, dogovorio se sa R. da mu za sve što mu izradi isplati iznos od 2.500.00 eura, nakon završetka radova. Kada je sve završio R. je to odnio u svoju kuću u Mojkovac, a novac mu nije dao, moleći ga da sačeka mjesec dana, kako bi prikupio novac. Nakon mjesec dana on ga je kontaktirao, medjutim, on ni tada nije imao da mu da  novac, već ga je molio da sačeka još malo, što je i uradio. Ni do danas R. mu nije isplatio ovaj iznos, iako ga je još nekoliko puta kontaktirao, a svaki put mu je obećavao da će mu dati novac i na taj način ga obmanjivao i održavao u zabludu. Medjutim i pored toga u februaru mjesecu 2009.godine, R. mu se obratio sa molbom, da mu pozajmi 1.000.00 eura, a sa razloga što mu je majka bolesna pa mu treba novac. Bilo mu je žao njegove situacije, tako da mu je pozajmio još 1.000.00 eura, tj., u tom periodu radio je stolariju za JZU Dom zdravlja Cetinje, tako da novac koji su mu oni trebali isplatiti, prebacili su na žiro račun R. B., a koju potvrdu je priložio uz izjavu. Nakon nekoliko dana ponovo mu se obratio R., pričajući da je u velike probleme, i isti mu zatražio još 1.000.00 eura. Kako nije imao dovoljno novca na računu, to je R. otišao kod R.  I., i od njega uzeo  1.000,00 eura, a koje mu je R. I. dugovao. Nakon toga pozajmio mu je još 500.00 eura, ali tom prilikom kada mu je dao taj iznos bili su sami on i R. i nema nikakvu priznanicu za taj iznos. Napomenuo je da je R. takodje u februaru mjesecu, sa kioska njegove sestre, uzeo 150.00 eura, tj., dala mu ih je njegova sestra , jer joj je garantovao za taj novac. Novac je sestri vratio, tako da mu R. B.  duguje iznos od 4.150.00 eura, a ovo zato što  mu je R. zajedno sa molerom D. D. okrečio stanove u Budvi, a zašto mu je od 5.000.00 eura odbio 1.000.00 eura, a što R. prihvata. Napomenuo je još jednom da dogovoru izmedju njega i R., a u vezi stolarije koju mu je radio prisustvovao je D. D. koji može posvjedočiti njegove tvrdnje. Tokom 2009.godine, pozajmio je K. S. iz Budve, iznos od 15.000.00 eura, i to u nekoliko navrata, a za taj novac mu je garantovao R. B., tj. rekao mu je da slobodno pozajmi novac K. te da će mu on novac uredno vratiti kako su se dogovorili. K. je trebao da mu vrati ovaj novac do septembra 2009.godine, kako su se i dogovorili, ali on nije ispoštovao ni do dan danas njihov dogovor. Taj novac je R. uplatio na žiro račun d.o.o. "B.", odnosno tri puta mu je uplatio iznos od po 3.000.00 eura, dok mu je preostali iznos do 15.000.00 eura dao na ruke i ovaj novac B. je predao K. S. Zvao je putem mobilnog telefona K. da mu vrati taj novac, ali mu je isti rekao da nije u mogućnosti da mu vrati dugovani iznos, a sa razloga kako mu je rekao jer ga je R. B. prevario za neki novac. Pridružio se krivičnom gonjenju protiv okrivljenog i postavio odštetni zahtjev u iznosu od 4.000,00 eura. Izvodjenjem stolarskih radova u privatnom angažmanu bavi se već 20 godina.U odnosu na R. podnijeo je krivičnu prijavu zato što je bio maksimalno grub u priči i što mu je rekao prijavi me , slobodno me prijavi, jer neću da ti vratim pare, a on izdržava četvoro djece i čitavu familiju, pa je i to jedan od razloga što ga je prijavio, a dao bi sada te 4.000.00 eura da ga nije prijavio,iako se osjeća prevarenim. Stolariju je radio R. u Mojkovcu mišljenja  da je bilo 2008.godine, negdje u ljeto,a bilo je dogovoreno da se uradi stolarija u iznosu od  2.500.00 eura,te kada završi stolariju, da mu plati, što se tiče toga duga, odnosno poslije 5 do 6 dana kad se uradi.</span>
</p>
<p class="p3">
<span>Nalog da Dom zdravlja prebaci novac na račun R.., je dao iz razloga jer ga je ovaj  molio da mu pozjami,tj. da mu pomogne pošto je tada radio puno pa je imao novca na račune firmi za koje je radio, pa kako je na tom računu imao taj novčani iznos, prebacio mu ga je , a sa nadom da će mu ih isti vratiti za 5 do 6 dana kako je bilo dogovoreno.Jedan dio novčanog iznosa mu  je isplatio vezano za bolest majke, a drugi dio od 500.00 eura, mu je tražio kako je tada rekao da isplati molera.</span>
</p>
<p class="p3">
<span>Tih 1.000.00 eura koje su išle preko Doma zdravlja, i ovih još preostalih 1.000.00 koje je uzeo od R. su mu išle na ime bolesti majke, odn.tako mu je rekao optuženi.I za jedan i za drugi  novčani iznos je bilo rečeno da će biti  vraćeni za 7 do 8 dana, te kao što je već i rekao za novac koji je uzeo od R. imao je saglasnost da ga uzme, medjutim, nije ga obavještavao, a on je u to vrijeme bio u bolnici.</span>
</p>
<p class="p3">
<span>D. majstor posredstvom R., mu je okrečio  četiri stana, a zašto je on kupio materijal.</span>
</p>
<p class="p3">
<span>- Za  krečenje četiri stana, cijena mu nije bila  unaprijed rečena,a kasnije su mi rekli 800.00 eura. Nije im dao tih 800.00 eura, već im je rekao da 500.00 eura, što mu je dao prebija , a preostalih 300.00 eura, prebio je na ime uzimanja materijala za druge stanove kod »Đ. boje i lakovi« i u lokal kod sestre, što nije bilo plaćano.</span>
</p>
<p class="p3">
<span>Nije mu poznato kada je R. pozajmio 500.00 eura, zna da mu je došao ispred kuće i tu mu ih je dao.Tih 500.00 eura bile su u toku krečenja stanova, da bi dalje radili,odnosno obavljali neke svoje poslove. Imao je kancelariju u Bajovoj ulici ,a poslovni prostor ima na Novoj tržnici i to je krečio D., a što mu je platio.</span>
</p>
<p class="p3">
<span>U periodu kada su mu krečili došlo je izmedju D.i R. do svadje, a dogovorili su se da on plati D. za to što mu je krečio.R. nije imao bilo kakvog učešća vezano za obavljanje ovih radova – krečenja na Cetinju.</span>
</p>
<p class="p3">
<span>Opredijelio se da mu R. kreči, odnosno odabrao je njega da mu kreči sa D. jer je vidio situaciju da je prevaren, da ga varaju, tražio je na bilo koji način da napravi poravnanje da se od njih namiri.</span>
</p>
<p class="p3">
<span>R. je  pozivao da mu vrati dug i pričali su  gdje je bio prisutan moler i obećao mu je da će mu izmiriti u dasci ,a na kraju i da diže kredit.</span>
</p>
<p class="p3">
<span>R. mu je na kraju  rekao »grabi ,uzimaj što se može« u tom smislu nakon čega je i nestao.</span>
</p>
<p class="p3">
<span>Kasno je saznao da je R. u dugovima ,kada mu je sve završio, a da je znao da je takav nebi dolazio u sitaciju da ga isti vara na takav način.</span>
</p>
<p class="p3">
<span>R. mu u trenutku kada mu je radio stolariju nije rekao da je dužan novac, nego mu je rekao da radi ribnjak ,da mu ga radi ovaj D. i da će od ribnjaka da uzima 4 do 5 hiljada eura, a stolarija je upravo bila za kuću pored ribnjaka.</span>
</p>
<p class="p3">
<span>Kada je tražio novac za liječenje majke  nije mu rekao da je dužan pare,a imao je 2 do 3 vozila jer se bavio trgovinom vozila. </span>
</p>
<p class="p3">
<span>Kako se isti bavio trgovinom vozilima, a i sam je kupio vozilo od njega koje mu je platio, mislio je da će da mu vrati pozajmljeni novac, a na kraju je shvatio da se radi o prevari da on da kupuje vozila, a ne plaća ih.</span>
</p>
<p class="p3">
<span>Da je znao za R. dugove onako kako ih je predstavio K. nebih ni saradjivao sa takvim čovjekom.</span>
</p>
<p class="p3">
<span>Kako je  imao dosta posla i ljudi su mi plaćali u autima istom je  pozjamio vozilo jaguar  da se vozi,a optuženi ga je obavijestio da je vozilo ostavio u Podgoricu da ga prodaju, medjutim, tražio je da mu ga vrati i isto mu je vraćeno.Rekao  mu je da je to  ribnjak njegov.</span>
</p>
<p class="p3"></p>
<p class="p3">
<span>Svjedok K. S., u svom iskazu je u bitnom naveo naveo da Đ. M. iz Cetinja, poznaje već odavno, jer su kolege po zanimanju i da je istina da je Đ. u nekoliko navrata pozajmljivao novac R., za koji novac je on garantovao. Bio je prisutan kada je Đ. M. nekoliko puta pozajmljivao novac R. B., dajući mu isti na ruku, ali se ne sjeća kolika je to puta bilo i koliko je novca dao, ali zna da mu je Đ. na račun firme uplaćivao novac i zna sigurno da R. duguje Đ. iznos od 15.000.00 eura, za koje je on garantovao, a takodje je upoznat da je Đ. mimo ovih 15.000.00 eura nekoliko puta pozajmljivao novac R. na ime bolesti majke R. i raznih drugih razloga, kao i to da je Đ. obavljao stolarske radove u kući R.a za koje radove mu R. nije isplatio novac. Nekoliko puta je tražio da mu R. vrati novac, kao i da postigne neki dogovor da mu u nekoliko rata vrati novac i to kako mu odgovara, medjutim R. ga je samo održavao u zabludi tj.obmanjivao ga je govoreći mu svaki put da će mu vratiti novac i da čeka da se realizuje neki kredit. </span>
</p>
<p class="p5">
<span>Ošt. S. S., u svom iskazu je naveo da  je tokom 2008.godine, od V. Đ. iz Cetinja, kupio p.m.v.  marke BMW -525 TDS, ......... reg.oznaka, metalno zelene boje,  godina proizvodnje 1998. za iznos od 8.300,00 eura, prethodno ne sačinivši kupoprodajni ugovor. Vozilo je vozio nekih godinu dana i onda odlučio da ga proda. Kako je znao da se R. B. bavi prodajom, tj. preprodajom  p.m.v., a istog  poznaje i od ranije jer mu je rodjak, sreo se sa njim, a nakon što je sa istim otpočeo priču da želi da proda svoje vozilo, to mu je R. rekao da bi on mogao prodati njegovo vozilo. Dogovorio se sa njim da mu preda vozilo, kako bi isti pokušao da ga proda i to za iznos od 5.000.00 eura, te ukoliko ne uspije prodati vozilo isto da mu vrati nakon isteka roka od mjesec dana. Nakon isteka navedenog roka kontaktirao je R. B., kako bi ga upitao da li je prodao vozilo, s obzirom da mu se u roku od mjesec dana isti nije javljao. Tom prilikom je rekao R. ukoliko nije prodao vozilo, da mu isto vrati ili da mu donese novac u iznosu od 5.000.00 eura, ili eventulano da zamijeni vozilo za neko drugo. Medjutim, R. mu nije rekao što je uradio sa vozilom, već mu je rekao da sačeka još neko vrijeme, kako bi se snašao za novac i njemu dao navedeni iznos. Nakon toga R. je kontaktirao još nekolika puta, i svaki put ga je pitao što je sa vozilom i da li ga je prodao, medjutim, isti je izbjegavao konkretan odgovor, pokušavajući da se izvuče na njemu čudan način. Kada je pokušao ponovo da kontaktira  R., nije ga mogao dobiti na mobilni telefon iz razloga što se isti nije javljao ili je isključio telefon, a pokušao je takodje da ga pronadje, ali u tome nije uspio. Misli da je bio jun mjesec kada ga je  putem mob.telefona kontaktirao  V. Đ. i isti mu tom prilikom saopštio da je R. dolazio kod njega, na njegovu kućnu adrsu i  zahtijevao da mu  sudski ovjeri punomoćje i produži registraciju predmetnog vozila što je  i uradio. Napomenuo je da ga je V. zvao tek nakon što je ovjerio sudsko punomoćje i produžio registraciju vozila. U saznanju je da je R. prodao vozilo i da je isto registrovao na ime V. Đ.. Nije mu poznato kome je R. prodao vozilo, niti za koji iznos, ali je isto vozilo vidio nekoliko puta na području Podgorice, kojom prilikom je primijetio na navedeno vozilo reg.oznake ...........715. Ovakvo ponašanje od strane R. nije očekivao tj., istom je vjerovao iz kojeg razloga mu je i dao svoje vozilo da ga isti proda u njegovo ime. Napomenuo je  da je po dogovoru sa R.. predao vozilo da ga proda u njegovo ime, u roku od mjesec dana, te ako ga ne proda, da mu navedeno vozilo vrati. Kako isti nije ispoštovao dogovor tj. isti ga je obmanuo, odnosno prevario, tražio mu je novac u iznosu od 5.000.00 eura, jer je i bio dogovor da se vozilo proda za taj iznos. Osjeća se prevarenim sa razloga što ga je R. doveo i održavao u zabludi .Izjasnio se da  kako  mu je vozilo vraćeno da se ne pridružuje krivičnom gonjenju protiv optuženog i ne postavlja imovinskopravni zahtjev.</span>
</p>
<p class="p3"></p>
<p class="p3">
<span>Svjedok P. Đ.</span><span class="s1">,</span><span> u svom iskazu je naveo da je sa K. S.om bio u nekim poslovnim odnosima, a iz kojih mu je K. ostao dužan 17.100.00 eura. Nekoliko puta je pozvao K. kako bi se dogovorio sa njim oko novca kojij mu duguje ,ali mu je K. svaki put rekao da njemu duguje R. B. iznos od 19.500.00 eura ,te da će mu on novac vratiti odmah nakon što njemu vrati R. dug. Izvjesno vrijeme je čekao, a zatim je putem mobilnog telefona kontaktirao R. B., obzirom da ga je sa istim upoznao K. S., te istog upitao, da li će ikada vratiti novac K., da bi se R. na to slatko nasmijao, govoreći mu da nije istina da duguje K. bilo kakav novac, već da isti duguje njemu novac u iznosu od 8.500.00 eura. Sa R. ga je upoznao K. i par puta je sa njim popio piće, ali se nije mogao izjasniti da li su, i koliko imali izmedju sebe poslovni odnos. Kada su sjedjeli zajedno nijesu razgovarali o poslovnim odnosima, niti o bilo kakvom dugu.</span>
</p>
<p class="p3"></p>
<p class="p3">
<span>Svjedok D. M.</span><span class="s1">,</span><span> u svom iskazu je naveo da je bio u poslovnom odnosu sa K. S.., tačnije prodao mu je jedan kamion i isti mu je ostao dužan 12.000.00 eura. K.u je tražio taj iznos po osnovu duga, a on mu je odgovorio da potražuje od R., i da ce mu vratiti dug kada R. vrati njemu. To se desilo tokom ljeta 2010.godine, kada mu je K. kazao da će mu novac vratiti za mjesec dana. Telefonskim putem je kontaktirao R. i pitao ga da li on duguje novac K.u, što je R. negirao. Nikada do sada nije imao neposrednog kontakta sa R. B.. po nikakvom osnovu, samo kako je naveo kontaktirao ga je telefonom, a i nezna kako fizički izgleda R.,pa samim tim nije bio u prilici da prisustvuje kada je R. priznavao bilo kakav dug.</span>
</p>
<p class="p3"></p>
<p class="p3">
<span>Svjedok K. N.</span><span class="s1">,</span><span> u svom iskazu je naveo da je u februaru mjesecu 2009.godine, R. B. iz Cetinja, prodao p.m.v. marke Citroen C3, reg.oznake ..... 109-809, i to za iznos od 5.200.00 eura. Naime, R. B. je upoznao preko prijatelja K. S., jer su isti u to vrijeme imali poslovnu saradnju. R.u je po osnovu prethodnog dogovora dovezao auto na raskrsnici Cetinje-Podgorica-Budva, a tom prilikom sa njim u vozilu bio je Đ. M. iz Budve. R. je sačekao na raskrsnici, isti je došao i on mu je predao predmetno vozilo. Dogovor izmedju njih je bio da mu cifru za navedeno vozilo isplati u dvije rate i to, prvu ratu u iznosu od 2.500.00 eura, do 01.03.2009.godine, a drugu radu do 01.04.2009.godine. Kako je imao dug prema jednom čovjeku na Cetinju, čijeg se imena nije mogao sjetiti, u iznosu od 300.00 eura, B. je tom čovjeku dao 300.00 eura,  tako da mu je ostao dug za vozilo u iznosu od 4.900.00 eura. R. nije ispoštovao njihov dogovor, tj., nije mu isplatio ni prvu ni drugu ratu, tako da je istog pozvao putem mobilnog telefona, čak i dolazio na njegovu kućnu adresu, kako bi se nekako dogovorili. Medjutim, R. mu je stalno obećavao da će mu dati taj novac i na taj način ga obmanjivao i održavao u zabludi, čak mu je obećao da će platiti i bankovnu kamatu, obzirom da mu je objasnio da ima kredit i da je vozilo prodao jer mu je bio potreban novac za otplatu kredita. Ni do danas R. mu nije vratio novac. Što se tiče poslovne saradnje K. S. i R. B., zna da su imali neke poslovne odnose, tj.,isti su preprodavali vozila, ali mu nije poznato da li R. duguje K.  novac ili bilo što drugo iz tih njihovih poslovnih odnosa.  </span>
</p>
<p class="p3"></p>
<p class="p3">
<span>Svjedok R. I.</span><span class="s1"> ,</span><span> u svojoj iskazu je naveo da je Đ. M. obavljao neke stolarske radove u njegovom lokalu u Cetinju, za koje radove mu je trebao isplatiti iznos od 1.000.00 eura. Kada je završio radove isti ga je pozvao telefonom  i rekao mu da novac preda R. B. R. je došao kod njega u lokal, i dao mu je tih 1.000.00 eura. Kasnije mu je M. saopštio da je novac koji je predao R., istom pozajmio na par dana.Poznato mu je da R., Đ. nije vratio još neki novac, ali nezna koliko i zašto. Nije se mogao sjetiti kada je 1.000.00 eura predao R.u.</span>
</p>
<p class="p3"></p>
<p class="p3">
<span>Svjedok D. D.</span><span class="s1">,</span><span> u svom iskazu  je naveo da je u toku 2008.godine, radio kao radnik kod K. S. iz Budve, tj., obavljao je gradjevinske poslove. U tom periodu upoznao je R. B. iz Cetinja, sa kojim je imao korektan odnos. Istom je obavljao neke radove u njegovoj kući u Mojkovcu, tj., izradio je četiri velika ribnjaka, renovirao fasadu i stepenice, a za koje radove mu je R. sve dogovoreno uredno isplatio. Kako se u zadnje vrijeme bavi molerskim poslom, to ga je R. B. zamolio, da okreči apartmane u Rafailovićima, vlasništvo Đ. M., kao i poslovni prostor koji se nalazi na Velikoj pijaci u Cetinju, takodje vl. Đ. M... Dok je obavljao radove koje je naveo u Rafailovićima i u Cetinju, u nekoliko navrata je bio prisutan kada su se R. i Đ. prepirali oko nekog novca, ali se nije mogao izjasniti tačnih detalja njihove prepirke, niti ko je kome tu dužan. Bio je prisutan kada su se R. i Đ. dogovarali da Đ. R. izvrši neke stolarske radove u kući, te da za te radove R. Đ. isplati  iznos od 2.500.00 eura. Ovu stolariju što je izradio Đ., u kući R. u Mojkovcu, on je ugradjivao i to jedna spoljna vrata i dva prozora. Nije mu poznato da li je R. Đ. dao novac, jer nakon što je obavio radove u njegovoj kući, radio je samostalno u privatnim stanovima u gradovima po Crnoj Gori. Napomenuo je da je B. prema njemu bio korektan i sve mu isplatio što su se dogovorili u novcu, i dao mu je p.m.v. marke "Opel astra" čijih se reg.oznaka nije mogao sjetiti, obzirom da je to vozilo odmah prodao za iznos od 2.000.00 eura. </span>
</p>
<p class="p3"></p>
<p class="p3">
<span>Svjedok V. Đ.</span><span class="s1">,</span><span> u svom iskazu je naveo da u aprilu 2008.godine, vozilo marke BMW 525 ......, cetinjskih reg.oznaka, metalno zelene boje, proizvedeno 1998.godine je prodao S. S. za iznos od 8.300,00 eura registrovano na svoje ime. Nakon godinu dana kontaktirao ga je putem telefona, a zatim došao na kućnu adresu R. B., koji ga je zamolio da navedeno vozilo registruje ponovo na njegovo ime, i pristao je. Nije R. pitao da li je kupio vozilo od S. S., a bilo mu je svejedno tako da je odmah pristao da registruje ovo vozilo. Inače i S. i R. poznaje od ranije, a i poznato mu je da su oni rodjaci, tako da nije ni mogao pretpostaviti da postoje neki problemi. Nakon što je registrovao vozilo na njegovo ime nekoliko mjeseci kasnije S. mu je rekao da je R. prodao predmetno vozilo i da ga nije isplatio za isto. </span>
</p>
<p class="p3"></p>
<p class="p3">
<span>Svjedok S.G.</span><span class="s1">,</span><span> u svom iskazu je naveo da nije bio prisutan kada je R. B. predao S. S. novčani iznos od 4.500.00 erua na ime kupovine vozila marke "VMW" 525 ..... i da se radi o izmišljotini. Takodje, dodao je da nema apsulutno nikakvih saznanja o poslovnom odnosu okrivljenog i oštećenih po ovom predmetu. </span>
</p>
<p class="p3"></p>
<p class="p3">
<span>Svjedok K.</span><span class="s1"> </span><span>Ž.</span><span class="s1">,</span><span> u svom iskazu je naveo da nema nikakvih saznanja o poslovanju R. B. i K. S., a posebno je naglasio da nikada nije bio u društvu R. i K.. i samim tim nije nikada prisustvovao bilo kakvom dogovoru medju njima, niti priči o medjusobnom poslovanju. </span>
</p>
<p class="p3"></p>
<p class="p3">
<span>Svjedok U. B.</span><span class="s1"> ,</span><span> u svom iskazu je naveo da je R. B. i K. S. upoznao prije dvije - tri godine i isti su često dolazili kod njega kući gdje su sjedjeli u dvorište i pričali o raznim stvarima. Početkom ljeta 2009.godine od K. S. kupio je jedno vozilo i to marke "Reno trafik"furgon, tako da je isti nakon toga kod njega često dolazio i pričali su o tom vozilu da treba da se prevede na njegovo ime. Poznato mu je da su R. i K. imali poslovne odnose koji su se odnosili na kupovinu i prodaju p.m.v., ali o tome njihovom poslu nije ništa bliže znao, jer i kad bi sjedjeli u društvu isti bi izbjegavali da pričaju o poslu. Krajem avgusta mjeseca 2009.godine K. i R. su došli kod njega kući i poveli su priču da kombi koji je kupio kod njih treba da se prevede pa su i jedan i drugi potvrdili da za to nema nikakve smetnje. Kako je toga dana često ulazio i izlazio iz kuće da bi ih poslužio čuo je priču u vezi kredita koji je trebao da podigne R. B. , a koji se odnosi na neki ribnjak i da će kada mu budu te pare .K dati odredjeni iznos. Nije se miješao u njihov razgovor, ali je čuo da su pominjali cifru od 20.000.00 eura, i izbjegavali su bilo kakve detalje da pričaju u njegovom prisustvu, tako da nije znao u vezi kakvog posla pominju ovaj novac. Tom prilikom R. je tražio da mu pozajmi kombi, koji je kupio kod K.a, na nekoliko dana i isti mu je dao. U vezi tog vozila koje je kupio kod K. mu je poznato da je R. B., K. prodao ovaj kombi, ali za koji iznos nije  se mogao izjasniti, samo zna da je za isti K.u dao 2.000.00 eura. R. je pominjao da treba da dobije neki kredit i od tog novca da izmiri K.. Ističe da kombi koji je pozajmio R. B. nije mu vraćen, već je isti završio na nekom otpadu, tako da mu je R. obećao da će mu platiti odštetu do 01.06.2010.godine našto je i pristao. </span>
</p>
<p class="p3"></p>
<p class="p3"></p>
<p class="p3">
<span>Svjedok Đ. M.</span><span class="s1">,</span><span> u svom iskazu je naveo da K. S. poznaje iz Budve. Ne sjeća se kakao su se upoznali, ali zna da je jednom prilikom došao kod njega  i zamolio ga da mu izda garažu, jer se tada bavio stolarskim poslovima i koristio je garažu radi obavljanja istih poslova. Dogovor je bio da mu na ime zakupa plaća mjesečno 120.00 ili 130.00 eura, medjutim isti mu nije plaćao mjesečni zakup tako da ga je nakon nekih godinu dana upitao, da li ima namjeru da mu plati zakup,a isti mu je odgovorio da nema gotovog novca pa mu je ponudio p.m.v. marke Reno pikap, za iznos od 2.500.00 eura. Kako mu je na ime zakupa dugovao 1.500.00 eura, dodao je iznos do 2.500.00 eura i uzeo vozilo. Isto je vozio neko vrijeme i uložio u njegovu opravku oko 800.00 eura. Nakon izvjesnog vremena istekla je registracija na vozilu i kada je otišao isto da registruje u MUP - Budva, rekli su mu da se vozilo vodi na izvjesnog R. B. i da nijesu tačni brojevi šasije motora, tako da su mu oduzeli vozilo ,a koje je nekih dva mjeseca stajalo ispred MUP-a Budva. Pozvao je K. i rekao mu o čemu se radi. Isti mu je rekao da ima obavezu prema njemu i predložio mu da zamijeni drugo vozilo. Rekao mu je da on ima neki poslovni odnos sa R. .B iz Cetinja, te da će on pozvati B. da mu doveze neko drugo vozilo, a on da doda razliku u cijeni. Kako je u to vrijeme bio bez vozila pristao je i po dogovoru sa K.em  i sa R., koji ga je prethodno pozvao telefonom i došao je u Cetinje i sa R. se sastao na autobuskoj stanici. R. je dovezao vozilo marke "ford", čijih se registarskih oznaka nije mogao sjetiti, predao mu vozilo, a on njemu dodao iznos od nekih 200.00 eura. Vozilo je provjerio i registrovao na svoje ime.Kao što je istakao R.a je samo tada vidio, ali je zaključio da R. i K. poslovno saradjuju, mada mu nije poznat oblik njihove saradnje, i nije mu poznato da li R. B. ima dugovanja prema K. S.. Nakon što je od K. kupio vozilo Reno, isti je napustio prostorije koje mu je izdao i samo se nekoliko puta čuo telefonom sa njim i to kada mu je od strane MUP-a oduzeto vozilo, i kada ga je pozvao telefonom  i predložio mu zamjenu vozila. </span>
</p>
<p class="p3"></p>
<p class="p3"></p>
<p class="p3">
<span>Iz obavještenja UP Ispostave Cetinje, 20 br.02-240/2010-394/2 od 18.11.2010.godine o oduzimanju i preuzimanju putničkog motornog vozila marke "BMW" 525 reg. oznaka ............ 715 proizilazi da je isto uz potvrdu UP Ispostava Cetinje preuzela od sluzbenika Ispostave Kotor i da se isto nalazi na parking prostoru Ispostave Cetinje.</span>
</p>
<p class="p3"></p>
<p class="p3">
<span>Iz izvještaja UP Ispostave Cetinje br. ........ od 31.12.2009.godine,  iz KE za okr. R. B. proizilazi da nije osudjivan. </span>
</p>
<p class="p3"></p>
<p class="p5">
<span>Cijeneći činjenično stanje u spisima predmeta, sve skupa u sklopu sa odbranom optuženog, Sud je utvrdio da je optuženi R. B. počinio krivično djelo prevara u produženom trajanju iz čl. 244. st.3. ,u vezi stava 1. Krivičnog zakonika,a u vezi člana 49.stav 1.Krivičnog zakonika,opisano tačkom 1,2 i 3 dispozitiva presude.</span>
</p>
<p class="p5"></p>
<p class="p3">
<span>	Naime,sud je nesporno utvrdio da je optuženi neutvrdjenog dana u januaru mjesecu 2008.godine, u Cetinju, u namjeri da sebi pribavi protivpravnu imovinsku korist, svjesnim i voljnim lažnim prikazivanjem činjenica ošt. Đ. M. iz Cetinja, da će mu isplatiti usmeno ugovorenu cijenu od 2.500,00 eura za stolarske radove u njegovoj kući, ošt. Đ. M. doveo u zabludu, te ga održavajući u zabludi, naveo da mu ovaj na štetu svoje imovine obavi stolarske radove, a da pri tom oštećenom i pored više njegovih zahtjeva nije isplatio ugovorenu cijenu, na koji način je sebi pribavio protivpravnu imovinsku  korist u iznosu od 2.500,00 eura, a ošt. Đ. M. za isti iznos nanio štetu,te u februaru mjesecu 2009.godine u Cetinju, u namjeri da sebi pribavi protivpravnu imovinsku korist, lažnim prikazivanjem činjenica  ošt. Đ. M. da će mu u što kraćem roku vratiti novčanu pozajmicu od 2.500,00 eura, koji novac mu je bio neophodan radi bolesti njegove majke, oštećenog ponovo svjesno i voljno doveo u zabludu, te ga održavajući u zabludi, naveo da mu ovaj na štetu svoje imovine pozajmi iznos od 2.500,00 eura, a da pri tom ovu pozajmicu i pored više zahtjeva oštećenog nije vratio, na koji način je sebi pribavio protivpravnu imovinsku korist u iznosu od 2.500,00 erua, a ošt. Đ. M. za isti iznos nanio štetu,te da je u mjesecu martu 2009.godine u Cetinju, u namjeri da sebi pribavi protivpravnu imovinsku korist, lažnim prikazivanjem činjenica ošt. S. S., da će mu isplatiti kupoprodajnu cijenu od 5.000,00 eura, za p.m.v. marke "BMW" 525 ......., te da će u slučaju da vozilo ne uspije prodati trećem licu, u roku od mjesec dana vozilo vratiti ošt. S. S., istog svjesno i voljno doveo u zabludu, te ga održavajući u zabludi naveo da mu ovaj na štetu svoje imovine preda navedeno vozilo, a da pri tom ošt. S. S. nije isplatio ugovorenu cijenu od 5.000,00 eura, kao ni vratio ovo vozilo, već je isto u medjuvremenu prodao M. M. iz Podgorice, na koji način je sebi pribavio protivpravnu imovinsku korist u iznosu od 5.000,00 eura, dok je ošt. S. S. za isti iznos nanio štetu.</span>
</p>
<p class="p4"></p>
<p class="p5">
<span>U ovakvim se  radnjama optuženog i nastupjelim posledicama  stiču sva bitna obilježja konkretnog krivičnog djela, i to kako subjektivna tako i objektivna. Naime, optuženi je bio svjesan svog djela, njegovih obilježja i htjeo je njegovo izvršenje – postupao je umišljajno,jer je bio svjestan da oštećene navodi na opisano činjenje i svjestan da to čini dovođenjem u zabludu i održavanjem oštećenih u zabludu ,što je sve radio u namjeri pribavljanja za sebe protivpravne imovinske koristi ,pa su se u njegovim radnjama pored objektivnih stekli i subjektivni elementi bića konkretnog  krivičnog djela za koje je oglašen krivim .</span>
</p>
<p class="p3"></p>
<p class="p5">
<span>Sud je našao da se radi o konstrukciji produženog krivičnog djela, jer je u konkretnom slučaju više istih krivičnih djela počinjeno u vremenskoj povezanosti od strane okrivljenog , a koja po ocjeni suda predstavljaju cjelinu zbog sledećih okolnosti: istovjetnost oštećenog, istovrsnost predmeta krivičnog djela, te jedinstvenog mjesta  izvršenja krivičnog djela, kao i motiv u odnosu na svaku radnju .</span>
</p>
<p class="p5"></p>
<p class="p5">
<span>Naime, po mišljenju suda nesporno je da je optuženi R. doveo u zabludu oštećene Dj. M.  i S. S. lažnim prikazivanjem činjenica , odn. isti je stvorio lažnu predstavu da će postupiti na dogovoreni način ,te ih kod već stvorene pogrešne predstave  da će im isplatiti dugovani iznos  , tj.da postoji spremnost i volja da ispuni svoju obavezu održavao u zabludi ,iako je njegov umišljaj od samog početka bio upravljen na to da ne ispuni svoje obaveze,te je na taj način na imovini ošt. Dj. M. nastupila šteta u iznosu od 5.000.00 eura,a na imovini S. S. u iznosu od 5.000.00 eura.Dakle,u konkretnom slučaju se ne radi o dužničko povjerilačkom odnosu ,jer kada se uzme u obzir ponašanje izvršioca,radnje koje je preduzeo,pa i same okolnosti pod kojima je iste preduzeo sve ukazuje da je optuženi postupao u namjeri da sebi pribavi protivpravnu imovinsku korist,jer je  jasno da optuženi svjestan svojih inkriminisanih radnji obećanjima da će ispuniti svoje obaveze samo prolongira svoju odgovornost za tako preuzete radnje.</span>
</p>
<p class="p5"></p>
<p class="p5">
<span>S prednjim u vezi , sud je prihvatio iskaz oštećenih ,jer su po mišljenju suda objektivno svjedočili o predmetnom dogadjaju,u sklopu sa iskazima svjedoka R. I., D. D. ,K. S. i V. Dj., koji su objektivno svjedočili o onome što je njima poznato za odnos između oštećenih i optuženog,te pisanim obavještenjem UP Ispostave Cetinje.</span>
</p>
<p class="p5">
<span>Ovo tim prije što ni sam optuženi ne osporava ovakve navode oštećenih i svjedoka stim što objašnjava da nije postojala prevarna namjera prilikom zaključivanja poslova sa oštećenim da im ne plati,odn.ne vrati posuđeni novac ili stvari što je opovrgnuto tokom dokaznog postupka koji je rezultirao zaključkom da je  ,optuženi svaku radnju preduzimao ponaosob , prećutkujući da je dužan, lažno prikazujući da je ribnjak njegov i da očekuje 5.000.00 mjesečno od tog ribnjaka, lažno prikazujući da mu treba novac za liječenje majke, tako da se ovaj odnos ne može posmatrati kao gradjanskopravni odnos, a činjenica da je R. krečio stanove je samo pokušaj oštećenog  kako  je i naveo da spasi nešto od datog novca.</span>
</p>
<p class="p5"></p>
<p class="p5">
<span>Iskaz svjedoka S. G. opovrgava navode njegove odbrane da je kupio vozilo od oštećenog S.a.</span>
</p>
<p class="p5"></p>
<p class="p5">
<span>Stim u vezi Sud nije mogao prihvatiti odbranu opt.R. B. u kojoj negira izvršenje krivičnog djela stavljenog mu na teret.Upravo iz njegovog ponašanja se da zaključiti njegova prevarna namjera,jer iako je znao da neće moći da ispuni ugovorne obaveze zbog  loše finansijske situacije u kojoj se našao ipak preuzima iste ,dakle, njegov umišljaj od samog početka je upravljen na to da ne ispuni preuzete obaveze prema Dj. i S.,sud je odbacio cjeneći je kao usmjerenu na umanjenje odn.izbjegavanje krivičnopravne odgovornosti.</span>
</p>
<p class="p5"></p>
<p class="p5">
<span>Sud je našao da iskazi svjedoka P. D.,D. M.,K. N.,K. Ž. ,U.B. i Dj. M. nijesu od uticaja za razrješenje date krivičnopravne stvari, obzirom da istim ništa nije poznato za konkretni dogadjaj.</span>
</p>
<p class="p5"></p>
<p class="p5">
<span>Prilikom odlučivanja o vrsti i visini krivične sankcije koju će izreći optuženom u smislu čl. 42. KZ-a, Sud je cijenio kao olakšavajuće okolnosti raniji neporočan način života optuženog, okolnosti pod kojima je djelo izvršeno- tešku materijalnu situaciju,okolnosti nakon izvršenja djela-da je ošt. S. S. vozilo vraćeno,da se oštećeni S. S. nije pridružio krivičnom gonjenju i da nije postavio imovinskopravni zahtjev, dok otežavajućih okolnosti van bitnih obilježja krivičnog djela u pitanju nije bilo, pa je sud cijeneći ovako utvrđene okolnosti optuženom izrekao kaznu zatvora u trajanju od jedne godine, nalazeći da su ispunjeni uslovi za izricanje uslovne osude predviđeni čl.54.KZ-a i istovremeno odredio da se navedena kazna neće izvršiti ukoliko optuženi u vremenskom periodu od dvije  godine od dana pravosnažnosti presude ne počini novo krivično djelo, uz uvjerenje suda da će se i uslovnom osudom uz prijetnju kazne dovoljno uticati na učinioca da ubuduće ne vrši krivična djela, te da će se postići svrha njenog izricanja predviđena čl.52.KZ-a.</span>
</p>
<p class="p4"></p>
<p class="p9">
<span>		Istovremenosud je odredio da se optuženom u izrečenu kaznu ima uračunati vrijeme koje je proveo u pritvoru od 15.12.2009.godine do 14. 02. 2010. godine, shodno čl.51.KZ-a.</span>
</p>
<p class="p5"></p>
<p class="p5">
<span>Ocjenu o opravdanosti uslovne osude Sud je zasnovao ne samo na osnovu zajedničkog vrednovanja olakšavajućih i otežavajućih okolnosti, već je pritom imao u vidu da je optuženi pokazao spremnost da neutrališe negativne efekte djela ,da pokušava da sa ošt. Đ. M. postigne dogovor o povraćaju duga,obzirom da je počeo posao sa vozilima. </span>
</p>
<p class="p3"></p>
<p class="p5">
<span>Shodno odredbi čl. 226-229 ZKP-a optuženi je obavezan da na ime troškova krivičnog postupka uplati iznos od 200,00 eura ,na ime nagrade i naknade angažovanom braniocu opt.po službenoj dužnosti, te na ime paušala iznos od 30,00 eura, u roku od 15 dana po pravosnažnosti presude pod prijetnjom prinudnog izvršenja, koji paušalni iznos je  sud odredio uzimajući u obzir konkretan slučaj, trajanje postupka i imovne prilike optuženog.</span>
</p>
<p class="p5"></p>
<p class="p5">
<span>Shodno čl.239.Zakonika o krivičnom postupku ošt. Dj. M. je dosudjen imovinskopravni zahtjev u iznosu od 4.000,00 eura,koji je optuženi dužan uplatiti u roku od 15 dana po pravosnažnosti presude pod prijetnjom prinudnog izvršenja.Naime ,u toku postupka je utvrdjeno da je za iznos od 5000,00 eura radnjama optuženog R. B. ošt.Đ. M.  nanjeta šteta,a da mu je nakon pokretanja krivičnog postupka optuženi odradio odredjeni posao u iznosu od 1000,00 eura, sa koji razloga je sud u iznosu od 4000,00 eura odredio imovinskopravni zahtjev ošt. Dj. M.,na koji je ošt.Dj. i postavio imovinskopravni zahtjev.</span>
</p>
<p class="p5"></p>
<p class="p5"></p>
<p class="p10">
<span>Sa svega izloženog odlučeno je kao u izreci presude u smislu čl.374.ZKP-a .</span>
</p>
<p class="p5"></p>
<p class="p3"></p>
<p class="p6">
<span class="s2">OSNOVNI SUD U CETINJU</span>
</p>
<p class="p6">
<span>Dana 11.12.2012.godine</span>
</p>
<p class="p3"></p>
<p class="p3"></p>
<p class="p3">
<span class="s2">Zapisničar, 					                             S u d i j a</span>
</p>
<p class="p3">
<span class="s1">Martinović Aleksandra 				                   Marija Ćupić s.r.</span>
</p>
<p class="p3"></p>
<p class="p3">
<span class="s2">PRAVNA POUKA</span><span>:</span>
</p>
<p class="p3">
<span>Protiv ove presude može se izjaviti žalba u </span>
</p>
<p class="p3">
<span>roku od 15 dana  od dana prijema Višem sudu </span>
</p>
<p class="p3">
<span>u Podgorici a preko ovog Suda.</span>
</p>
<p class="p3"></p>
<p class="p3"></p>
<p class="p3"></p>
<p class="p11"></p>
<p class="p12"></p>
<p class="p12"></p>
<p class="p12"></p>


</body>
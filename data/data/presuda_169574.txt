<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Georgia'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br.118/15</span>
</p>
<p style="text-align:center;">
<span class="span1">U IME CRNE GORE </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog </span><span class="span1">L.M.</span><span class="span1">, iz Podgorice, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br.168/15 od 16.02.2015. godine, kojeg je na glavnom pretresu zastupao Mihailović Vladan, savjetnik na radu kod ODT-a Podgorica, nakon glavnog i javnog pretresa održanog dana 04.11.2015 godine, u prisustvu stranaka, donio je, a dana 06.11.2015 godine i javno objavio, </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni: </span>
</p>
<p>
<span class="span1">L.M.</span><span class="span1">, JMB </span><span class="span1">...</span><span class="span1">, od oca R</span><span class="span1">.</span><span class="span1"> i majke M</span><span class="span1">.</span><span class="span1">, rodjene B</span><span class="span1">.</span><span class="span1">, rodjen </span><span class="span1">...</span><span class="span1"> godine u P</span><span class="span1">.</span><span class="span1">, sa prebivalištam u mjestu rodjenja u Ul. </span><span class="span1">..</span><span class="span1"> br. </span><span class="span1">..</span><span class="span1">, državljanin Crne Gore, završio srednju mašinsku školu, nezaposlen, neoženjen, bez djece, lošeg imovnog stanja, ranije neosudjivan,</span>
</p>
<p style="text-align:center;">
<span class="span1">K R I V     J E</span>
</p>
<p>
<span class="span1">Zato što je: </span>
</p>
<p>
<span class="span1">Dana 13.05.2014 godine, oko 16,00 časova, na lokalnom putu Podgorica - Spuž, u mjestu Vranjske Njive, nepridržavajući se saobraćajnog propisa iz čl. 76 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, usljed čega je kod nekog lica nastupila laka tjelesna povreda, na način što, upravljajući putničkim vozilom marke "Volkswagen" registarskih oznaka </span><span class="span1">PG DH ...</span><span class="span1">, iz pravca Podgorice, nije držao potrebno odstojanje kada se kretao iza putničkog vozila marke "Nisann Micra" registarskih oznaka </span><span class="span1">PG AJ ...</span><span class="span1">, kojim je, u istom smjeru, upravljala oštećena </span><span class="span1">S.M.</span><span class="span1">, tako da vozilo može blagovremeno da uspori ili zaustavi, ako vozilo ispred njega uspori ili se zaustavi, usljed čega je, u trenutku kada se vozilo ispred njega zaustavilo prednjim dijelom svog vozila udarilo u zadnji dio označenog vozila, kojom prilikom je oštećena </span><span class="span1">S.M.</span><span class="span1"> zadobila laku tjelesnu povredu u vidu istegnuća vrata, pri čemu je bio svjestan da svojom radnjom može učiniti krivično djelo, ali je olako držao da do toga neće doći,</span>
</p>
<p>
<span class="span1">- čime je učinio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, </span>
</p>
<p>
<span class="span1">- pa mu Sud,  primjenom citiranog zakonskog propisa, te čl. 3, 4, 5, 13, 16, 32, 33, 36, 42, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku, i z r i č e</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo. </span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 143,00 € (stotinučetrdesettrieura), kao i iznos od 50,00 € (pedeseteura) na ime sudskog paušala, sve prednje u roku od 15 dana po pravnosnažnosti presude, pod prijetnjom prinudne naplate. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt.br. 168/15 od 16.02.2015 godine kojeg je na glavnom pretresu zastupao Mihailović Vladan, savjetnik na radu ODT-a Podgorica, okrivljenom  </span><span class="span1">L.M.</span><span class="span1">, stavljeno je na teret da je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, činjenično bliže opisano izrekom ove presude. </span>
</p>
<p>
<span class="span1">Zastupnik optužbe je, do kraja glavnog pretresa u svemu ostao pri podnijetom optužnom aktu, a u završnoj riječi predložio Sudu da okrivljenog oglasi krivim za krivično djelo koje mu je stavljeno na teret i osudi po Zakonu. </span>
</p>
<p>
<span class="span1">Okrivljeni je u odbrani na glavnom pretresu naveo da je predmetnog dana negdje oko 16,00 časova</span><span class="span2">, </span><span class="span1">vozio auto svog oca "Golf II" reg. br. </span><span class="span1">PG DH ...</span><span class="span1"> i kretao se lokalnim putem Podgorica - Spuž iz pravca Podgorice. Izjavio je da se kretao brzinom od nekih 70 km/h, te da je sa njim u vozilu na mjestu suvozača bio njegov drug </span><span class="span1">I.V.</span><span class="span1">. Na nekih 50-ak metara ispred sebe vidio je u svom dijelu ulice zaustavljeno vozilo "Nisan Micra", imao je namjeru da je zaobidje i pretekne, ali je iz suprotnog smjera naišao kombi. Istakao je da je mislio da sačeka da prodje taj kombi i da onda zaobidje ovo vozilo "Nisan", medjutim i kombi se parkirao pored "Nisana". Dalje je naveo da mu je put onda bio potpuno blokiran i nije imao kud, pa je  direktno udario u ovo vozilo "Nisan", a kad je vidio da se zaustavio kombi pokušao je da koči medjutim nije uspio da zaustavi vozilo prije udara u "Nisan". Odmah poslije tog njegovog udara u vozilo "Nisan" ovaj kombi je otišao sa lica mjesta. Napomenuo je da vozilo "Nisan mikra" nije imalo upaljena četiri žmigavca, i kada je izašao nakon nezgode iz svog auta, to auto nije ni radilo, bilo je izgašeno, a da li je to od tog njegovog udara u njega ili i prije toga nije radilo, on ne zna. Okrivljeni je dalje naveo da je u vozilu "Nisan" bila žena i još jedan momak  pored nje, a on joj je odmah prišao, i pitao je, je li dobro. Napomenuo je da je ta žena počela da plače, poslije nekih 10-ak minuta je rekla da je boli vrat i on je pozvao policiju, a uvidjaju su prisustvovali svi do kraja, izuzev ove žene jer je neko valjda nju poveo, kako misli, u bolnicu. Objasnio je da se kasnije interesovao telefonom za zdravlje ove žene, kontaktirao je njenog muža i on joj je rekao da osim istegnuća vrata ona nema drugih povreda i da će biti dobro. Na kraju je dodao da ima položen vozački za B kategoriju od 2013 godine i da je predmetnog dana padala kiša, te da je on pokušao i da koči pored ceste na blato i pijesak, ali nije uspio da izbjegne kontakt</span><span class="span2">. </span>
</p>
<p>
<span class="span1">U završnoj riječi okrivljeni je  izjavio da nema ništa reći, osim da mu je žao što je došlo do predmetne nezgode i što je oštećena povrijedjena, kao i da je sve posljedica njegovog neiskustva. </span>
</p>
<p>
<span class="span1">Sud je u dokaznom postupku: saslušao svjedoka - oštećenu  </span><span class="span1">S.M.</span><span class="span1">, pročitao</span><span class="span1"> zapisnik o uvidjaju saobraćajne nezgode UP CB Podgorica br. 676/2014 od 15.05.2014 godine sa skicom lica mjesta, pročitao medicinsku dokumentaciju na ime oštećene, pročitao nalaz i mišljenje sudskog vještaka medicinske struke  dr Nikolić Krsta Ktr.br. 780/14 od 05.02.2015 godine, pročitao nalaz i mišljenje sudskog vještaka saobraćajne struke doc dr. Čarapić Gorana Ktr.br. 780/14 od 07.11.2014 godine i pročitao izvod iz registra kaznenih evidencija na ime okrivljenog izdat od Ministarstva pravde CG KE.br. 191/2015 od 19.02.2015 godine. </span>
</p>
<p>
<span class="span1">Brižljivom ocjenom svih dokaza provedenih na glavnom pretresu, kako pojedinačno, tako i međusobno, te cijeneći odbranu okrivljenog, Sud je došao do neospornog zaključka da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela koje mu se stavlja na teret, pa je Sud utvrdio krivičnu odgovornost okrivljenog, a potom, vrijednujući sve otežavajuće i olakšavajuće okolnosti istom izrekao krivičnu sankciju kao u dispozitivu presude. </span>
</p>
<p>
<span class="span1">Svjedok - oštećena </span><span class="span1">S.M.</span><span class="span1"> je na glavnom pretresu izjavila da se predmetnog dana kretala starim putem od Podgorice ka Spužu svojim vozilom marke "Nisan Micra" reg. oznaka </span><span class="span1">PG AJ ...</span><span class="span1">, te da je sa njom u vozilu bio i kolega </span><span class="span1">K.B.</span><span class="span1"> Objasnila je da je padala kiša, ali da je vidljivost, koliko joj se čini bila dobra. Istakla je da se kretala brzinom od oko 60 km/h, da je u jednom trenutku htjela da skrene u suprotnu traku i da udje u dvorište kako bi došla do kuće, dala je lijevi pokazivač pravca i zaustavila vozilo, jer je čekala da prodje kolona vozila koja se kretala iz suprotnog smjera. Tada je osjetila udar otpozadi u njeno vozilo. Dodala je da je čekala na licu mjesta policiju koja je izvršila uvidjaj, da je bila kod doktora, i da se okrivljeni interesovao za njeno zdravstveno stanje. Izjavila je da se ne pridružuje krivičnom gonjenju protiv okrivljenog i da ne postavlja imovinsko - pravni zahtjev. Izjašnjavajući se na navode odbrane okrivljenog, oštećena je izjavila da se ne sjeća je li bilo vozilo kombi, ali jeste neko vozilo koje se kretalo iz suprotnog pravca, a koliko ona zna, ni jedno vozilo nije stalo pored nje, već je ona čekala da prodje kolona vozila. </span>
</p>
<p>
<span class="span1">Iz </span><span class="span1">zapisnika o uvidjaju saobraćajne nezgode UP CB Podgorica br. 676/2014 od 15.05.2014 godine sa skicom lica mjesta, proizilazi da je isti sačinjen povodom saobraćajne nezgode koja se 15.05.2014 godine dogodila u mjestu Vranjske Njive i u kojoj su učestvovali </span><span class="span1">L.M.</span><span class="span1">, kao vozač vozila marke "Volkswagen" reg. oznaka </span><span class="span1">PG DH ...</span><span class="span1"> i </span><span class="span1">S.M.</span><span class="span1">, kao vozač vozila „Nissan micra“ reg.oznaka </span><span class="span1">PG AJ ...</span><span class="span1">. Dalje proizilazi da je lica mjesta na lokalnom putu Podgorica-Spuž, u mjestu Vranjske Njive, tačnije naspram stambenog objekta kuće, vlasnštvo</span><span class="span1"> S.M</span><span class="span1">.Kolovoz lokalnog puta je asfaltni, ravan, jedinstven i namijenjen za kretanje vozila u oba smjera.Sa obije strane kolovoza lokalnog puta se nalazi zemljana površina.Dalje proizilazi da su policijski službenici na licu mjesta zatekli vozilo </span><span class="span1">PG DH ...</span><span class="span1"> na desnoj strani kolovoza lokalnog puta u blago iskošenom položaju ulijevo i okrenuto u pravcu Spuža, gledano od pravca Podgorice. Ispred pomenutog vozila, takođe na desnoj strani puta zatečeno je vozilo </span><span class="span1">PG AJ ...</span><span class="span1">, prednjim dijelom vozila okrenuto u pravcu Spuža, gledano iz pravca Podgorice. Od materijalnih tragova na licu mjesta zatečeni su tragovi kočenja vozila </span><span class="span1">PG DH ...</span><span class="span1">, rasuti tragovi stakla i plastike.Konačno proizilazi da je vozač </span><span class="span1">S.M.</span><span class="span1"> nakon dolaska policijskih službenika prevezena u Urgentni blok KCCG, radi ukazivanja ljekarske pomoći gdje su joj konstatovane lake tjelesne povrede. </span>
</p>
<p>
<span class="span1">Iz nalaza i mišljenja sudskog vještaka saobraćajne struke doc dr. Čarapić Gorana Ktr.br. 780/14 od 07.11.2014 godine proizilazi da je isti sačinjen povodom saobraćajne nezgode koja se dogodila dana 13.05.2014 godine, oko 15,55 časova, na lokalnom putu Podgorica-Spuž, u mjestu Vranjske Njive, Opština Podgorica, i u kojoj su učestvovali </span><span class="span1">S.M.</span><span class="span1">, kao vozač vozila „Nissan micra“ reg.oznaka </span><span class="span1">PG AJ ...</span><span class="span1"> i </span><span class="span1">L.M.</span><span class="span1">, kao vozač vozila „VW“ reg.oznaka </span><span class="span1">PG DH ...</span><span class="span1">. Dalje proizilazi da je analizom matrerijanih podataka iz spisa utvrđeno da je „VW“ prije sudara vožren brzinom od oko 82 km/h, krećući se desnom polovinom kolovoza od Podgorice prema Spužu, a dok se u toj traci nalazilo zaustavljeno vozilo „Nissan“. Vještak je utvrdio da je potreban zaustavni put "VW" voženog brzinom oko 81,65 km/h, po suvom kolovozu, 59,46m, a vrijeme zaustavljanja bi trajalo 4,24 sekunde, a "VW" je u momentu reagovanja vozača na opasnost od sudara bio udaljen od mjesta sudara sa "Nisanom" za oko 48,35m. Takođe, analizom matrerijalnih podataka iz spisa pouzdano je utvrđeno da je mjesto sudara „VW“-a, i udara u zadnji dio „Nisana“ bilo na desnoj polovini kolovoza, </span><span class="span1">posmatrano za smjer kretanja vozača učesnika nezgode, kao i da je na sudarnu poziciju „VW“ dospio intezivnnim kočenjem i tada je imao brzinu od oko 46 km/h. Iz nalaza i mišljenja konačno proizilazi da vještak smatra da je nastala saobraćajna nezgoda uzrokovana isključivo propustom vozača „VW“-a, koji nije sa dužnom pažnjom pratio saobraćajnu situaciju ispred svog vozila čime je izgubio mogućnost izbjegavanja nezgode, dok na strani vozača „Nissan“ vještak ne nalazi propusta niti doprinosa za nastanak predmetne saobraćajne nezgode.</span>
</p>
<p>
<span class="span1">Iz nalaza i mišljenja sudskog vještaka medicinske struke  dr Nikolić Krsta Ktr.br. 780/14 od 05.02.2015 godine, sa medicinskom dokumentacijom izdatom na ime oštećene proizilazi da je u predmetnoj saobraćajnoj nezgodi oštećena </span><span class="span1">S.M.</span><span class="span1"> zadobila povredu u vidu istegnuća vrata, i koja je nastala usljed prekomjerenog (iznad anatomskih i fizioloških granica) opružanja i savijanja vrata, a zbog inercionog kretanja glave i vrata </span><span class="span1">S.M.</span><span class="span1"> usljed nagle promjene brzine kretanja putničkog motornog vozila u kojem se imenovana nalazila, a koja povreda se u vrijeme nanošenja kvalifikuje kao laka tjelesna povreda. </span>
</p>
<p>
<span class="span1">Iz izvoda iz registra kaznenih evidencija na ime okrivljenog izdatog od Ministarstva pravde Crne Gore KE.br. 191/2015 od 19.02.2015 godine, proizilazi da okrivljeni </span><span class="span1">L.M.</span><span class="span1"> ranije nije osuđivan, i da ne prolazi kroz kaznenu evidenciju Ministarstva pravde. </span>
</p>
<p>
<span class="span1">Okrivljeni </span><span class="span1">L.M.</span><span class="span1"> tokom postupka nije sporio da je predmetnog dana</span><span class="span1"> negdje oko 16,00 časova</span><span class="span2">, </span><span class="span1">vozio auto svog oca "Golf II" reg. br. </span><span class="span1">PG DH ...</span><span class="span1"> i kretao se lokalnim putem Podgorica - Spuž iz pravca Podgorice, brzinom od nekih 70 km/h, te da je sa njim u vozilu na mjestu suvozača bio njegov drug </span><span class="span1">I.V</span><span class="span1">.Pojašnjavao je da je na nekih 50-ak metara ispred sebe vidio u svom dijelu ulice zaustavljeno vozilo "Nisan Micra", pa je imao namjeru da je zaobidje i pretekne, ali je iz suprotnog smjera naišao kombi. Istakao je da je mislio da sačeka da prodje taj kombi i da onda zaobidje ovo vozilo "Nisan", medjutim i kombi se parkirao pored "Nisana", te mu je put onda bio potpuno blokiran i nije imao kud, pa je  direktno udario u ovo vozilo "Nisan", a kad je vidio da se zaustavio kombi pokušao je da koči medjutim nije uspio da zaustavi vozilo prije udara u "Nisan", kao i da je odmah poslije tog njegovog udara u vozilo "Nisan" ovaj kombi otišao sa lica mjesta.Ovakvi navodi njegove odbrane opovrgnuti su najprije iskazom svjedoka-oštećene </span><span class="span1">S.M.</span><span class="span1">, koja je </span><span class="span1">istakla da se predmetnog dana kretala brzinom od oko 60 km/h, da je u jednom trenutku htjela da skrene u suprotnu traku i da udje u dvorište kako bi došla do kuće, dala lijevi pokazivač pravca i zaustavila vozilo, jer je čekala da prodje kolona vozila koja se kretala iz suprotnog smjera, da bi tada osjetila udar otpozadi u njeno vozilo. Takodje je istakla da ni jedno vozilo nije stalo pored nje, kako je to naveo okrivljeni, već je ona čekala da prodje kolona vozila kako bi preduzela radnju skretanja ulijevo. Iskaz svjedoka oštećene sud je cijenio istinitim, poklonivši mu svoju punu vjeru, ali prevashodno i međusobno saglasnim sa matrerijalnim dokaznim sredstvima u vidu zapisnika o uviđaju UP CB Podgorica sa skicom lica mjesta, iz kojih se nepobitno utvrđuje lice mjesta odnosne nezgode, pozicije vozila nakon nje i materijalni tragovi zatečeni na licu mjesta.</span>
</p>
<p>
<span class="span1">U tom kontekstu, Sud je kao jasan, stručan, precizan i zasnovan na pravilima struke i vještine, cijenio i nalaz i mišljenje vještaka saobraćajne struke, iz kojeg se nedvosmisleno zaključuje da</span><span class="span1"> je nastala saobraćajna nezgoda uzrokovana isključivo propustom vozača „VW“-a (dakle okrivljenog </span><span class="span1">L.M.</span><span class="span1">), koji nije sa dužnom pažnjom pratio saobraćajnu situaciju ispred svog vozila čime je izgubio mogućnost izbjegavanja nezgode, dok na strani vozača „Nissan“ vještak ne nalazi propusta niti doprinosa za nastanak predmetne saobraćajne nezgode.U pogledu mehanizma i vrste tjelesne povrede kod značajan je, i sa stanovišta odlučnih činjenica za sud u potpunosti prihvatljiv i nalaz i mišljenje vještaka medicinske struke sa medicinskom dokumentacijom izdatom na ime oštećene, iz kojeg Sud crpi činjenicu da je oštećena </span><span class="span1">S.M.</span><span class="span1"> u predmetnoj nezgodi zadobila povredu u vidu istegnuća </span><span class="span1">vrata, koja je nastala usljed prekomjerenog (iznad anatomskih i fizioloških granica) opružanja i savijanja vrata, a zbog inercionog kretanja glave i vrata </span><span class="span1">S.M.</span><span class="span1"> usljed nagle promjene brzine kretanja putničkog motornog vozila u kojem se imenovana nalazila, a koja povreda se u vrijeme nanošenja kvalifikuje kao laka tjelesna povreda. </span>
</p>
<p>
<span class="span1">Član 76 Zakona o bezbjednosti saobraćaja na putevima propisuje da vozač mora da drži potrebno odstojanje od vozila koje se kreće ispred njega, tako da može blagovremeno da uspori ili da se zaustavi, ako vozilo ispred njega uspori ili se zaustavi. </span>
</p>
<p>
<span class="span1">Sud je stava da se okrivljeni </span><span class="span1">L.M.</span><span class="span1"> odnosnom prilikom nije pridržavao naprijed citiranog saobraćajnog propisa, već je dana 13.05.2014 godine, oko 16,00 časova, na lokalnom putu Podgorica - Spuž, u mjestu Vranjske Njive, tako ugrozio saobraćaj da je doveo u opasnost život i tijelo ljudi, usljed čega je kod nekog lica nastupila laka tjelesna povreda, na način što, upravljajući putničkim vozilom marke "Volkswagen" registarskih oznaka </span><span class="span1">PG DH ...</span><span class="span1">, iz pravca Podgorice, nije držao potrebno odstojanje kada se kretao iza putničkog vozila marke "Nisann Micra" registarskih oznaka </span><span class="span1">PG AJ ...</span><span class="span1">, kojim je, u istom smjeru, upravljala oštećena </span><span class="span1">S.M.</span><span class="span1">, tako da vozilo može blagovremeno da uspori ili zaustavi, ako vozilo ispred njega uspori ili se zaustavi, usljed čega je, u trenutku kada se vozilo ispred njega zaustavilo prednjim dijelom svog vozila udarilo u zadnji dio označenog vozila, kojom prilikom je oštećena </span><span class="span1">S.M.</span><span class="span1"> zadobila laku tjelesnu povredu u vidu istegnuća vrata.</span>
</p>
<p>
<span class="span1">Rezimirajući činjenične i pravne aspekte predmetne krivično pravne stvari, Sud zaključuje da su se u naprijed preduzetim i opisanim radnjama okrivljenog </span><span class="span1">L.M.</span><span class="span1"> ostvarili svi subjektivni i objektivni elementi bića krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore, pa je okrivljeni na subjektivnom planu, i u odnosu na osnovno djelo koje se sastoji u nepridržavanju odredbe čl.76 Zakona o beznjednosti saobraćaja na putevima, i u odnosu na laku tjelesnu povredu kod oštećene </span><span class="span1">S.M.</span><span class="span1">, postupao sa svjesnim nehatom kao oblikom krivice, obzirom da je bio svjestan da nepridržavanjem naprijed citiranog saobraćajnog propisa može nastupiti zabranjena posljedica, ali je olako držao da do toga neće doći.</span>
</p>
<p>
<span class="span1">Vrjednujući sve okolnosti iz čl. 42 Krivičnog zakonika Crne Gore, koje su od uticaja da kazna bude manja ili veća, Sud je u odsustvu otežavajućih okolnosti, kao olakšavajuće na strani okrivljenog cijenio njegove imovinske prilike, odnosno loše imovno stanje, stav oštećene koja se nije pridružila krivičnom gonjenju protiv okrivljenog i nije postavila imovinsko-pravni zahtjev, a posebno njegovu raniju neosuđivanost utvrđenu uvidom u izvod iz registra kaznenih evidencija, koja ukazuje da se radi o licu koje nije sklono vršenju krivičnih djela, pa je sud, imajući u vidu uz navedeno i stepen krivice okrivljenog, istom utvrdio kaznu zatvora u trajanju od 30 (trideset) dana, a zatim, nalazeći da radi krivično-pravne zaštite nije neophodno da naprijed utvrđenu kaznu zatvora i efektivno izdržava, istu uslovio sa rokom probacije u trajanju od 1 (jedne) godine, nalazeći da se istom, pored svrhe propisivanja i izricanja uslovne osude iz čl. 52 Krivičnog zakonika Crne Gore, ima ostvariti i opšta svrha propisivanja i izricanja krivičnih sankcija iz čl. 4 st.2 Krivičnog zakonika Crne Gore.</span>
</p>
<p>
<span class="span1">Odluka o troškovima krivičnog postupka donijeta je shodno čl. 226, 227 i 229 Zakonika o krivičnom postupku, u ukupnom iznosu od 143,00 €, a isti se odnose na troškove vještačenja po vještaku saobraćajne struke u iznosu od 82,50 €, troškove po vještaku medicinske struke u iznosu od 60,50 €, dok je iznos od 50,00 €,  na ime sudskog paušala, a koji je odmjeren shodno trajanju i složenosti postupka, kao i imovinskim prilikama okrivljenog. </span>
</p>
<p>
<span class="span1">Na osnovu izloženog, a shodnu članu 374 Zakonika o krivičnom postupku odlučeno je kao u izreci presude. </span>
</p>
<p style="text-align:center;">
<span class="span1">OSNOVNI SUD PODGORICA</span><span class="span1">Dana, 06.11.2015.godine</span>
</p>
<li>
<span class="span1">    ZAPISNIČAR                                                                                      SUDIJA</span>
</li>
<li>
<span class="span1">Valentina Vukašinović, s.r.</span><span class="span1">                        </span><span class="span1"></span><span class="span1">     Larisa Mijušković-Stamatović, s.r.</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba u roku </span>
</li>
<li>
<span class="span1">od 8 (osam) dana od dana prijema pismenog otpravka</span>
</li>
<li>
<span class="span1">iste, Višem sudu u Podgorici, a preko ovog suda.</span>
</li>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<li>
<span class="span1">DN-a</span>
</li>
<li>
<span class="span1">Primjerak presude dostaviti:</span>
</li>
<li>
<span class="span1">- ODT-u Podgorica</span>
</li>
<li>
<span class="span1">- Okrivljenom</span>
</li>
<li>
<span class="span1">     S u d i j a, </span>
</li>
<li>
<span class="span1">___________________</span>
</li>
<li>
<span class="span1">Postupljeno dana______________</span>
</li>
<li>
<span class="span1">Namještenik__________________</span>
</li>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 700/17</span>
</p>
<p style="text-align:center;">
<span class="span1"></span>
</p>
<p>&nbsp;</p>
<li style="text-align:center;">
<span class="span2">U IME CRNE GORE</span>
</li>
<p>&nbsp;</p>
<p>
<span class="span1">OSNOVNI SUD U PODGORICI, sudija Đuković Goran uz učešće Radević Sanje kao zapisničara, u krivičnom predmetu protiv okrivljenog U. N. iz P., zbog krivičnog djela</span><span class="span1"> </span><span class="span1">kradja iz čl. 239 st.1 Krivičnog zakonika Crne Gore, </span><span class="span1">rješavajući </span><span class="span1">po optužnom predllogu ODT Podgorica Kt.br.806/16 od 18.10.2017. godine, nakon održanog glavnog i javnog pretresa u prisustvu zastupnika optužbe, savjetnika ODT-a Podgorica Vladana Mihailovića i okrivljenog, dana 11.04.2018. godine, donio je i istog dana javno objavio</span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span2">PRESUDU</span>
</li>
<p>&nbsp;</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">U. N., od oca B. i majke Dj., rodjene P., rodjen ..1967. godine u P., gdje je i nastanjen na adresi ... ., državljanin C. G., završio srednju školu, otac petoro djece, lošeg imovnog stanja, osudjivan preesudama Osnovnog suda u Podgorici K.br.98/14512, pravosnažna dana 30.10.2006. godine za krivično djelo iz čl.217 st.1 KZ RCG - uslovna osuda, šest mjeseci zatvora uslovno na dvije godine, K.br.09/782, pravosnažna dana 11.11.2009. godine, za krivično djelo iz čl.221 st.1 KZ CG - 30 dana zatvora i presudom K.br.1290/12, pravosnažna dana 18.06.2014. godine, za krivično djelo iz čl.381 st.1 KZ CG - 30 dana zatvora. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 09.06.2016. godine, u dvorištu porodične kuće, u naselju D., u P., svjestan svoga djela, čije je izvršenje htio, znajući da je isto zabranjeno, tudju pokretnu stvar - vodu, vlasništvo oštećenog preduzeća DOO ''V.'', oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je mjerno mjesto priključio direktno na vodovodnu mrežu, tako što je skinuo vodomjer sa mjernog mjesta i umjesto njega ugradio plastičnu cijev, usljed čega se potrošnja vode nije mogla registrovati, čime je sebi pribavio protivpravnu imovinsku korist u iznosu od 0,53 eura,</span>
</p>
<p>&nbsp;</p>
<p>
<span class="span1">- čime je izvršio krivično djelo kradja iz čl.239 st.1 Krivičnog zakonika Crne Gore.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Pa sud okrivljenog U. N. </span><span class="span1">primjenom citiranih zakonskih propisa i čl. 3, 4, 5, 15, 32, 41, 42 Krivičnog zakonika Crne Gore i čl. 226, 229 i 374 Zakonika o krivičnom postupku</span>
</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu rada u javnom interesu u trajanju od 120 (sto dvadeset) časova, koja kazna će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca. </span>
</p>
<p>&nbsp;</p>
<p>
<span class="span1">Ukoliko okrivljeni ne bude vršio rad u javnom interesu ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova postupka uplati novčani iznos od 66,00 eura kao i 30,00 eura na ime paušala u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT Podgorica  Kt.br.806/16 od 18.10.2017.godine, stavljeno je na teret okrivljenom U. N. izvršenje krivičnog djela </span><span class="span1">kradja iz čl.239 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završnih riječi izmijenio činjenični opis dispozitiva optužnog predloga, na način označen u izreci ove presude, ne mijenjajući pri tom pravnu kvalifikaciju djela i pri tako preciziranom činjeničnom opisu ostao do kraja glavnog pretresa, pa je u završnoj riječi predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani u prethodnom postupku na zapisniku o saslušanju osumnjičenog pred ODT-om Podgorica Kt.br.806/16 od 05.04.2017. godine izjavio da sa svojom porodicom živi u Podgorici u porodičnoj kući koja se nalazi u naselju D. . Što se tiče krivične prijave koja je podnijeta protiv njega od strane DOO "V." P., izjavio je da su tačni navodi krivične prijave, odnosno da je tačno da je nakon što je isključen sa vodovodne mreže, od strane radnika "V." zbog duga koji je imao prema tom preduzeću, nakon dva dana od dana isključenja pomoću plastične cijevi priključio na vodovodnu mrežu, a što su radnici i utvrdili prilikom vršenja kontrole dana 09.06.2016. godine. Zbog teške materijalne situacije nije mogao da plaća račune za utrošenu vodu, jer nigdje nije radio. Kako bi porodicu snadbio vodom i omogućio normalno funkcionisanje života svoje prodice morao je nakon izvršene kontrole od strane radnika "V." kada mu je isključena voda, da se priključi na vodovodnu mrežu pa je postavio plastičnu cijev i time porodici obezbijedio vodu. Nakon što je otkriven od strane radnika "V." prilikom kontrole dana 09.06.2016. godine odnosno kada su utvrdili da je priključio svoj stambeni objekat na vodovodnu mrežu, ugradnjom te plastične cijevi, sa firmom "V." zaključio je ugovor o izmirenju duga na period od 5 mjeseci i sva dugovanja koja su nastala do momenta isključenja sa vodovodne mreže je platio. Dakle, priznaje da je postavio plastičnu cijev i da se direktno bez vodomjera priključio na gradsku vodovodnu mrežu. Šahta u kojoj je postavio tu cijev se nalazi na njegovom imanju a pored njegovog mjernog mjesta nalaze se i mjerna mjesta drugih potrošača. Misli da se u toj šahti nalazi 10-12 vodomjera. Šahta nije obezbijedjena ni na koji način a ni on ni niko od njegove porodice nije pristustvovao kontroli izvršenoj od strane radnika "V." dana 09.06.2016. godine. Na kraju je izjavio da je bio prinudjen da to uradi, jer njegova porodica nije mogla normalno da funkcioniše. Žao mu je i kaje se zbog toga što je </span><span class="span1">uradio. Sada radi i ostvaruje prihode i redovno mu stižu računi za vodu, koje ne plaća blagovremeno ali će kako je kazao to učiniti u narednom periodu i redovno izmirivati obaveze prema "V." i sva dugovanja otplatiti. Na glavnom pretresu je izjavio da ne priznaje izvršenje krivičnog djela i ne priznaje svoju krivicu. Nije tačno da je izvršio krivično djelo kako mu se to optužnim aktom stavlja na teret niti je u dvorištu porodične kuće u naselju D., mjerno mjesto priključio na vodovodnu mrežu, niti je skinuo vodomjer i na njega ugradio plastičnu cijev. Sa tim nema nikakve veze i u to vrijeme je bio u B. gdje je radio. Nakon što su mu od strane suda predočeni navodi odbrane u prethodnom postupku i nakon što je upitan da pojasni razlike u kazivanju u odnosu na prethodni postupak je izjavio da ostaje pri odbrani datoj na glavnom pretresu i na pitanje suda zašto je to isticao, je izjavio, da je tako govorio jer su djeca maloljetna pa da se djeca ne bi teretila zbog nečega. U završnoj riječi je izjavio da nije kriv i da traži od suda da ga oslobode krivice. </span>
</p>
<p>&nbsp;</p>
<p>
<span class="span1">Sud je u dokaznom postupku pročitao zapisnik o kontroli - isključenju DOO "V. " sa vodovodne mreže broj 01883 od 09.06.2016. godine, izvršio uvid u fotoelaborat DOO "V." sačinjen prilikom vršenja kontrole na licu mjesta, pročitan je izvod iz KE za okrivljenog izdat od Osnovnog suda u Podgorici, odjeljenja PRIS-a broj 1601/2017, na saglasan predlog stranaka pročitan je iskaz ovlašćenog predstavnika DOO "V. i kanalizacija" R. T. sa zapisnika u prethodnom postupku od 17.10.2017. godine, pročitan je iskaz svjedoka S. P. sa zapisnika u prethodnom postupku od 17.08.2017. godine, pročitan je dopis izvršnog direktora "V." V. V. od 19.02.2018. godine i pročitan je nalaz i mišljenje vještaka ekonomsko finansijske struke V. B. od 29.03.2018. godine. </span>
</p>
<p>&nbsp;</p>
<p>
<span class="span1">Ocjenom navoda optužbe, odbrane kao i svih provedenih dokaza, sud je na nesumnjiv način utvrdio da je okrivljeni izvršio krivično djelo stavljeno mu na teret, na način, u vrijeme i na mjestu kako je to predstavljeno izrekom ove presude, pa ga je sud oglasio krivim i osudio na kaznu iz izreke presude</span>
</p>
<p>&nbsp;</p>
<p>
<span class="span1">Ovo iz sledećih razloga: </span>
</p>
<p>&nbsp;</p>
<p>
<span class="span1">Iz zapisnika o kontroli - isključenju DOO "V." sa vodovodne mreže broj 01883 od 09.06.2016. godine, proizilazi, da je isti sačinjen povodom isključenja sa vodovodne mreže potrošača U. N. - ..., šifra potrošača .... U zapisniku je navedeno da je izvršeno ukidanje cjevovoda PEVG DN 25 mm sa kojeg se vršila nekontrolisana potrošnja vode od strane navedenog lica. </span>
</p>
<p>&nbsp;</p>
<p>
<span class="span1">Uvidom u fotoelaborat DOO "V." koji je sačinjen prilikom vršenja kontrole na licu mjesta, proizilazi, da je na dvije fotografije u crnobijeloj tehnici predstavljen bliži izgled šahte i plastične cijevi.  </span>
</p>
<p>&nbsp;</p>
<p>
<span class="span1">Ovlašćeni predstavnik DOO "V." R. T. je navela da joj je iz dokumentacije koja postoji u njihovom preduzeću poznato da je kod potrošača U. N. u naselju D. prilikom kontrole od strane nadležne službe JP "V." utvrdjeno da je isti prethodno skinuo vodomjer sa mjernog mjesta i uz pomoć plastične cijevi mjerno mjesto direktno priključio na vodovodnu mrežu usled čega se utrošak vode nije registrovao. Nakon toga potrošač je isključen sa vodovodne mreže. O predmetnoj kontroli sačinjen je zapisnik o kontroli - isključenje potrošača sa vodovodne mreže broj 01883 od 09.06.2016. godine. Prije predmetne kontrole potrošač U. N. je početkom juna 2016. godine isključen sa vodovodne mreže zbog neizmirenih obaveza prema "V.". Iz sačinjenog zapisnika o </span><span class="span1">kontroli od 09.06.2016. godine utvrdjuje se da je izvršeno ukidanje bespravno priključene cijevi sa koje se vršila nelegalna potrošnja vode od strane potrošača U. . Kao ovlašćeni predstavnik oštećenog JP "V." nije se pridružila krivičnom gonjenju protiv okrivljenog i nije postavila imovinskopravni zahtjev jer je okrivljeni sa JP "V." DOO zaključio ugovor o izmirenju duga, kao i ugovor o obeštećenju. </span>
</p>
<p>&nbsp;</p>
<p>
<span class="span1">Svjedok S. P. je u svom svjedočkom iskazu naveo, da je zaposlen u DOO "V." P. kao šef odjeljenja i održavanja gradske vodovodne mreže. Sa svojim kolegama odnosno sa svojom radnom ekipom prilikom kontrole vodovodne mreže dana 09.06.2016. godine u naselju D. je utvrdio da je potrošač U. N. u vodomjernom šahtu postavio plastičnu cijev umjesto vodomjera, odnosno da je prethodno skinuo vodomjer sa mjernog mjesta i uz pomoć plastične cijevi mjerno mjesto direktno priključio na gradsku vodovodnu mrežu, tako da se utrošak vode nije registrovao. O zatečenom stanju su sačinili zapisnik o kontroli i izvršili ukidanje nelegalno izvedenog priključka na gradsku vodovodnu mrežu. Objasnio je da je vodomjer tj.nelegalno izvedeni priključak bio smješten u vodomjernom šahtu koji se nalazi na javnoj površini i isti nije bio obezbijedjen. Prije kontrole potrošač U. N. je negdje početkom juna 2016. godine zbog neizmirenih obaveza prema "V." isključen sa vodovodne mreže. Nije se mogao tačno sjetiti kada je isključen ali mu se čini da je to bilo negdje u junu, nakon te kontrole tj. sredinom juna U. je sa firmom "V." DOO zaključio ugovor o izmirenju duga kao i ugovor o obeštećenju koje je nastalo njegovim nelegalnim priključenjem. Iz sačinjenog zapisnika o kontroli od 09.06.2016. godine se kako je naveo utvrdjuje da je izvršeno ukidanje cjevovoda sa kojeg se vršila nelegalna potrošnja vode od strane potrošača U. .</span>
</p>
<p>&nbsp;</p>
<p>
<span class="span1">Iz dopisa izvršnog direktora "V." V. V. od 19.02.2018. godine, proizilazi, da nije postojao nijedan zapisnik sačinjen prije navedene kontrole, te da je krivična prijava podnijeta 20.06.2017. godine upravo na osnovu zapisnika sa terena o kontroli - isključenju sa vodovodne mreže od 09.06.2016. godine. Napomenuo je da je navedeni potrošač sklopio Ugovor o priznanju i dinamici izmirenja duga broj 32804 od 22.12.2017. godine, na osnovu kojeg je ovo Društvo odustalo od krivičnog gonjenja i o tome obavijestilo Državno tužilaštvo 27.12.2017. godine. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka ekonomsko finansijske struke V. B. od 29.03.2018. godine proizilazi, da je uvidom u karticu - "Istorija očitavanja mjernog mjesta" broj 305077303, P., D., na ime okrivljenog U. N. za period od 06.2016. godine do 04.2018. godine, evidentno da ne postoji kontinuitet u potrošnji vode u domaćinstvu okrivljenog, za čitav navedeni peirod, i to iz razloga, kako se navodi promjene brojila i drugih razloga. Medjutim, u periodu od 11.2016. do 10.2017. godine, postoji precizna evidencija o mjesečnom utrošku vode u domaćinstvu okrivljenog. U tom periodu ukupna potrošnja vode za period od 11 mjeseci, iznosila je 431 m3. Kada se navedena potrošnja podijeli sa brojem mjeseci, dobija se prosječna mjesečna potrošnja od 39,18 m3. Preračunom, navedena mjesečna potrošnja na dnevnom niovu iznosi 1.306 m3. Navedeni znos pomnožen sa cijenom jednog m2 od 0,405 eura, dobija se podatak da je dnevna potrošnja vode u domaćinstvu okrivljenog iznosila 0,53 eura. Dakle, potrošnja vode u porodičnoj kući okrivljenog, za jedan dan, odnosno za dan 09.06.2018. godine je iznosila 0,53 eura. </span>
</p>
<p>&nbsp;</p>
<p>
<span class="span1">Ovako dati nalaz i mišljenje vještaka ekonomsko finansijske struke sud je u potpunosti prihvatio kao stručan i jasan, precizan i zasnovan na pravilima struke. </span>
</p>
<p>&nbsp;</p>
<p>
<span class="span1">Na osnovu naprijed izloženog, sud je na nesumnjiv način utvrdio da je okrivljeni d</span><span class="span1">ana 09.06.2016. godine, u dvorištu porodične kuće, u naselju D., u P., svjestan svoga djela, čije je izvršenje htio, znajući da je isto zabranjeno, tudju pokretnu stvar - vodu, vlasništvo oštećenog preduzeća DOO ''V.'', oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura, na način što je mjerno mjesto priključio direktno na vodovodnu mrežu, tako što je skinuo vodomjer sa mjernog mjesta i umjesto njega ugradio plastičnu cijev, usljed čega se potrošnja vode nije mogla registrovati, čime je sebi pribavio protivpravnu imovinsku korist u iznosu od 0,53 eura, čime su se u radnjama okrivljenog stekli svi bitni objektivni i subjektivni elementi bića krivičnog djela kradja iz čl.239 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje potvrdjeno je prije svega iskazom svjedoka S. P. koji je potvrdio da je predmetnom prilikom kao šef odjeljenja i održavanja gradske vodovodne mreže sa svojom radnom ekipom prilikom kontrole vodovodne mreže, utvrdio, da je okrivljeni U. N., u vodomjernom šahtu postavio plastičnu cijev umjesto vodomjera odnosno da je prethodno skinuo vodomjer sa mjernog mjesta i uz pomoć plastične cijevi mjerno mjesto direktno priključio na gradsku vodovodnu mrežu tako da se utrošak vode nije registrovao, zatim iz iskaza ovlašćenog predstavnika DOO "V." R. T. koja je potvrdila da joj je iz dokumentacije koja postoji u njihovom preduzeću poznato da je kod okrivljenog U. N. prilikom kontrole od strane nadležne službe JP "V. " utvrdjeno da je isti prethodno skinuo vodomjer sa mjernog mjesta i uz pomoć plastične cijevi mjerno mjesto direktno priključio na vodovodnu mrežu usljed čega se utrošak vode nije registrovao, pojašnjavajući, da je prije predmetne kontrole okrivljeni početkom juna 2016.godine isključen sa vodovodne mreže zbog neizmirenih obaveza, zatim iz zapisnika o kontroli - isključenju DOO "V." sa vodovodne mreže broj 01883 od 09.06.2016. godine, uvidom u fotoelaborat DOO "V." dok je iz dopisa izvršnog direktora "V." od 19.02.2018. godine, utvrdjeno da nije postojao nijedan zapisnik sačinjen prije predmetne kontrole i da je krivična prijava podnijeta 20.06.2017. godine na osnovu zapisnika o kontroli - isključenju sa vodovodne mreže od 09.06.2016. godine, a ovo obzirom na to da je okrivljeni prilikom iznošenja odbrane u prethodnom postupku naveo, da je kako bi porodicu snadbio vodom i omogućio normalno funkcionisanje života svoje porodice, morao nakon izvršene kontrole od strane radnika "V." kada mu je isključena voda, da se priključi na vodovodnu mrežu, pa je postavio plastičnu cijev i time porodici obezbijedio vodu, u čemu je otkriven prilikom kontrole dana 09.06.2016. godine, dok je iz nalaza i mišljenja vještaka ekonomsko finansijske struke utvrđeno da je potrošnja vode u porodičnoj kući okrivljenog, za jedan dan, odnosno za dan 09.06.2018. godine, iznosila 0,53 eura. Konačno, okrivljeni je u prethodnom postupku priznao da je postavio plastičnu cijev, da se direktno bez vodomjera priključio na gradsku vodovodnu mrežu, da se šahta u kojoj je postavio tu cijev nalazi na njegovom imanju a pored njegovog mjernog mjesta nalaze se i mjerna mjesta drugih potrošača, da je bio prinudjen da to uradi jer njegova porodica nije mogla normalno da funkcioniše te da se kaje zbog toga što je uradio.</span>
</p>
<p>&nbsp;</p>
<p>
<span class="span1">Činjenica da vrijednost protivpravno prisvojene tuđe pokretne stvari - vode ne prelazi iznos od 150,0 eura, a koja vrijednost je utvrđena iz nalaza i mišljenja vještaka ekonomsko-finansijske struke B. V., ne utiče na drugačije zaključivanje suda u pogledu pravne kvalifikacije krivičnog djela za koje je okrivljeni oglašen krivim, jer on u trenutku prisvajanja predmetne pokretne stvari nije mogao znati njenu vrijednost.</span>
</p>
<p>&nbsp;</p>
<p>
<span class="span1">Dakle, okrivljeni je po nalaženju ovoga suda bio svjestan svoga djela i htio njegovo izvršenje čime se rasvjetljava njegova subjektivna veza sa konkretnim krivičnim djelom manifestovana u direktnom umišljaju.</span>
</p>
<p>&nbsp;</p>
<p>
<span class="span1">Sud je cijenio navode odbrane okrivljenog date na glavnom pretresu, da nije izvršio krivično djelo stavljeno mu na teret, te u tom smislu da nije u dvorištu porodične kuće u naselju Donji Kokoti, mjerno mjesto priključio na vodovodnu mrežu, niti je skinuo vodomjer i na njega ugradio plastičnu cijev, da  sa tim nema nikakve veze, da je priznao izvšenje krivičnog djela u predhodnom postupku iz razloga što su mu djeca maloljetna te da se djeca ne bi teretila, zbog nečega, pa je našao da je ovakva odbrana okrivljenog sračunata na izbjegavanje i eventualo umanjenje krivice, zbog čega je istu kao neosnovanu odbacio. Ovo obzirom na to da, kako je okrivljeni prilikom saslušanja u prethodnom postupku u potpunosti priznao izvršenje djela i do detalja opisao kako i na koji način je mjerno mjesto priključio direktno na vodovodnu mrežu i u tom smislu skinuo vodomjer sa mjernog mjesta i umjesto njega ugradio plastičnu cijev imao mogućnost, da je zaista tačno da su to uradila njegova maloljetna djeca, da to iznese u prethodnom postupku, ovo tim prije što je po nalaženju ovoga suda nelologična odbrana okrivljenog da djeci pomaže u predhodnom postupku a da to ne čini na glavnom pretresu, a pri tome to čini da se djeca ne bi teretila.</span>
</p>
<p>&nbsp;</p>
<p>
<span class="span1">Prilikom odmjeravanja kazne koju će izreći okrivljenom U. N. sud je cijenio sve okolnosti iz čl. 42 st. 1 Krivičnog zakonika Crne Gore, pa je, od olakšavajućih okolnosti na strani okrivljenog cijenio da je otac petoro djece, lošeg imovnog stanja, dok je kao otežavajuću okolnost cijenio njegovu raniju osuđivanost koju je utvrdio iz citiranog izvoda iz Ke, pa je, imajući u vidu da je okrivljeni pristao na kaznu rada u javnom interesu, sud primjenom čl. 41 st. 1 Krivičnog zakonika istog osudio na kaznu rada u javnom interesu u trajanju od </span><span class="span1">120 (stodvadeset) časova, a koja se ima izvršiti za vrijeme od 6 (šest) mjeseci, s tim što kazna ne može biti duža od 60 (šezdeset) časova u toku jednog mjeseca, nalazeći da će se na ovaj način ostvariti svrha kažnjavanja iz čl. 32 Krivičnog zakonika Crne Gore i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. Sud nalazi da je ova kazna rada u javnom interesu adekvatna ličnosti okrivljenog i krivičlnom djelu za koje je oglašen krivim i da će okrivljenog uputiti ka pozitivnim društvenim vrijednostima do kojih će doći obavljajući rad u javnom interesu, a sve kako bi se okanuo vršenja ovakvih ili sličnih krivičnih djela.</span>
</p>
<p>&nbsp;</p>
<p>
<span class="span1">Ukoliko okrivljeni ne bude vršio rad u javnom interesu na osnovu čl. 41 st.6 Krivičnog zakonika Crne Gore ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span class="span1">Na osnovu čl. 226 Zakonika o krivičnom postupku sud je obavezao okrivljenog da na ime troškova krivičnog postupka uplati iznos od 66,00 eura, koji se odnose na troškove nastale povodom ekonomsko-finansijskog vještačenja po vještaku B. V. i da na ime sudskog paušala kao posebnog dijela troškova krivičnog postupka uplati iznos od 30.00 eura, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog, koje je dužan platiti u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 11.04.2018. godine</span>
</p>
<p>&nbsp;</p>
<p style="text-align:right">
<span class="span1">SUDIJA</span><span class="span1">Đuković Goran, s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba</span><span class="span1">u roku od 8 dana od prijema pisanog otpravka iste</span><span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO</span><span class="span1">Radević Sanja</span>
</p>
<p style="text-align:right">
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span>K. br. 290/16</span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>
<span></span>
</p>
<p>
<span>Osnovni sud u Podgorici, sudija pojedinac Rade Ćetković, uz učešće Edine Kraje kao zapisničara, u krivičnom postupku protiv okrivljenog M. B., zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore, nakon održanog javnog glavnog pretresa dana 27.05.2016. godine, u prisustvu zastupnika optužbe državnog tužioca E. B., okrivljenog i njegovog branioca adv. D. K. iz Pg, dana 30.05.2016. godine izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>
<span></span>
</p>
<p>
<span></span><span>Okrivljeni: M. B., zvani M., JMB ............., od oca R. i majke N., rođene G., rođen .. .. ... godine u B. P., sa prebivalištem u Pg, ul. T. Đ. br. .., državljanin Crne Gore, razumije crnogorski jezik, koji je i njegov jezik, po zanimanju automehaničar, razveden, otac dvoje maloljetne djece, pismen, završio srednju školu, srednjeg imovnog stanja, neosuđivan, protiv koga se ne vodi postupak za drugo krivično djelo,</span><span> u pritvoru po rješenju sudije za istragu Osnovnog suda u Podgorici Kri. br. 195/16 od 15.04.2016. godine, koji se računa od 13.04.2016. godine u 13:00 časova, kao dana i časa lišenja slobode.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>Dana 06. januara 2016. godine, oko 18,00 časova, u ugostiteljskom objektu "Kvalitet" koji se nalazi na T. B. V. u Pg, svjestan svog djela čije je izvršenje htio, znajući da je njegovo djelo zabranjeno, lako tjelesno povrijedio oštećenog S. G., na način što je kamenom - sredstvom podobnim da tijelo teško povrijedi ili zdravlje teško naruši, gađao u pravcu oštećenog, koji ga je udario u predjelu glave, nanoseći mu tom prilikom laku tjelesnu povredu u vidu rane prskotine lijevog sljepoočnog predjela,</span>
</p>
<p>&nbsp;</p>
<p>
<span>- čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa ga sud na osnovu čl. 4 st. 2, čl. 32, 36, 42 st. 1, čl. 51 st. 1 Krivičnog zakonika Crne Gore, te čl. 226, 229, i 374 Zakonika o krivičnom postupku, </span>
</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>
<span>Na kaznu zatvora u trajanju od 47 (četrdeset sedam) dana, u koju kaznu se uračunava vrijeme provedeno u pritvoru od </span><span>13.04.2016. godine u 13:00 časova</span><span>, pa nadalje dok pritvor bude trajao. </span>
</p>
<p>
<span></span>
</p>
<p>
<span>Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja, dok će sud o troškovima koji se odnose na nagradu braniocu postavljenom po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva Podgorica Kt. br. 491/16 od 09.05.2016. godine, okrivljenom M. B. stavljeno je na teret da je učinio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore. Zastupnik optužbe je u završnoj riječi naveo da smatra da je na glavnom pretresu dokazano da je okrivljeni izvršio krivično djelo stavljeno mu na teret, pa je predložio sudu da istog oglasi krivim i osudi po zakonu.</span>
</p>
<p>
<span>Okrivljeni M. B. je u odbrani datoj u prethodnom postupku priznao izvršenje krivičnog djela stavljenog mu na teret, navodeći da je dana 06.01.2016. godine, oko 18,00 časova, otišao u ćevabdžinicu "K.", koja se nalazi na T. B. V., gdje radi njegova bivša supruga A. K., i tom prilikom je pitao vlasnika tog objekta S. G. gdje mu je supruga, na šta mu je S. odgovorio "ko si ti da tražiš A.", nakon čega je otišao do jednog obližnjeg autobuskog stajališta, gdje je ostao pola sata. Nakon toga, opet je ušao u pomenuti objekat, jer je prethodno vidio da je njegova bivša supruga ušla u isti, a kada se približio ulaznim vratima i ista otvorio, dok je A. skidala svoju jaknu, obratio joj se riječima "Anice, trebaš mi minut", na šta mu je A. odgovorila "a šta ti trebam", da bi ka njemu u tom trenutku krenuo S. G., govoreći mu "jebaću ti majku", nakon kojih riječi je krenuo unazad i dohvatio jedan kamen i istim gađao Suada, kojom prilikom ga je pogodio u glavu, a potom se udaljio sa lica mjesta. Njegova bivša supruga A. je bila prisutna kada je oštećenog pogodio kamenom u glavu. Na glavnom pretresu je dodao da nakon što je prvi put došao do pomenutog objekta i interesovao se za svoju bivšu suprugu, istog su odatle otjerali oštećeni i njegov otac, koji su ga psovali, nakon čega se uputio prema autobuskom stajalištu trčećim korakom, jer su ga pomenuta dvojica tjerali. Kada je zamahnuo kamenom, imao je namjeru da gađa prema vratima, a u tom trenutku je vidio da oštećeni otvara vrata, koja su do tada bila na pola otvorena, i u momentu kada ga je kamen pogodio oštećeni se nalazio na vratima. Njegova supruga radi kod oštećenog dvije i po godine, a imajući u vidu da se oštećeni umiješao u njihov brak i da mu je rasturio porodicu, između njih je i ranije bilo svađe i netrpeljivosti, odnosno dešavalo se da oštećeni pozove njegove roditelje, a to je radio i otac oštećenog, koji je prijetio da će ga ubiti, na koje prijetnje i psovke im nije ostajao dužan, već im je odgovarao na isti način. Kamen kojim je pogodio oštećenog, pronašao je na keramičkim pločicama, ispred njegove ćevabdžinice, u momentu kada je krenuo da se udaljava od vrata, te da je taj kamen bio udaljen na dva koraka od vrata.</span><span> U završnoj riječi je naveo da mu je žao što je oštećenog pogodio kamenom u glavu, ali da je sam oštećeni naletio na taj kamen, kada je krenuo da otvori vrata. </span>
</p>
<p>
<span>Branilac okrivljenog, adv. D. K., u završnoj riječi je naveo </span><span>da je okrivljeni na ovakvo svoje ponašanje, izazvan ponašanjem drugih učesnika predmetnog ekcesnog događaja, pa iz tih razloga, a kod činjenice da okrivljeni nije djelovao sa namjerom, već da ga je sami splet okolnosti naveo na takvo ponašanje, predložio je sudu, da u konkretnom slučaju primijeni st. 3 iz čl. 152 Krivičnog zakonika Crne Gore i okrivljenog kazni što je moguće blažom kaznom. Posebno je ukazao na činjenicu da okrivljeni nije sklon vršenju krivičnih djela, a što se vidi iz kaznene evidencije.</span>
</p>
<p>
<span></span><span>Sud je u dokaznom postupku saslušao svjedoka - oštećenog S. G., svjedoka A. K., pročitao medicinsku dokumentaciju na ime oštećenog, na saglasan predlog stranaka pročitao nalaz i mišljenje vještaka medicinske struke dr M. Š. od 27.04.2016. godine, izvršio uvid u fotodokumentaciju Uprave policije CB Podgorica br. 59-28-244-165/61 od 27.01.2016. godine i pročitao izvod iz registra kaznenih evidencija Ministarstva pravde KE 797/16 od 13.05.2016. godine.</span>
</p>
<p>
<span>Svjedok oštećeni S. G. u iskazu datom u prethodnom postupku navodi da se dana 06.01.2016. godine, nalazio na svom radnom mjestu u ćevabdžinici "Kvalitet", koja se nalazi na Trgu B. V., te da mu se tog dana, radnica u tom objektu A. Knežević, žalila da joj bivši suprug šalje poruke i da joj prijeti, zbog čega je otišla u policiju da bi istog prijavila. Oko 17:00 časova, istog dana, u ćevabdžinicu je ušao A. bivši suprug, kojeg je znao iz viđenja i koji mu se obratio riječima "Jesi li ti S. G.?", na šta mu je odgovorio da jeste, nakon čega je A. bivši suprug izašao iz objekta, da bi se negdje oko 18:00 časova, kada se A. vratila u ćevabdžinicu, na pragu objekta opet pojavio. Krenuo je ka vratima objekta i nakon što je otvorio ista okrivljeni ga je gađao kamenom, kojom prilikom ga je pogodio u predjelu glave, nakon čega je okrivljeni pobjegao, a on otišao do Kliničkog centra, kako bi mu sanirali povredu. Kada ga je okrivljeni pogodio kamenom u glavu, tom prilikom se nalazio na metar udaljenosti od njega. Kada je otvorio vrata ćevabdžinice između njih nije bilo nikakvog razgovora, već ga je samo okrivljeni gađao, a zatim pobjegao. Tom prilikom u ćevabdžinici se nalazila i A., na udaljenosti 2-3 metra od njega i sve je to mogla da vidi. Na glavnom pretresu je dodao da okrivljenog nije poznavao od ranije, te da među njima nije bilo nikakve svađe. Pridružio se krivičnom gonjenju protiv okrivljenog i rekao da će imovinskopravni zahtjev ostvarivati u parničnom postupku.</span>
</p>
<p>
<span>Svjedok A. K. je u iskazu pred državnim tužiocem navela da se dana 06.01.2016. godine, nalazila na svom radnom mjestu, u ćevabdžinici "K.", koja se nalazi na Trgu B. V., te da su oko 15:30 - 16:00 časova, na službeni telefon ćevabdžinice, stigle prijeteće poruke, za koje je znala da potiču od njenog bivšeg supruga M. B., obzirom da mu je znala broj telefona, te da je u jednoj od tih poruka pisalo "šetaj, šetaj, nećeš još dugo", koja poruka se odnosila na sina od vlasnika ćevabdžinice, S. G., koji se upravo u tom trenutku, kada je stigla ta poruka, šetao kroz ćevabdžinicu. Shvatila je da je okrivljeni negdje u blizini i potom je rekla oštećenom za sadržaj te poruke, nakon čega je otišla u policiju da prijavi okrivljenog. Dok se nalazila u policiji, pozvao je telefonom oštećeni, koji joj je rekao da je u objekat ulazio okrivljeni i da ga je samo pitao "Jesi li ti S. G.?", nakon čega je napustio objekat. Vratila se na radno mjesto oko 18:00 časova, da bi se nakon minut - dva, na vratima ćevabdžinice pojavio okrivljeni. Tom prilikom, oštećeni je krenuo ka vratima objekta i ista je otvorio, nakon čega je okrivljeni izvadio kamen iz jakne i gađao u pravcu oštećenog, koji se nalazio na metar udaljenosti od njega, kojom prilikom ga je kamen pogodio u glavu, nakon čega je okrivljeni pobjegao, a oštećeni otišao do Kliničkog centra. U trenutku kada je okrivljeni gađao i pogodio oštećenog kamenom u glavu, nalazila se na 2 do 3 metra udaljenosti iza oštećenog i jasno je vidjela taj trenutak. Na glavnom pretresu je dodala da se okrivljeni i oštećeni ne </span><span>poznaju od ranije, da kod oštećenog radi dvije i po godine, dok sa svojim bivšim suprugom ne živi već četiri godine, te da se za svo to vrijeme trudila da izbjegava bivšeg supruga, koji to ne prihvata, već joj stalno priređuje neprijatnosti, a zbog sličnih neprijatnosti je ostala bez prethodnog posla.</span>
</p>
<p>
<span>Iz medicinske dokumetacije na ime oštećenog S. G., i to Izvještaja ljekara specijaliste hirurga KC CG br. prot. 394 od 06.01.2016. godine, proizilazi da je imenovani navedenog datuma u 18:18 časova, pregledan od strane ljekara kao lice iz nasilja i da je naveo da je pogođen kamenom u glavu, a tom prilikom mu je postavljena dijagnoza data na latinskom jeziku i propisana određena terapija, dok iz CT nalaza od 06.01.2015. godine, proizilazi da pregled ne pokazuje traumatske promjene.</span>
</p>
<p>
<span>Iz nalaza i mišljenja vještaka medicinske struke dr M. Š. od 27.04.2016. godine, a koji je vještak dao na osnovu medicinske dokumentacije koju je sud pročitao na glavnom pretresu, proizilazi da je oštećeni S. G. predmetnom prilikom zadobio povredu u vidu rane prskotine lijevog sljepoočnog predjela, koja je posljedica dejstva tupog, teškog i zamahnutog mehaničkog oruđa (moguće kamena), na odgovarajući predio tijela, odnosno glave, te da navedena povreda predstavlja laku tjelesnu povredu.</span>
</p>
<p>
<span>Uvidom u fotodokumentaciju UP CB Podgorica br. 59-28-244-165/61 od 27.01.2016. godine, utvrđeno je da se ista sastoji od 4 fotografije, na kojima je prikazan opšti izgled ćevabdžinice "K.", zatim unutrašnost tog objekta, izgled kamena i tragova na podu objekta.</span>
</p>
<p>
<span></span><span>Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni </span><span>dana 06. januara 2016. godine, oko 18,00 časova, u ugostiteljskom objektu "K." koji se nalazi na Trgu B. V. u Pg, lako tjelesno povrijedio oštećenog S. G., na način što je kamenom - sredstvom podobnim da tijelo teško povrijedi ili zdravlje teško naruši, gađao u pravcu oštećenog, koji ga je udario u predjelu glave, nanoseću mu tom prilikom laku tjelesnu povredu u vidu rane prskotine lijevog sljepoočnog predjela.</span>
</p>
<p>
<span>Navedeno činjenično stanje, utvrđeno je iz iskaza svjedoka oštećenog S. G. i svjedoka A. K., koji su se na saglasan način izjasnili o bitnim činjenicama, navodeći da su se dana 06.01.2016. godine nalazili na svom radnom mjestu, u ćevabdžinici "Kvalitet", koja se nalazi na Trgu B. V., i da se oko 18,00 časova na pragu objekta pojavio okrivljeni M. B. </span><span>Tom prilikom oštećeni S. G. je krenuo ka vratima objekta i ista je otvorio, nakon čega ga je okrivljeni sa razdaljine od oko jedan metar gađao kamenom, koji ga je pogodio u predjelu glave, nakon čega je okrivljeni pobjegao, dok je svjedok A. K. bila u unutrašnjosti objekta iza svjedoka oštećenog i posmatrala čitav događaj sa udaljenosti od oko 2 - 3 metra. Sud je ovako saglasne iskaze navedenih svjedoka prihvatio kao istinite, imajući u vidu da su isti </span><span>potvrđeni i sadržinom fotodokumentacije UP CB Podgorica koju su sačinili ovlašćeni policijski službenici fotografisanjem tragova nastalih povređivanjem svjedoka oštećenog, u kojoj je prikazan oblik i veličina kamena, te zatečena pozicija istog nedaleko od ulaznih vrata u ugostiteljski objekat, kao i tragovi kapljica nalik na krv, te sadržinom medicinske dokumentacije</span><span> na ime oštećenog od 06.01.2015. godine, </span><span>iz koje je nesumnjivo utvrđeno</span><span> da je oštećeni pregledan od strane ljekara neposredno nakon predmetnog događaja, kada su mu ljekari konstatovali povrede, a na osnovu koje dokumentacije je urađen i nalaz i mišljenje sudskog vještaka medicinske struke </span><span>dr M. Š., iz kojeg je utvrđeno da je oštećeni S. G. u kritičnom događaju zadobio povredu u vidu </span><span>rane prskotine lijevog sljepoočnog predjela, koja je nastala kao</span><span> posljedica dejstva tupog, teškog i zamahnutog mehaničkog oruđa (moguće kamena), na odgovarajući predio </span><span>tijela, odnosno glave, i da ista predstavlja laku tjelesnu povredu. Navedeni nalaz i mišljenje je</span><span> sud cijenio kao jasan, objektivan i stručan,</span><span> pa je isti u cjelosti prihvatio, imajući pritom u vidu i činjenicu da stranke na isti nisu imale primjedbi. Osim toga, ni okrivljeni u odbrani nije sporio da je u kritičnoj prilici kamenom gađao u pravcu oštećenog i da ga je pogodio u predjelu glave dok se isti nalazio na ulazu u ugostiteljski objekat </span><span>"K.", kao i da je kritičnom događaju prisustvovala njegova bivša supruga - svjedok A. K.</span><span> </span>
</p>
<p>
<span></span><span>Cijeneći subjektivni odnos okrivljenog prema učinjenom krivičnom djelu, sud nalazi da je isti bio svjestan da svojim radnjama čini zabranjenu djelatnost, da djeluje na tjelesni integritet oštećenog, te da to čini kamenom, kao sredstvom podobnim da tijelo teško povrijedi ili zdravlje teško naruši, posebno kod činjenice da je takvim sredstvom, odnosno kamenom gađao u predio glave oštećenog, koja predstavlja izuzetno osjetljiv i vitalni dio tijela, a što je u konkretnom slučaju, gađajući oštećenog iz relativne blizine, odnosno sa razdaljine od oko jedan metar, nesumnjivo i htio, postupajući tako sa direktnim umišljajem kao oblikom vinosti, usled čega je oštećeni zadobio laku tjelesnu povredu, pa su se u njegovim radnjama, pored prethodno navedenih objektivnih, stekli i svi subjektivni elementi bića krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>
<span>Sud nije prihvatio navode odbrane</span><span> okrivljenog</span><span> da nije imao namjeru da pogodi oštećenog, već da je isti sam naletio na kamen, kada je krenuo da otvori vrata objekta, nalazeći da su isti neistiniti, nelogični i neubjedljivi i kao takvi isključivo dati u cilju ublažavanja krivice. Naime, osim što je ovakva odbrana opovrgnuta naprijed analiziranim i prihvaćenim iskazima svjedoka oštećenog Suada Grude i svjedoka Anice Knežević, koji su saglasno naveli da je okrivljeni nakon što je oštećeni otvorio vrata objekta, istog gađao kamenom i pogodio u glavu sa razdaljine od oko jedan metar, sasvim je nelogično izjašnjenje okrivljenog da nije imao namjeru da pogodi oštećenog, kada se iz fotodokumentacije UP</span><span> CB Podgorica u koju je sud izvršio uvid jasno vidi da su vrata ugostiteljskog objekta izrađena pretežno od stakla, odnosno da je okrivljeni mogao da vidi ko se nalazi na vratima čak i da se nalazio na znatno većoj razdaljini od oštećenog, a ne na udaljenosti od svega jedan metar. Takođe, sud nije prihvatio navode odbrane okrivljenog da je između njega i </span><span>oštećenog </span><span>i ranije bilo svađe i netrpeljivosti, te da je u kritičnoj situaciji bio izazvan ponašanjem oštećenog, jer su se i svjedok oštećeni i svjedok A. K. na jasan, uvjerljiv i saglasan način izjasnili da se okrivljeni i oštećeni ne poznaju od ranije, te da u kritičnoj prilici oštećeni nije ničim doprinio ponašanju okrivljenog, pa iz tog razloga sud nije prihvatio ni stav branioca okrivljenog da je okrivljeni u kritičnoj situaciji bio izazvan nepristojnim ili grubim ponašanjem oštećenog. Naprotiv, sud nalazi da je ovakva odbrana okrivljenog sračunato data u cilju dobijanja najblaže krivične sankcije za učinjeno krivično djelo. </span>
</p>
<p>
<span>Prilikom odlučivanja o kazni, sud je u smislu čl. 42 st. 1 Krivičnog zakonika Crne Gore, imajući u vidu svrhu kažnjavanja, uzeo u obzir sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog cijenio njegov raniji život, i s tim u vezi njegovu raniju neosuđivanost</span><span>, što je sud utvrdio iz izvoda iz registra kaznenih evidencija Ministarstva pravde KE 797/16 od 13.05.2016. godine, njegove porodične prilike, odnosno da je isti otac dvoje maloljetne djece, pa je sud imajući u vidu naprijed navedene olakšavajuće okolnosti, a u odsustvu otežavajućih okolnosti, okrivljenog osudio </span><span>na kaznu zatvora u trajanju od 47 (četrdeset sedam) dana. Sud je mišljenja da je ovako odmjerena kazna, srazmjerna ličnosti okrivljenog i učinjenom krivičnom djelu, te da će se istom ostvariti svrha kažnjavanja u smislu čl. 32 Krivičnog zakonika Crne Gore i da će se dovoljno </span><span>uticati na okrivljenog da ubuduće ne vrši ovakva ili slična krivična djela, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span></span><span>Saglasno čl. 51 Krivičnog zakonika Crne Gore, okrivljenom je u izrečenu kaznu uračunato i vrijeme provedeno u pritvoru, kako je to određeno u izreci presude.</span>
</p>
<p>
<span>Shodno čl. 226 i 229 Zakonika o krivičnom postupku okrivljeni je obavezan da na ime troškova krivičnog postupka plati iznos od 90,50 €, i to 60,50 € na ime troškova sudsko medicinskog vještačenja i 30,00 € na ime paušala kao dijela troškova krivičnog postupka, koji je određen shodno dužini trajanja postupka, složenosti predmeta i imovinskim prilikama okrivljenog, dok će sud o troškovima koji se odnose na nagradu braniocu postavljenom po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span>Imajući u vidu navedeno, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 30.05.2016. godine</span>
</p>
<p>&nbsp;</p>
<p style="text-align:center;">
<span>ZAPISNIČAR                                                                                        S U D I J A </span>
</p>
<p style="text-align:center;">
<span>   Edina Kraja,s.r.                                                                                Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>PRAVNA POUKA: Protiv ove presude dozvoljena je</span>
</p>
<p style="text-align:center;">
<span>                              žalba  u  roku od 8 dana od dana </span>
</p>
<p style="text-align:center;">
<span>                              prijema prepisa iste, Višem sudu</span>
</p>
<p style="text-align:center;">
<span>                             u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
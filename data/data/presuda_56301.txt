<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.83/12.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br. 92/11. od   30. maja 2011. godine Osnovnog Državnog Tužilaštva iz Rožaja, protiv okrivljenog L. N. iz Rožaja, zbog krivičnog djela ugrožavanje opasnim orudjem pri tuči i svadji iz čl. 154.Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, oštećenog M. Dž. i okrivljenog, dana 13.6.2012.godine, donio je i javno objavio</span>
</p>
<p class="p3"></p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni L. N., JMBG., od oca L. i majke B., rodj. H., rodjen ..godine, u s. Kruščica, opština Berane, živi u Rožajama, drž. CG, razumije Crnogorski jezik, a maternji jezik mu je Bosanski, pismen, završio osnovnu školu, nezapošljen, neoženjen, otac troje djece, siromašnog imovnog stanja, osudjivan presudama ovog suda K.br.164/96. zbog krivičnog djela šumska kradja iz čl. 136.st.1.KZ RCG na novčanu kaznu u iznosu od 200 dinara, K.br.146/99. od 12.5.1999.godine, zbog krivičnog djela laka tjelesna povreda iz čl. 37.st.2. KZ RCG, na novčanu kaznu u iznosu od 1.000 dinara, K.br.47/03. od 28.5.2003.godine, zbog krivičnog djela teška kradja iz čl. 145.st.1. tač.1. KZ RCG, na kaznu zatvora u trajanju od 3 mjeseca i K.br.240/09. od 11.12.2009.godine zbog krivičnog djela ugrožavanje opasnim orudjem pri tuči i svadji iz čl. 154. KZ, na novčanu kaznu u iznosu od 400 eura.</span>
</p>
<p class="p3"></p>
<p class="p3">
<span>				KRIV   JE</span>
</p>
<p class="p4">
<span>Što je:</span>
</p>
<p class="p3">
<span>	Dana 11.5.2012. godine, oko 15,30 h, u naselju Hrije, opština Rožaje, pri svadji sa Dž. M., koja se sastojala u medjusobnoj verbalnoj prepirci, mašio se sjrekire-sredstva podobnog da tijelo teško povrijedi ili zdravlje teško naruši, na način što je pošao  u pravcu oštećenog Dž. M. dok je isti ušao  u svoje vozilo i udaljio se sa lica mjesta,</span>
</p>
<p class="p3">
<span>	-čime je izvršio krivičnog djelo ugrožavanje opasnim orudjem pri tuči i svadji iz čl. 154. Krivičnog Zakonika.</span>
</p>
<p class="p3">
<span>	Pa ga sud na osnovu pomenog zakonskog propisa, primjenom čl. 4.13.15. 32. 36. 42. Krivičnog Zakonika, čl. 226.229. i 374. Zakonika o Krivičnom Postupku</span>
</p>
<p class="p3"></p>
<p class="p3">
<span>				O S U DJ U J E</span>
</p>
<p class="p3"></p>
<p class="p3">
<span>	NA KAZNU ZATVORA u trajanju od 45 (četrdesepet) dana.	</span>
</p>
<p class="p3">
<span>	Da plati ovom sudu na ime troškova krivičnog postupka – paušala iznos od 50 eura u roku od 15 dana po pravnosnažnosti ove presude.</span>
</p>
<p class="p3"></p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br. 92/11. od   30. maja 2011. godine, protiv okrivljenog L. N. iz Rožaja, zbog krivičnog djela ugrožavanje opasnim orudjem pri tuči i svadji iz čl. 154. KZ.</span>
</p>
<p class="p3">
<span>	Na glavnom pretresu ODT iz Rožaja istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud istog oglasi krivim i osudi ga na kaznu zatvora u  trajanju od 45 dana. </span>
</p>
<p class="p3">
<span>	Oštećeni M. Dž. na glavnom pretresu pridružio se krivičnom gonjenju ODT-a u odnosu na okrivljenog, a imovinsko pravni zahtjev nije postavio.</span>
</p>
<p class="p3">
<span>	Okrivljeni  L. N. na glavnom pretresu izjavio je da ne priznaje izvršenje krivičnog djela ni krivicu za krivično djelo za koje je optužen.</span>
</p>
<p class="p3">
<span>	U svojoj odbrani okrivljeni je istakao: da mu je M. S., brat oštećenog, bivši zet i bližnji su susjedi. Oštećeni živi u drugom dijelu grada. Sa bratom oštećenog nije u dobrim odnosima od ranije. Isti mu je zauzeo plac u dužini od 12 i širini od 3 metra.  Više puta je razgovarao sa oštećenim i molio ga da razgovara sa S. da mu plac ne zauzima. Dana 11.5. ove godine radio je kod svoje kuće na krečenju fasade. Nalazio se na skeli i držao četku za krečenje u rukama. Vidio je kada je u njegovu avliju ušao oštećeni i obratio mu se riječima „majku ću ti jebat, ako ne iseliš“.  Oštećenom je odgovorio „šta to pričaš“ i pošao je put njega. U rukama je držao četku za krečenje koja je bila na drvenom štapu dužine 1,10 m. Idući put oštećenog vidio je kada je oštećeni ušao u vozilo koje mu je bilo u blizini i otišao. U rukama nije imao sjekiru tog dana, a S. na tom mjestu nije bio prisutan. Predložio je da ga sud oslobodi od optužbe. </span>
</p>
<p class="p3">
<span>	Na glavnom pretresu sud je izveo dokaze: saslušanjem u svojstvu svjedoka – oštećenog M.Dž., u svojstvu svjedoka M. S., izvršio uvid u izvod iz kaznene evidencije  PJ Berane za okrivljenog, kao i  uvid u pravnosnažnu presudu ovog suda K.br.240/09. od 11.12.2009.godine koja je postala pravnosnažna 15.01.2010. godine.</span>
</p>
<p class="p3">
<span>	Svjedok – oštećeni M. Dž. istakao je: da je sestra okrivljenog  bila udata za njegovog brata Smaila i ista je ubijena u kući okrivljenog od strane brata okrivljenog. Okrivljeni je bližnji susjed sa njegovim bratom S.  sa kojim već duže vrijeme nije u dobrim odnosima. Živi u drugom dijelu grada. Dana 11.5. ove godine svojim vozilom odvezao je Smaila do kuće, a u kolima su mu bila dvoje unučadi. Kada je S. ostavio kod kuće vraćao se putem kolima prema svojoj kući. Išao je putem koji prolazi pored kuće okrivljenog. Kada je došao naspram kuće okrivljenog istog je vidio da stoji na jednoj škarpi pored kuće. Kada mu se približio okrivljeni je u rukama držao drveni čok i pošao je put njega psujući mu majku, oca, boga i ne zna sve šta mu je kazao.  Zaustavio je vozilo i iz istog izašao ne znajući zbog čega se isti prema njemu tako ponaša. Okrivljenom se obratio riječima „šta je, šta je“.  Isti je iz ruku ispustio drvni čok govoreći mu  „sad ću da ti kažem šta je tvoje, ovo je moj put“. Ušao je u kuću  i odmah izašao noseći sjekiru u rukama idući put njega. Čuo je plač svojih unučadi u kolima u koja je ušao, vozilo stavio u pogon i otišao. Osjećao se ugroženim zbog toga što sa oštećenim od ranije nije u dobrim odnosima. Njegov brat S.pozvao je policiju jer se u tom momentu nalazio pored svoje kuće odakle je mogao ovo da čuje i vidi.</span>
</p>
<p class="p3">
<span>	Svjedok M. S. istakao je: da mu je okrivljeni bivši šurak. Brat okrivljenog ubio je njegovu suprugu u njihovoj kući, tako da od tada nijesu u dobrim odnosima. Dana 11.5. ove godine zamolio je brata Dž. da ga vozilom prebaci iz grada do kuće. Tada je došao do kuće i izašao iz vozila  i bio je pored kuće. Oštećeni je vozilo okrenuo i vratio se istim putem koji prolazi pored kuće okrivljenog. Čuo je da okrivljeni psuje oštećenog. Vidio je oštećenog pored vozila i čuo je kad okrivljenom gvori da ga ostavi na miru i da tim putem mora da prolazi. Okrivljenom je u rukama vidio sjekiru i da ide put oštećenog. Oštećeni je ušao u vozilo i otišao. Od njih je tada bio udaljen oko 20 m. Ovo je telefonskim putem prijavio policiji. Okrivljenog je i ranije prijavljivao policiji zbog ponašanja prema njemu, tako da ne zna kako da se ponaša prema okrivljenom koji ga redovno uznemirava. </span>
</p>
<p class="p3">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje kao u izreci ove presude.</span>
</p>
<p class="p3">
<span>	Utvrdjeno činjenično stanje proizilazi iz iskaza svjedoka – oštećenog Dž. i ostalih izvedenim dokaza koje je sud prihvatio  kao tačne, medjusobno saglasni i kao takvi u bitnim činjenicama se podudaraju i sa iskazom okrivljenog. </span>
</p>
<p class="p3">
<span>	Naime, iz iskaza svjedoka – oštećenog Dž. se vidi da je pomenutog dana izmedju njega i okrivljenog došlo do svadje koja se ogledala u medjusobnoj verbalnoj prepirci pri čemu su on i okrivljeni aktivno, medjusobno i uzajamno, riječima i pokretima, doprinosili razvijanju i održavanju bučnog stanja i raspoloženja, kada je upravljajući vozilom prolazio putem pored kuće okrivljenog. Kada ga je okrivljeni primijetio išao je put njega držeći u rukama drveni čok koji je ispustio iz ruku psujući mu majku, oca i boga. Da je u tom momentu izašao iz vozila koje je zaustavio i obratio mu se riječima „šta je, šta je“. Da je nakon toga okrivljeni ušao u kuću iz koje je izašao sa sjekirom držeći je u rukama i idući put njega. Ušao je u kola jer se osjećao ugroženim obzirom da nije u dobrim odnosima od ranije sa okrivljenim i otišao. Ovi navodi potvrdjeni su i sa iskazom svjedoka S. koji je bio u tom momentu udaljen od okrivljenog i oštećenog oko 20 m, i čuo je kada je došlo do svadje izmedju istih. Da je vidio okrivljenom u rukama sjekiru kojom je išao put oštećenog nakon čega je oštećeni ušao u vozilo i otišao. Njihove iskaze sud je u svemu prihvatio kao tačne, ubjedljive i medjusobno saglasne. </span>
</p>
<p class="p3">
<span>	Cijeneći iskaz okrivljenog, sud je njegov iskaz prihvatio u dijelu koji se odnosi da je pomenutog dana oštećeni prolazio putem koji prolazi pored njegove kuće. Da je tada izmedju njega i oštećenog došlo do svadje koja se ogledala u medjusobnoj verbalnoj prepirci. Da je nakon toga oštećeni ušao u vozilo i otišao. Njegov iskaz u ovom dijelu potvrdjen je izvedenim dokazima te je sud isti u tom dijelu uzeo kao dokaz. Medjutim, iskaz okrivljenog koji se odnosi da u rukama nije imao sjekiru, već četku za krečenje koja je bila na metalnom štapu, sud je ocijenio  kao njegovo nastojanje da drugačije predstavi činjenično stanje u odnosu na iskaze oštećenog i svjedoka S.. </span>
</p>
<p class="p3">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela ugrožavanje opasnim orudjem pri tuči i svadji iz čl. 154. KZ izvršenog na način, vrijeme i mjestu kao u izreci ove presude.  Naime, pomenutog dana izmedju okrivljenog i oštećenog došlo je do svadje koja se ogledala u medjusobnoj verbalnoj prepirci pri čemu su on i oštećeni aktivno, medjusobno i uzajamno, riječima i pokretima, doprinosili razvijanju i održavanju bučnog stanja i raspoloženja pri čemu je okrivljeni u toku svadje uzeo sjekiru kao sredstvo podobno da tijelo teško povrijedi i zdravlje teško naruši,  pošao put oštećenog od čega se isti uplašio, ušao u vozilo i otišao,  tako da u njegovim radnjama stoje sva bitna obilježja predmetnog krivičnog djela.</span>
</p>
<p class="p3">
<span>	Cijeneći psihički odnos okrivljenog prema izvršenom krivičnom djelu sud je našao da je isti ovo krivično djelo izvršio sa direktnim umišljajem, jer je bio svjestan da se u predmetnoj svadji mašio  opasnog orudja – sjekire, sredstva podobnog da se tijelo teško povrijedi ili zdravlje teško naruši, tako daje za predmetno krivično djelo krivičnopravno odgovoran.</span>
</p>
<p class="p3">
<span>	Imajući u vidu utvrdjeno činjenično stanje, sud je upodobio činjenične navode iz optužnog predloga, kao u izreci ove presude, s tim što na taj način nije došlo do povrede identiteta optužbe i presude. </span>
</p>
<p class="p3">
<span>	Za izvršeno krivično djelo sud je okrivljenog oglasio krivim pošto je našao da nema elemenata koji bi isključivali njegovu krivičnopravnu odgovornost i osudio ga na kaznu zatvora u trajanju od 45 dana.</span>
</p>
<p class="p3">
<span>	Prilikom odmjeravanja kazne okrivljenog u granicama koje su Zakonom propisane za predmetno krivično djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće okolnosti) iz čl. 42. KZ, sud je kao olakšavajuću okolnost okrivljenom uzeo u obzir  njegove porodične prilike, da nije u radnom odnosu, dok mu je kao otežavajuću okolnost uzeo u obzir da je do sada više puta osudjivan, tako da ga je sud imajući u vidu stepen nastupjele posledice  i ličnost izvršioca ovog krivičnog djela istog osudio na kaznu zatvora u naznačenom trajanju ubijedjen da će se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p3">
<span>	U smislu čl. 226. i 229. ZKP sud je obavezao okrivljenog da plati ovom sudu na ime troškova krivičnog postupka – paušala iznos od 50 eura, a ovo imajući u vidu trajanje i složenost krivičnog postupka.	</span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 13.6.2012.godine.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude možes se </span>
</p>
<p class="p3">
<span>izjaviti žalba u roku od 8 dana od dana prijema</span>
</p>
<p class="p3">
<span>iste i to Višem sudu u Bijelom Polju, a preko</span>
</p>
<p class="p3">
<span>ovog suda.</span>
</p>
<p class="p3"></p>
<p class="p3">
<span>	</span>
</p>
<p class="p3">
<span>	</span>
</p>
<p class="p3"></p>
<p class="p3"></p>
<p class="p5"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{display: inline-block; text-indent: 0; min-width: 0.11111111in;}
.s5{font-family:Arial;}
.s6{vertical-align:super;font-size:smaller;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:start;hyphenate:auto;font-family:Times New Roman;font-size:13pt;}
.p7{text-align:start;hyphenate:auto;font-family:Times New Roman;font-size:13pt;}
.p8{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p9{text-indent:-0.25in;margin-left:0.625in;text-align:justify;hyphenate:auto;font-family:Times New Roman;font-size:13pt;}
.p10{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p11{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p13{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p14{text-align:justify;hyphenate:auto;font-family:Times New Roman;font-size:13pt;}
.p15{margin-left:0.02638889in;margin-top:0.07638889in;text-align:start;hyphenate:auto;font-family:Times New Roman;font-size:13pt;}
.p16{text-indent:0.49166667in;text-align:justify;hyphenate:auto;font-family:Times New Roman;font-size:13pt;}
.p17{text-indent:0.5in;text-align:center;hyphenate:auto;font-family:Times New Roman;font-size:13pt;}
.p18{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 1/11</span>
</p>
<p class="p1"></p>
<p class="p2"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p3"></p>
<p class="p3">
<span class="s1">         U IME CRNE GORE </span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">V B</span><span>, zbog krivičnog djela krađa iz čl. 239. st.1. Krivičnog zakonika, po optužnom predlogu Osnovnog državnog tužilaštva u Baru Kt. br. 451/08 od 13.01.2011. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužioca u Baru Đ P, okrivljenog i njegovog branioca M V, advokata iz Bara, dana 09.07.2012. godine donio je i javno objavio,</span>
</p>
<p class="p4"></p>
<p class="p3">
<span class="s1">P R E S U D U</span>
</p>
<p class="p5"></p>
<p class="p4">
<span>Okrivljeni </span><span class="s2">V B</span><span class="s3">, JMBG , od oca V i majke N, rođene Đ, rođen. godine na C, sa prebivalištem u Č - S, po zanimanju ugostitelj, oženjen, otac četvoro djece pismen, završio srednju školu, srednjeg imovnog stanja, osuđivan presudama: Osnovnog suda u Baru K 122/88 od 04.09.1989. godine, zbog krivičnog djela iz čl. 221/3/1 KZ CG, kaznom zatvora od 30 dana, uslovno za 1 godinu i Vojnog suda u Podgorici ILK 54/94 od 18.04.1997. godine, zbog krivičnog djela iz čl. 222 KZ SRJ i čl. 204 KZ RCG, kaznom zatvora od 7 mjeseci, uslovno za dvije godine.  </span>
</p>
<p class="p4"></p>
<p class="p4"></p>
<p class="p3">
<span class="s1">      K r i v  j e</span>
</p>
<p class="p3"></p>
<p class="p3"></p>
<p class="p6">
<span class="s3">Što je,</span>
</p>
<p class="p7">
<a name="sadrzaj_3"></a>
</p>
<p class="p8">
<span class="s3">   U vremenu između 02. juna 2008. godine i 02. septembra 2008. godine u svom poslovnom objektu - restoranu u Č, Opština B, oduzimao pokretnu stvar - električnu energiju vlasništvo oštećene Elektroprivrede Crne Gore AD Nikšić - Elektrodistribucije u Baru, u ukupnoj vrijednosti od 226,54 €, na način što je preko električnog brojila marke „City“ fab. br. 037737 djelovanjem na prvi naponski most skinuo provodnik sa naponskog mosta, neovlašćeno preuzimao neregistrovanu električnu energiju usled čega njena cjelokupna potrošnja nije mjerena, u namjeri da njenim prisvajanjem i trošenjem pribavi sebi protivpravnu imovinsku korist;</span>
</p>
<p class="p4"></p>
<p class="p9">
<span class="s4">-​&nbsp;</span><span class="s3">čime je učinio krivično djelo -  </span><span class="s2">krađa iz čl. 239. st. 1.</span><span class="s3"> </span><span class="s2">Krivičnog zakonika.</span>
</p>
<p class="p8"></p>
<p class="p4">
<span>Pa ga sud primjenom čl. 4, 32, 39 i 42. Krivičnog zakonika i čl. 369, 370 i 374  ZKP-a </span>
</p>
<p class="p10"></p>
<p class="p10">
<span class="s1">O S U Đ U J E </span>
</p>
<p class="p8"></p>
<p class="p8">
<span>Na </span><span class="s3">novčanu kaznu u iznosu od 1.200 € (hiljadu dvjesto Eura), koju kaznu je dužan da plati u roku od 30 dana od dana pravosnažnosti presude, pod prijetnjom izvršenja. </span>
</p>
<p class="p11"></p>
<p class="p11">
<span>	         Ukoliko se novčana kazna ne bude mogla naplatiti u roku ista će se izvršiti tako što će se za svakih započetih 25,00 € novčane kazne odrediti jedan dan zatvora. </span>
</p>
<p class="p12"></p>
<p class="p12">
<span>Okrivljeni je dužan da na ime imovinsko pravnog zahtjeva u vidu naknade štete oštećenoj JP Elektroprivreda Crne Gore AD Nikšić – Elektrodistribucija u Baru isplati iznos od 226,54 €. Za višak imovinsko pravnog zahtjeva preko dosuđenog oštećeno preduzeće se upućuje na parnični postupak. </span>
</p>
<p class="p12">
<span>     </span>
</p>
<p class="p12">
<span>Okrivljeni je dužan da plati troškove krivičnog postupka u iznosu od 600,00 € u roku od 15 dana od dana pravosnažnosti pod prijetnjom izvršenja.</span>
</p>
<p class="p13"></p>
<p class="p4">
<span class="s1">                                             O b r a z l o ž e n j e</span>
</p>
<p class="p4"></p>
<p class="p4">
<span>Optužnim predlogom Osnovnog državnog tužioca u Baru Kt.br. 451/08 od 13.01.2011. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p14"></p>
<p class="p14">
<span>          Okrivljeni je u svojoj odbrani izjavio da je vlasnik hotela „M“ u Č. Dana </span><span class="s3">kada je dolazila komisija Elektrodistribucije Bar u restoran koji se nalazi iza hotela on je bio u T. Njega su zvali njegovi radnici da su došli neki radnici Elektrodistribucije i da ga čekaju da dođe tamo. Kada je došao do svog restorana, njegovi radnici su mu rekli da su radnici Elektrodistribucije preskočili ogradu i došli do njegovog restorana, a nije mu jasno zašto su preskakali, jer postoje dvije kapije kroz koje su mogli komotno da uđu. Tačno je da sat nije bio plombiran, a to je upravo iz razloga što se restoran napaja sa sata regularnog iz hotela. Na licu mjesta jedan od radnika, misli da je bio V, je otvorio sat i rekao „vidi šta ti je ovo ovdje“ i rekao mu da mostovi nijesu u redu. Tada je V rukom skinuo jedan most i on je to dobro vidio. On sa njima više nije htio da komunicira. Tačno je da je potpisao zapisnik o kontroli mjernog mjesta, a to je uradio iz razloga da ne bi isključili struju. Nakon toga su radnici Elektrodistribucije otišli preko ograde i tako se udaljili. On pred Osnovnim sudom u Baru ima parnicu koju je pokrenuo iz razloga što su mu isključili struju i to sjutradan nakon kontrole i isključili su mu ne taj objekat koji su kontrolisali -restoran nego su oni isključi pola hotela gdje su bili gosti i rekli mu da pođem u Elektrodistribuciju da plati dug za struju. Kada je došao u rekli su mu da je dužan 40.000 € i dali su mu neka dva papira da mora da platim tu struju, dva obračuna od 3.9.2008. godine. Uglavnom, na zapisniku koji se nalazi u parničnim spisima ovog suda, svjedok V je dao izjavu da je most bio labav i da je on skinuo naponski most i to je u predmetu RS 97/o8 od 22.9.2008. godine. U Elektrodistribuciji su ga ubjeđivali da taj dug može da plati na rate, a on je njih molio da dođu da vide činjenično stanje da on redovno plaća struju i to preko sata koji se nalazi u hotelu. Napominje da sporni objekat - restoran je napravljen od rigipsa i to u maju 2008. godine, a prvi put je goste u objekat primio 15. juna 2008. godine odnosno djecu i radio je samo ta dva-tri mjeseca u toku 2008. godine. Tačno je da mu je jedan radnik u tom restoranu postavio jedan stari sat, međutim, još jedanput napominje da mu je struja mjerena preko sata koji se nalazi u hotelu i to br. 8837389, pretplatnički br. 394742 i preko tog strujomjera uredno plaća struju. Na licu mjesta je dolazio je sudski vještak R L i to u predmetu obezbjeđenja dokaza RS 97/08, koji je utvrdio na licu mjesta da se restoran snabdijeva sa strujom preko brojila koji se nalazi u hotelu. Iz računa za struju iz 7 mjeseca 2007. godine kada nije imao taj restoran se može vidjeti kolika mu je bila potrošnja struje, a iz računa od 7. mjeseca 2008. godine se može vidjeti kolika je potrošnja struje kada je napravljen restoran. Na zapisniku o kontroli mjernog mjesta može se vidjeti da ukupna potrošnja bila 91.837 KV, a kada je sud izašao na lice mjesta sa vještakom dana 22.9.2008. godine, znači 20 dana nakon kontrole, ukupno je bilo potrošeno 157.720,29 KV, a razlika je 65.883,29 KV, što da je imao uljaru ne bi mogao da potroši. Prema tome vidi se da je taj sat neispravan. Inače na svih pet satova u njegovom objektu plaćam mjesečno iznosu preko 3.000 € za potrošnju struje tokom sezone. On je molio ljude iz Elektrodistribucije i direktora da dođu na lice mjesta da vide kako se on napaja strujom, međutim, niko nije htio da izađe na lice mjesta i da utvrdi navedeno stanje. Na glavnom pretresu je dodao da je tačno da se u predmetnom restoranu nalazilo električno brojilo, međutim, u vrijeme kada je izvršena kontrola isto nije bilo u funkciji i sva električna energija kojom se restoran snabdijevao bila je evidentirana preko glavnog brojila koje se nalazi u hotelu „M“, tačnije preko jednog sata s obzirom da se u hotelu nalazi 5 brojila. Njegove navode potvrdio je i vještak elektrostruke R L koji je učestvovao u postupku obezbjeđenja dokaza. </span>
</p>
<p class="p14"></p>
<p class="p4">
<span>U dokaznom postupku saslušani su : ovlašćeni predstavnik oštećenog preduzeća JP ED Bar P D, </span><span class="s3">svjedoci J D i V S, pročitani su : zapisnik o izvršenoj kontroli mjernog mjesta Elektrodistribucije u Baru Bar br. 4859 od 2.09.2008. godine, zapisnik Osnovnog suda u Baru br. RS 97/08 od 22.09.2008. godine, nalaz i mišljenje sudskog vještaka elektro struke R L od 29.06.2009. godine, izvještaj Zavoda za metrologiju u Podgorici br. 905/2 od 15.09.2009. godine, dopuna nalaza i mišljenja sudskog vještaka elektrostruke R L od 20.12.2010. godine, izvod iz kaznene evidencije PJ B Ku 24-023/245/09-1567 od 2.03.2009. godine, izvod iz kaznene evidencije na ime okrivljenog od Ispostave C br. 02-245-3396 od 07.10.2011. godine, dopunski nalaz i mišljenje vještaka elektrostruke R L od 24.11.2011. godine, dopunski nalaz i mišljenje vještaka elektrostruke R L od 08.02.2012. godine, izvršen je uvid u račun br. 07-2007 od 2.08.2007. godine, račun br. 8-2007 od 2.09.2007. godine, račun br. 07-2008 od 2.08.2008. godine i br. 08-2008 od 2.09.2008. godine, saslušan je vještak elektro struke R L. </span>
</p>
<p class="p14"></p>
<p class="p4">
<span>Ovlašćeni predstavnik Elektrodistribucije u Baru </span><span class="s1">P D </span><span>je izjavila da se pridružuje </span><span class="s3">krivičnom gonjenju i da postavlja imovinsko pravni zahtjev u iznosu od 39.289,60.  </span>
</p>
<p class="p4"></p>
<p class="p4">
<span class="s3">Svjedok </span><span class="s2">J D</span><span class="s3"> je izjavio da su se nalazili u kontroli u Č, obilazili su prethodno neke kuće i došli kod V B. Prvo su kontrolisali i hotel „A“ koji je odmah ispred hotela „M“, čiji je vlasnik V, a iza hotela „M“ je sporni restoran. Oni su do tog restorana došli prečicom. Odmah su došli vlasnik, odnosno njegova žena, predstavili su se i rekli da će raditi kontrolu mjernog mjesta. Ona je pozvala telefonom B i rekla da ga sačekaju dok on dođe. Oni nisu ništa dirali oko brojila dok nije došao B. Vidjeli su da sa jednog stuba koji se nalazi između restorana i hotela ide jedan crni kabl koji direktno napaja strujom brojilo koje se nalazilo na restoranu. Kada je došao V uradili su kontrolu brojila. Skidanjem poklopca odmah se vidjelo da naponski mostovi ne stoje kako treba, kolega V je uzeo ispitivač i konstatovao je u prisustvu njega i njegovog kolege R da prvi naponski most nije imao vezu, odnosno nije mjerio potrošnju struje po toj fazi, dok su druga dva bila u redu, odnosno bila su malo poremećena, ali su davali kontakt koji je potreban. Oni su čitali podatke sa brojila i sve unijeli u zapisnik. V je sjedio sa kolegom V za stolom, ni jednom nije rekao da se radi o kontrolnom brojilu, što je i bilo vidljivo, jer u pitanju nije bilo kontrolno brojilo s obzirom da je direktno vukao kabl sa tog stuba. V mu je objasnio proceduru i rekao da se u takvom slučaju mora isključiti struja, što V nije dozvolio, jer je rekao da mu je struja potrebna u restoranu. Po završetku kontrole tog 2.9.2008. godine oni su brojilo plombirali kodiranom plombom i tako se kontrola završila. Zapisnik je V potpisao. Kasnije je rađeno obezbjeđenje dokaza i on je bio na licu mjesta zajedno sa sudom i vještakom R L i tada je taj objekat - restoran i to sporno brojilo bilo napojeno iz hotela, što nije bio slučaj kada su prvi put bili u kontroli. Tada je V pričao na licu mjesta da je to sporno brojilo koje se nalazi na restoranu u stvari kontrolno brojilo. U tom trenutku su bili zbunjeni i nisu znali kako je to izvedeno jer je plomba i dalje bila na poklopcu brojila. Međutim, kada su bolje pogledali vidjeli su da je žica na plombi koja prolazi kroz plombu oguljena, što njih navodi na sumnju o zloupotrebi plombe. Takođe na licu mjesta više nije bilo ni onog kabla koji je išao sa drvenog stuba i on je bio uklonjen. Prema tome napajanje brojila u trenutku kontrole 2.9.2008. godine i u trenutku kada su išli na licu mjesta sa sudom, nije bilo isto. Na glavnom pretresu je dodao da kada su prvi put vršili kontrolu u restoranu uočili su da se restoran snabdijeva električnom energijom na način što je jednim kablom crne boje povezan na stub električnog napajanja koji se nalazi u blizini restorana. Radilo se o stubu koji je bio vidljiv, vazdušnim putem, misli da su naveli u zapisniku i presjek kabla, a utrošena energija se u vrijeme kontrole evidentirala preko električnog brojila, a pregledom brojila utvrđeno je da  koliko se sjeća jedan naponski most nije bio u funkciji. Oni su nakon nekoliko dana izašli na lice mjesta i to u prisustvu vještaka elektrostruke i tom prilikom su zatekli izmijenjeno stanje, jer tog crnog kabla koji je prethodno povezivao stub električnog napajanja i restoran nije bilo već je restoran bio povezan sa brojilom na spratu hotela i tom prilikom potrošnja električne energije u restoranu se evidentirala preko električnog brojila u Hotelu. U vrijeme obezbjeđenja dokaza na predmetnom brojilu nalazila se  plomba, međutim, on se na glavnom pretresu nije izjašnjavao o stanju te plombe, jer je kompletno brojilo upućeno na ispitivanje. Oni su u zapisniku u kontroli naveli da je brojilo priključeno na NN mrežu, odnosno na niskonaponsku mrežu što znači da navedeno brojilo nije bilo evidentirano u bazi podataka preduzeća i da je priključeno na elektromrežu. Nakon što je branilac naveo da je iskaz svjedoka u navedenom dijelu u suprotnosti sa  zapisnikom jer je svjedok naveo da je predmetni restoran bio priključen na stub dok je u zapisniku navedeno dio priključen na NN mrežu bez navođenja detalja, svjedok je naveo da su u pitanju samo terminološke razlike, a da je suština ista jer po njegovom mišljenju stub električnog napajanja i NN mrežu predstavljaju isto. Oni kada zateknu stanje za koje smatraju da nije zakonito mogu da isključe električnu energiju ukoliko to vlasnik dozvoli. Ne može se sjetiti što je bilo u konkretnom slučaju, zna da su o zatečenom stanju obavijestili pretpostavljene, obaviješten je da je V dolazio u prostorije preduzeća, da je tom prilikom obračunata potrošnja u restoranu , da je postojao određeni dug i da su oni dobili zadatak da sledećeg dana isključe cijeli hotel. Ne može se sjetiti tačnog vremena kada su oni isključili hotel sa elektromreže, odnosno da li je to bilo prije ili poslije obezbjeđenja dokaza kada su oba objekta bila priključena na istom objektu, odnosno u Hotelu. On se ne može izjasniti da li linija u restoranu imala trofaznu struju. Ispitivanje brojila u konkretnom slučaju vršio je kolega V. Oni su do restorana došli od Hotela „A“ jer im je taj put bio bliži, a da li su oni preskočili neku malu prepreku u smislu ograde on se ne može izjasniti, a siguran je da kapije nije bilo i sve radnje vršili su u prisustvu supruge okrivljenog i okrivljenog.</span>
</p>
<p class="p14"></p>
<p class="p4">
<span class="s3">Svjedok </span><span class="s2">V S </span><span class="s3">je izjavio da</span><span class="s2"> </span><span class="s3">je dana 2.9.2008. godine sa kolegama J Dom i R V, došao u kontrolu kod V B. Njima je dojavljeno da već duži vremenski period Vukmanović koristi restoran koji se nalazi iza njegovog hotela i da koristi struju i da je nelegalno priključen. Oni nijesu došli glavnim putem, išli su da kontrolišu neke druge objekte, tako da je činjenica da su preskočili jednu ogradu i ušli u njegovo dvorište, zbog čega je V kasnije negodovao. Kada su došli tamo zatekli su njegovu ženu, B nije bio tu, međutim, njegova supruga ga je pozvala i on je kasnije došao. U međuvremenu, dok on nije stigao oni su vidjeli mjesto priključka, a to je bio jedan drveni stub sa kojeg je išao kabl do tog restorana. Dok B nije došao oni ništa nisu dirali. Kada je on stigao on je njemu u povjerenju rekao da je istina da je tako priključen i da nije regularno priključen i pitao ga da li mogu nešto da se dogovore. On mu je rekao da nije problem da to što je potrošio da će da plati, jer je mislio da se ta struja obračunava preko strujomjera koji se nalazi na tom objektu i da će to što je potrošio napraviti zapisnik i da će on to platiti i da nije problem. Međutim, kada su prišli mjernom mjestu - strujomjeru i kada su otvorili poklopac vidjeli su da su sva tri naponska mosta bila dirana - odletovana, što znači da taj strujomjer nije mjerio potrošnju električne energije. On je dirnuo jednu žicu naponskog mosta i taj naponski most je otpao i tada je rekao „evo sva tri nijesu u redu, ali ću ti napisati samo jedan koji je otpao“ i to je bilo vidno. On je taj naponski most je dotakao šrafcigerom i on je otpao. Sve vrijeme su pored njega bila dva električara koje je gore pomenuo, kao i B i svi su to pratili i on je potpisao zapisnik. Napominje da je i B kvalifikovani električar, tako da on nije njega apsolutno nikako mogao da prevari. Poslije izvjesnog vremena obavijestio ga je tehnički direktor da sud izlazi na lice mjesta i da prisustvuje uviđaju sa R L, koji je sudski vještak. Kada je došao na lice mjesta zajedno sa sudom i vještakom, vidio je da je na licu mjesta sasvim drugačije stanje, kabl koji je bio direktno napojen sa drvenog stuba, više nije postojao na licu mjesta, već je napajanje objekta - restorana, B napojio iz hotela sa legalnog brojila, te da je po B sporni strujomjer kontrolni. Takođe na licu mjesta je primijetio, kao i sudski vještak, da je plomba Elektrodistribucije koju su postavili prilikom kontrole 2.9.2008. godine oštećena, jer su oni tom prilikom 2.9.2008. godine plombirali brojilo u nađenom stanju. Tada je nastala prepirka između njih. U prisustvu suda i vještaka brojilo je skinuto i poslato na ekspertizu u Podgorici i on ne zna šta se dalje dešavalo i kakav je nalaz te ekspertize. Na glavnom pretresu je dodao da je u prethodnom postupku objasnio da je objekat V bio priključen na jedan drveni stub. U pitanju je drveni stub sa koga se potrošači snabdijevaju električnom energijom od strane Elektrodistribucije. On je takođe izjavio da kada su otvorili brojilo da su sva tri naponska mosta bila odletovana, odnosno da su žice bile odvojene od ležišta, a kada je dodirnuo jedan naponski most odnosno žicu naponskog mosta on je otpao. On je dalje objasnio da kada su sledeći put došli da su zatekli potpuno drugačije stanje , jer, po njemu je plomba bila oštećena, a to je zaključio zbog toga što je bila oštećena PVC izolacija koja se nalazi na žici koja se koristi prilikom plombiranja. U ovom slučaju koristili su plastičnu plombu, koja se pritisne i ona onemogućava da se izvuče žica koja se koristi za plombiranje. Predmetna plomba se nalazila na svom mjestu, ali je bila skinuta PVC izolacija sa žice što je za njega bio pokazatelj da je plomba bila skinuta, a kako je ona bila skinuta njemu nije bilo jasno, jer je plomba vraćena na isto mjesto na kome se i do tada nalazila. Oni su ovom prilikom kontrolisali redom potrošače i kada je on pogledao brojilo primijetio je da je velika potrošnja električne energije s obzirom da su oni konstatovali da samo jedan naponski most nije bio u funkciji, proizilazi da je 2/3 električne energije bilo registrovano na brojilu. On je sa kolegama prešao preko jedne ograde koja mu je visine do koljena, poznavao je V i smatrao je da on neće zamjeriti ako na taj način uđe u njegovo imanje, jer da bi ušli kroz kapiju bilo je potrebno malo duže da hodaju</span>
</p>
<p class="p14"></p>
<p class="p4">
<span class="s3">Iz zapisnika o izvršenoj kontroli mjernog mjesta Elektrodistribucije u Baru Bar br. 4859 od 2.09.2008. godine utvrđeno je da je brojilo neovlašćeno priključeno na NN mrežu, nema plombe ED Bar, a skidanjem poklopca ustanovljeno je da je prvi naponski most skinut (ne postoji provodnik naponskog mosta). Potrošač ne dozvoljava isključenje, što ovjerava svoji potpisom.  </span>
</p>
<p class="p4"></p>
<p class="p15"></p>
<p class="p4">
<span class="s3">Iz zapisnika Osnovnog suda u Baru br. RS 97/08  od 22.09.2008. godine utvrđeno je da se u vrijeme vršenja uviđaja m</span><span>jerno-razvodni ormar nalazi na spoljnoj strani pomoćnog objekta i povezan je, kako vještak navodi, PPY 5 x 4 mm2 i vodi do brojila br. 88837389, tip ZMD 120 Landis gyr. Sud se u prisustvu vještaka i stranaka uvjerio, kada se isključi fidova sklopka u mjernom ormaru na pomoćnom objektu do restorana, u restoranu nema utroška električne energije. Takođe vještak je u prisustvu suda i stranaka isključio fidovnu sklopku u mjerno razvodnom ormaru pored brojila Landis gyr. Isključenjem te sklopke nestalo je napona u mjerno razvodnom ormaru zidu pomoćnog objekta i u kompletnu instalaciju restorana. U cilju utvrđivanja činjenice da se kontrolno brojilo napaja sa brojila iz prizemlja susjednog objekta /gore navedenog/, te da li registruje utrošak električne energije u restoranu i pomoćnom objektu, napravljen je sledeći opit: U razvodnom ormaru pored brojila Landis gyr u prizemlju hotela, isključeni su svi prekidači i sklopke, osim jedne fido sklopke za koju je utvrđeno da se preko nje napaja kontrolno brojilo na pomoćnom objektu pored restorana hotela. Prije toga isključeni su svi prekidači pa i navedena fido sklopka i zabilježeno stanje brojčanika oba navedena brojila. U situaciji kada se isključi kontrolno brojilo odnosno fido sklopka pored brojila i</span><span class="s5"> </span><span>na pomoćnom objektu pored restorana i druga fido sklopka pored brojila u prizemlju, a ostane uključena jedna fido sklopka preko brojila u prizemlju hotela, teče električna energija, jer brojilo registruje potrošnju. To navodi na zaključak da to brojilo napaja još neke od potrošača u hotelu, a vlasnik objekta nije znao pokazati konkretno koje. Vještak je predložio da sud radi utvrđivanja tačnosti evidentiranog utroška električne energije na kontrolnom brojilu preko koga se napaja restoran i pomoćni objekat, kao i radi utvrđivanja ispravnosti plombe i veza na brojilu, brojilo izuzme i službeno pošalje na kontrolu u Zavod za metrologiju. U zapisniku su dalje navedeni podaci o brojilu. Na brojilu - kontrolnom postoje 3 plombe od čega na poklopcu brojila 2 a na klembertu brojila 1. jedna oznaka olovna plombe i poklopac brojila je sa jedne strane MNE i simbol vage, a sa druge strane brojevi 1 - 11 i ispod 07. Na osnovu vizuelnog pregleda navedena plomba je ispravna. Druga plomba je plastična, sa jedne strane simbol vage, a sa druge broj 31684, zatim MNE; ispod simbol vage zatim 07. Povezanost žice i plombe je ispravno izvedena. Na poklopcu klemberta brojila nalazi se plastična plomba na kojoj sa jedne strane oznaka BR 010650. Na dijelu žice od plombe do zavrtnja i kroz zavrtanj /kako konstatuje vještak/, ne postoji plastična izolacija plombe žice. U ormaru ispod brojila nađena su 2 parčeta plombe žice dužine od oko 15 mm. Predlagač je naveo da je mjerno razvodni ormar sa kontrole brojila na pomoćni objekat pored restorana ugradio početkom maja mjeseca ove godine. Ovo sa razloga da bi evidentirao utrošak električne energije u restoranu koji je namjeravao da izda svojoj kćerki i zetu u toku sezone. Majstor koji je instalirao pomenuti ormar kupio ga je na pijaci, a predlagač se nije uvjerio da li je preko istog evidentiran utrošak električne energije ili ne i kako je stanje utroška električne energije na brojilu. Majstor koji je ugradio kutiju mjerno razvodni ormar je P D, iz N. Namjeravao je da evidentira utrošak električne energije kada bi izdao restoran, a pošto isti nije izdavao nije znao koliki je utrošak el. energije, sve dok nije izvršena kontrola od strane protivnika predlagača. Tvrdi da navedeno brojilo netačno evidentira utrošak električne energije, jer je nemoguće da od dana 2.9.2008. godine do današnjeg dana bude onako kako je evidentirano danas, jer je nemoguće da je bio toliki utrošak električne energije do danas. Navodi da je u momentu dolaska protivnika predlagača isti kabl koji se sada nalazi na licu mjesta spajao brojilo i razvodnu kutiju na pomoćnom objektu pored restorana i brojilo koje se nalazi u prizemlju hotela. Navodi da brojilo na pomoćnom objektu pored restorana objekta nikada nije bilo priključeno na drveni stub koji razvodi električnu energiju, a koji se nalazi na udaljenosti od 5 do 6 m od pomoćnog objekta na kome se nalazi razvodni ormar sa pomenutim brojilom. V S je za protivnika predlagača vršio kontrolu brojila na pomoćnom objektu pored restorana predlagača. Navodi da je u cjelosti saglasan sa zapisnikom o kontroli brojnog mjesta koji je sačinio 2.9.2008. godine. Navodi da je tada stavio plombu na poklopcu klemberta strujomjera. Dalje navodi da su toga dana bili u komisiji sa njim J D i R V, da je tada u njihovom prisustvu konstatovao da je  kabl crni pp 004 x 10 direktno sa drvenog stuba priključen na mjerni ormar, na brojilo evidentirano na zapisnik o kontroli mjernog mjesta, koje nije bilo plombirano plombom ED Bar. Skidanjem poklopca u prisustvu vlasnika, utvrđeno je da su naponski mostovi /žičice koje zamjenjuju naponski most/ sve tri razletovane, od kojih je jedna prilikom dodira otpalo i tom prilikom u zapisnik naveo da samo jedan naponski most ne ispravan. Brojilo su usled nemogućnosti isključenja plombirali navedenom kodiranom plombom ED Bar. Navodi da se kabl sa postojećeg stuba direktno spuštao niz stub do visine 2 m i tom visinom kroz zelenu ogradu prolazio do razvodne kutije na pomenutom objektu pored restorana objekta predlagača. Navodi da mu tada predlagač nije govorio da se u konkretnom slučaju radi o kontrolnom brojilu i da se potrošnja evidentira preko strujomjera u prizemlju hotela. Takođe na licu mjesta tada nije postojao sada postojeći sivi kanal, tako da je stanje u gore navedenom u odnosu na zatečeno stanje na dan 2.9.2008. godine izmijenjeno. Sud je donio rješenje da se brojilo br. 037737 pošalje u Metrološki zavod u Podgorici na kontrolu ispravnosti registra utroška električne energije, ispravnosti plombi i ispravnosti veza na klembertu brojila i naponskih mostova. Brojilo br. 037737 je skinuto u prisustvu stranaka i vještaka, a isto će se poslati od strane suda institutu u Podgorici. </span>
</p>
<p class="p4"></p>
<p class="p4">
<span class="s3">Iz nalaza i mišljenja sudskog vještaka elektro struke R L od 29.06.2009. godine utvrđeno je da se isti ne može izjasniti na zadatak suda, jer mu nije dostavljen izvještaj Zavod za metrologiju. </span>
</p>
<p class="p4"></p>
<p class="p4">
<span>Iz izvještaja Zavoda za metrologiju u Podgorici br. 905/2 od 15.09.2009. godine, utvrđeno je da je predmetno brojilo elektronsko trofazno brojilo električne energije, proizvodnje CITI-Beograd, tip: DSTl, službena oznaka: F-06-125; fabrički broj: 037737; 3x230/400 V; struja:10/60A, godina proizvodnje: 2007, stanje prve tarife:38653 kwh; stanje druge tarife: 28275 kwh. Na brojilu se nalazi godišnji žig u obliku naljepnice postavljen na plastičnoj plombi. Broj žiga naljepnice je 31684, MNE 1, 07, što znači da je brojilo žigosano pri njegovom prvom ovjeravanju 2007. godine. Na brojilu se nalazi i žig na olovnoj plombi sa podacima:MNE 1-ovjeravanje obavio Zavod za metrologiju, 1-11 oznaka službenika Zavoda koji je obavio ovjeravanje i 07- brojilo žigosano 2007. godine. Kontrolom dnevnika ovjerenih brojila električne energije ustanovljeno je da je ovo brojilo ovjereno 21.06.2007. godine sa ovim žigovima. Kontrolom originalnosti žigova ustanovljeno je da su u pitanju originalni žigovi. Žigovi su očuvani, odnosno nema nikakvih deformacija na njima. Prilikom vizuelnog pregleda brojila konstatovano je da se na njemu nalazi poklopac priključnice brojila plombiran plastičnom plombom oznake BR 010650, koja bi odgovarala distributivnoj plombi kojom Elektrodistribucija, u ovom slučaju Elektrodistribucija Bar, vrši plombiranje priključnice brojila. Da bi se obavilo ispitivanje brojila ova plomba je uklonjena, kao i ostaci priključnih provodnika kojima je brojilo priključeno na mrežu. Nakon uklanjana poklopca priključnice brojila odmah se uočilo da je uklonjen jedan naponski most, i to na prvoj fazi. Zatim se pristupilo ispitivanju tačnosti rada brojila, priključivanjem na ispitnom stolu ZERA. Ustanovljeno je da brojilo registruje prisustvo samo treće faze, odnosno i da je naponski most druge faze u prekidu, čime brojilo registruje samo potrošnju treće faze u naponskom mjernom krugu. Znači, potrošač je snabdijevan strujom preko sve tri faze, ali je brojilo registrovalo samo potrošnju treće faze. Kontrolom ispravnosti rada brojila samo sa uključenom trećom fazom, ustanovljeno je da brojilo ispravno radi, odnosno da je tačnost rada brojila kada je uključena samo treća faza u granicama dozvoljene greške za brojila klase tačnosti 2. Ispitivanjem brojčanika prve i druge tarife brojila ustanovljeno je da brojilo registruje samo 33 % utrošene električne energije. To je i očekivano, jer kod brojila radi samo treći sistem. Pored ispitnog automatskog sistema za kontrolu rada brojčanika brojila na uređaju ZERA, redno sa ispitivanim brojilom su postavljena i dva kontrolna brojila. Može se zaključiti da brojilo nije ispravno u pogledu tačnosti rada, odnosno da registruje samo 33 % utrošene električne energije, a to je posledica prekida naponskih mostova na dvije faze. </span>
</p>
<p class="p4"></p>
<p class="p4">
<span class="s3">U dopuni nalaza i mišljenja od 20.12.2010. godine sudski vještak elektrostruke R L je naveo da je n</span><span>a ročištu održanom dana 22.09.2008. godine na licu mjesta pred Osnovnim sudom Baru, svjedok V S potvrdio svoje navode iz Zapisnika o kontroli mjernog mjesta broj 5038 od 2.09.2008. godine, da je predmetno brojilo, na električnu mrežu bilo priključeno direktno i to kablom PPOO 4x10 mm</span><span class="s6">2</span><span>, (sa crnom izolacijom), a ne onim PPY 5x4 mm</span><span class="s6">2</span><span> (sa sivom izolacijom) zatečenim na ročištu, preko kojeg se brojilo trenutno povezano na električnu instalaciju hotela. To je vještaka i sud dovelo u sumnju da je u periodu od kontrole brojila od strane radnika ED Bar do dana održavanja ročišta, napojni kabl zamijenjen, Zamjena kabla je mogla biti izvedena samo nakon raskidanja plombe ED Bar i skidanja poklopca priključnih stezaljki brojila. Iz tog razloga, se posumnjalo u ispravnost plombe ED Bar. Kako se ispravnost plombe nije mogla pouzdano utvrditi na lice mjesta, to je na predlog vještaka sud donio rješenje da se brojilo skine sa instalacije i pošalje na kontrolu ispravnosti u Metrološki zavod Crne Gore. Brojilo je sa instalacije skinuto na način što su isječeni napojni kablovi do brojila da se ne bi raskidala, odnosno oštetila plomba ED Bar. Međutim, Zavod za metrologiju Crne Gore se u svom izvještaju nije osvrnuo na ispravnost plombe ED Bar. Iz navedenih razloga vještaku je preostalo da mišljenje formira na osnovu podataka i činjenica konstatovanih na ročištu, održanom dana 22.09.2008. godine i podataka i činjenica navedenih u Izvještaju - Kontroli ispravnosti brojila električne energije Zavoda za metrologiju broj 1323/3 od 27.05.2009. godine. Vještaka navodi da se preko brojila broj 037737 električna energija se neovlašćeno troši, bez obzira na mjesto priključka brojila. Preko tog brojila se napaja restoran i pomoćni objekat, koji su, prema izjavi vlasnika, izgrađeni poslije izgradnje hotela i njegovog zvaničnog priključka na elektro mrežu. Prema odredbama Pravila o snabdijevanju električnom energijom, potrošač ne smije povezivati nove potrošače na postojeću električnu instalaciju, bez saglasnosti nadležne Elektrodistribucije. Na ročištu održanom dana 22.09.2008. godine, konstatovano je da se električna energija u restoranu i pomoćnom objektu do restorana, evidentira na brojilu broj 88837389, tip ZMD 120 Landis Gyr, koje se nalazi u prizemlju hotela, na način što je restoran i pomoćni objekat na instalaciju hotela povezan kablom PPY 5x4 mm</span><span class="s6">2</span><span>, preko kontrolnog brojila broj 037737, koje se nalazi na zidu restorana u razvodnom ormaru. Kontrolno brojilo povezano je sa brojilom u prizemlju hotela. Prema stanju veza električne instalacije restorana i pomoćnog objekta na elektro mrežu, na dan ročišta, preko brojila u prizemlju hotela regularno se evidentira utrošak električne energije u restoranu i pomoćnom objektu. Nakon proučavanja Izvještaja Metrološkog zavoda Crne Gore o kontroli i ispravnosti brojila broj 037737 i upoređivanja podataka i činjenica iz Zapisnika sa ročišta održanog dana 22.09.2008. godine, vještak konstatuje da brojilo nije ispravno. Na brojilu nedostaje jedan naponski most, a drugi ne ostvaruje potrebni kontakt, pa se električna energija, preuzeta preko brojila, registruje samo preko jedne faze, dok se preko druge dvije ne registruje. U Zapisniku sa ročišta održanog dana 22.09.2008. godine, konstatovano je da je stanje na brojčaniku brojila broj 037737 sledeće: veća tarifa (181)  - 65225,34 kW, manja tarifa (182) - 92495,95 kW. U Izvještaju Metrološkog zavoda Crne Gore konstatovano je stanje brojčanika istog brojila: -veća tarifa (181) - 38653 kW, manja tarifa (182) - 28275 kW. Brojilo je na ročištu skinuto sa instalacije i preko suda upućeno na kontrolu ispravnosti u Metrološki zavod Crne Gore. U periodu od skidanja sa instalacije do momenta kontrole u Metrološkom zavodu Crne Gore, brojilo nije stavljano pod napon niti je preko njega tekla električna energija, a na brojčaniku brojila stanje tarifa se značajno izmijenilo. To navodi na zaključak da je brojilo neispravno, odnosno da nepravilno registruje električnu energiju. Tvrdnja Metrološkog zavoda da brojilo ispravno radi je tačna samo za slučaj neprekidnog prisustva napona na brojilu. Međutim, poznato je, da kod brojila ove marke (Citi), ima slučajeva da pri promjenama naponskih prilika: nestanka napona i prenapona, stanje na brojčaniku brojila se nekontrolisano izmjeni. To je najvjerovatnije i ovdje bio slučaj. Iz tog razloga podaci sa brojčanika brojila o potrošnji električne energije preko ovog brojila se ne mogu uzeti kao tačni i oni se ne mogu koristiti za obračun električne energije preuzete preko ovog brojila. Iz navedenih razloga brojčanik brojila ne može biti mjerodavan za određivanje utroška električne energije preko istog. Iz tog razloga, kao i iz razloga nepravilnih veza dva naponska mosta, vrijednost električne energije preuzete preko brojila broj 037737 preuzimana preko brojila broj 037737 vještak je izračunao u skladu sa odredbama Pravila o snabdijevanju električnom energijom, važećim tarifnim pravilnikom i cijenama električne energije na dan vršenja uviđaja i vrijednost tako obračunate električne energije iznosi 2.485,82 €.    </span>
</p>
<p class="p4"></p>
<p class="p4">
<span class="s3">Iz izvoda iz kaznene evidencije PJ B Ku 24-023/245/09-1567 od 2.03.2009. godine utvrđeno je da okrivljeni nije osuđivan. Kako je okrivljeni rođen na C pribavljen je novi izvod iz kaznene evidencije na ime okrivljenog od Ispostave C br. 02-245-3396 od 07.10.2011. godine iz koga je utvrđeno da je okrivljeni osuđivan presudama: Osnovnog suda u Baru K 122/88 od 04.09.1989. godine, zbog krivičnog djela iz čl. 221/3/1 KZ CG, kaznom zatvora od 30 dana, uslovno za 1 godinu i Vojnog suda u Podgorici ILK 54/94 od 18.04.1997. godine, zbog krivičnog djela iz čl. 222 KZ SRJ i čl. 204 KZ RCG, kaznom zatvora od 7 mjeseci, uslovno za dvije godine.  </span>
</p>
<p class="p4"></p>
<p class="p4">
<span class="s3">Iz dopunskog nalaza i mišljenja vještaka elektrostruke R L od 24.11.2011. godine utvrđeno je da </span><span>u ED Bar do 22.09.2008. godine nije registrovana nikakva oštećenja na brojilu broj 88837389, koje se nalazilo u hotelu i preko koga je tekla električna energija za dio hotela i za kompletan restoran, te vještak zaključuje da je brojilo bez oštećenja prenijelo električnu snagu i energiju za dio hotela i za kompletan restoran. Da bi mogao dati odgovor na pitanje da li je moguće ugostiteljski objekat tipa restorana snabdijevati električnom energijom preko monofazne mreže, imajući u vidu obim i vrstu djelatnosti restorana i kapacitet potrošača koji su neophodni za obavljanje te djelatnosti, vještak je naveo da bi dao odgovor na to pitanje, vještak je morao doći do podataka o vršnoj električnoj snazi električne energije u restoranu, prenosnoj moći brojila broj 037737, prenosnoj moći kabla PP00 4x10 mm</span><span class="s6">2</span><span> i prenosnoj moći mreže. Prema Idejnom elektro projektu koji je uradio VU-TI -INŽINJERING i kod sebe ga zaveo pod broj 74/08 septembra 2008. godine, kao jedinom validnom dokumentu u spisima predmeta za podatak o vršnoj električnoj snazi, vršan električna snaga restorana iznosi 11.460 W, odnosno 11,46 kW. Brojilo se nalazi u razvodnom ormaru na fasadi restorana i preko njega teče sva električna energija za restoran. Brojilo je trofazno, strujnog opsega (10 - 60) A. Kada radi u trofaznom sistemu, odnosno kada je priključeno na trofaznu mrežu, može da prenese maksimalnu snagu od 39,45 kW, i 13,15 kW (tri puta manje) u monofaznom sistemu, odnosno kada je priključeno na monofaznu mrežu. U Zapisniku o kontroli mjernog mjesta broj 5038 se tvrdi da je brojilo broj 037737 na elektro mrežu bilo priključeno preko kabla PP00 4x10 mm</span><span class="s6">2</span><span> položenog u vazduhu. Prema standardu JUS N.B2.752, taj kabl, položen u vazduhu, može trajno, bez oštećenja, prenositi struju od 60 A, odnosno snagu od 39,45 kW u trofaznom sistemu, odnosno 13,15 kW (tri puta manje) u monofaznom sistemu. Vještak se sjeća i tvrdi da je na ročištu, održanom na licu mjesta dana 22.09.2008. godine mreža bila izvedena kablom tipa X0-A. Vještak se ne sjeća da li je kabl bio dvožilni ili četvorožilni, odnosno da li je mreža bila monofazna ili trofazna. Pod uslovom da je mreža bila monofazna, onda je, prema standardu JUS N.B2.752, prenosna moć kabla tipa XQO-A 2x16 mm</span><span class="s6">2</span><span> je 91 A, odnosno 20 kW. Na osnovu navedenih podataka zaključuje da je restoran bilo moguće snabdijevati električnom energijom preko monofazne mreže.</span>
</p>
<p class="p4"></p>
<p class="p4">
<span class="s3">Vještak elektro struke R L je na glavnom pretresu od 31.10.2011. godine naveo da u zakonskim aktima koji se odnose na ovu materiju jasno se kaže da se na postojećoj električnoj instalaciji koja je zvanično prijavljena Distribuciji za koju je registrovano određeno brojilo električne energije ne smiju priključivati nove instalacije bez obzira što se potrošnja u tim novim instalacijama evidentira na postojećem brojilu. Ovo iz razloga što se može desiti da nove instalacije svojim kapacitetom zajedno sa postojećim instalacijama mogu da promaše kapacitet napojnih vodova objekta i kapacitet  prenosne moći samog brojila. Na pitanje branioca da li neki potrošač može da neovlašćeno preuzme električnu energiju, a da ta električna energija bude plaćena u situaciju u kojoj bi postojalo kontrolno brojilo koje nije prijavljeno Elektrodistribuciji u skladu sa propisima ali i pored toga potrošnja električne energije se registruje na glavnom brojilu sa kojim je kontrolno brojilo nesporno povezano vještak je naveo da se pojam neovlašćene potrošnje se može tumačiti i onda kada se na postojeću instalaciju koja je zvanično registrovana kod ED priključuje novi potrošači ili se električna instalacija proširi. U tom slučaju prema odredbama pravila o snabdijevanju električnom energijom Sl. CG 54/09, čl. 58, tačka 10, gdje se kaže „nadležni mrežni operater odnosno operator prenosa ili operator distribucije će isključiti kupca sa mreže ukoliko redovnom kontrolom odnosno prilikom očitavanja brojila ustanovi da koristi neprijavljene potrošačke uređaje ili uređaje sa većom snagom od snage odobrene ugovorom priključenja na mrežu ako njihova snaga služi kao osnov za određivanje obračunske snage. Dakle u konkretnom slučaju postoji neovlašćena potrošnja u smislu povećanja potrošnje, ali kada je u pitanju potrošnja ona se registruje preko glavnog brojila. Na pitanje branioca da li razlike i višestruki porast potrošnje električne energije nakon priključenja restorana na elektromrežu ukazuje na činjenicu da je potrošnja električne energije u restoranu bila uredno restorana preko električnog brojila imajući u vidu da je restoran pušten u upotrebu 06.05.2008. godine, te da je račun za utrošenu električnu energiju od 02.08.2007. godine za objekat okrivljenog iznosio je 245,70 €, 02.09 iznosio je 287,43 €, za 02.08.2008. godine iznosio 755,54 €, a 02.09.2008. godine 771,91 €, vještak je naveo da kada se radi o analizi količini mjesečne potrošnje električne energije onda podatak da je u nekom mjesecu utrošeno više nego u prethodnom navodi na zaključak da je potrošnja preko brojila bila znatno veća. Međutim, taj podatak je indikativan, ali se ne može uzeti kao egzaktan. On može samo uz ostale podatke da služi za određeni  zaključak. Vještak je dalje naveo da ako postoji kontrolno i glavno brojilo eventualno skidanje naponskog ili naponskih mostova na kontrolnom brojilu ne utiče na evidentiranje potrošnje električne energije na glavnom brojilu.  U tehničkom smislu moguće je izvršiti priključenje kontrolnog brojila na glavno brojilo, a da ne dođe do oštećenja odgovarajućih plombi instalacija glavnog brojila s obzirom da se kontrolno brojilo nalazi fizički odvojeno od glavnog brojila u drugom objektu, i to sa bilo koje tačke električne instalacije koja se napaja sa glavnog brojila. Priključenje je moguće izvršiti bez povezivanja sa instalacijama glavnog brojila u dijelu koje su zaštićene odgovarajućim plombama i to priključenje je moguće izvršiti preko obične priključnice ili bilo koje druge tačke na instalacijama poslije električnog brojila. Koliko se sjeća u spisima je evidentiran podatak na kom mjestu je izvršeno to priključenje. Da li će sva električna energija biti registrovana preko trofaznog brojila za slučaj da je brojilo priključeno na monofaznu mrežu i da je na njemu skinut jedan naponski most, zavisi od sistema veza na priključnim stezaljkama brojila. Dakle, u nekoj varijanti je to moguće, u drugoj varijanti je moguće da je evidentiran samo dio potrošnje, u trećoj da nije ništa evidentirano i tome slično, sve zavisno od veza na priključnim stezaljkama. Na glavnom pretresu od 09.07.2012 .godine vještak je dodao da je kompletno brojilo nakon skidanja upućeno u Zavod za metrologiju zajedno sa presječenim kablovima tako da sam ja nalaz i mišljenje izradio isključivo na osnovu nalaza Metrološkog zavoda. U principu naponski most se ne može skinuti, vratiti ili pomjeriti sam od sebe ali o konkretnom slučaju radi se o brojilu koje nije registrovano u ED Bar tako da bi davanje odgovora sa potpunom sigurnošću u konkretnom slučaju bilo nemoguće. U nalazu od 8.12.2011. godine je naveo iznos neovlašćene potrošnje pod pretpostavkom da je skinut samo jedan naponski most i to po staroj varijanti kada se primenjivao obračun od jedne godine i po novoj varijanti a prema pozitivnim propisima kada se primenjuje obračun za 3 mjeseca. Ako bi se pošlo od pretpostavke da je neovlašćena potrošnja bila na dva naponska mosta onda samo iznose treba pomnožiti sa dva tako da  bi vrijednost neovlašćene potrošnje u prvoj varijanti iznosila 6.998,28 €, a u drugoj varijanti 453,08 €. Poznato je da su brojila marke Citi nepouzdana a kada je brojilo skinuto sa elektromreže konstatovano je stanje utrošene električne energije dok je Zavod za metrologiju konstatovao drugu potrošnju pa iz tog razloga prilikom obračuna neovlašćene potrošnje nije koristio stanje sa brojila odnosno nije na osnovu stanja brojila obračunao neovlašćenu potrošnju, već je iz tog razloga koristio standardnu metodologiju za obračun.</span>
</p>
<p class="p14"></p>
<p class="p4">
<span class="s3">Uvidom u račun br. 07-2007 od 2.08.2007. godine, utvrđeno je da je isti iznosio 245,70 €, račun br. 8-2007 od 2.09.2007. godine, je iznosio 287,43 €, račun br. 07-2008 od 2.08.2008. godine je iznosio 755,54 € i br. 08-2008 od 2.09.2008. godine je iznosio 771,91 €. </span>
</p>
<p class="p4"></p>
<p class="p4">
<span class="s3">U dopuni nalaza i mišljenja od 08.02.2012. godine vještak elektro struke R L je naveo da obračun vrijednosti neregistrovane električne energije preuzete preko brojila marke CITI, broj 037737 strujnog opsega (10-60) A, za slučaj kada je skinut samo jedan naponski most, daje u dvije varijante: i to za period od godinu dana po   metodologiji iz Pravilima o snabdijevanju električnom energijom, (Sl. list RCG 13/05), koja su važila na dan 02.09.2008. godine, kada je od strane radnika ED Bar utvrđena neovlašćena potrošnja po cijenama električne energije, koje su važile na dan utvrđivanja neovlašćene potrošnje – iznos od 3.499,14 €; kao i za period od tri mjeseca, što je u skladu sa važećim Pravilima o snabdijevanju električnom energijom, (Sl. list CG 54/09), po cijenama električne energije na dan davanja Nalaza i mišljenja, odnosno izrade obračuna neregistrovane električne energije, što je u skladu sa članom 149 Zakona o energetici (Sl. list CG 28/10) – iznos od 226,54 €. Odluku o tome koja će varijanta biti primijenjena ostavlja na sudu.</span>
</p>
<p class="p16"></p>
<p class="p8">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni u svojoj odbrani ne priznaje da je učinio krivično djelo navodeći u bitnom da je tačno da se u predmetnom restoranu nalazilo električno brojilo, ali da u vrijeme kada je vršena kontrola isto nije bilo u funkciji, a da je struja u restoranu mjerena preko glavnog brojila koji se nalazi u hotelu „M“ čiji je vlasnik i to sata br. 8837389, pretplatnički br. 394742, te da je preko tog strujomjera uredno plaćao struju. </span><span class="s3">Navedenu odbranu okrivljenog sud je cijenio kao neosnovanu i kao pokušaj izbjegavanja krivice. </span>
</p>
<p class="p8"></p>
<p class="p8">
<span>U postupku je utvrđeno da su dana 02.09.2008. godine </span><span class="s3">radnici Elektrodistribucije u Baru J D i V S izvršili kontrolu kod V B i to njegovog restorana koji se nalazi u Č. Prilikom kontrole utvrđeno je da je okrivljeni na električnom brojilu marke „City“ fab.br. 037737 djelovao na prvi naponski most, na način što je skinuo provodnik sa istog, na koji način je preko istog neovlašćeno preuzimao električnu energiju te njena cjelokupna potrošnja nije mjerena. Nakon izvršene kontrole radnici Elektrodistribucije Bar su plombirali predmetno brojilo kodiranom plombom. Činjenično stanje utvrđeno je iz iskaza svjedoka J D i V S, nalaza i mišljenja vještaka elektro struke R L, te ostalih provedenih materijalnih dokaza. </span>
</p>
<p class="p4"></p>
<p class="p4">
<span class="s3">Svjedok J je opisujući stanje naponskih mostova izjavio da naponski mostovi ne stoje kako treba, da je svjedok V uzeo ispitivač i konstatovao u prisustvu njega i njegovog kolege R da prvi naponski most nije imao vezu, odnosno nije mjerio potrošnju struje po toj fazi, dok su druga dva bila u redu, odnosno bila su malo poremećena, ali su davali kontakt koji je potreban. Svjedok V izjavio da su sva tri naponska mosta bila dirana - odletovana, da je nakon što je dotakao jednu žicu naponskog mosta taj naponski most otpao. Svjedoci su sudu opisali stanje naponskih mostova na način na koji su oni vidjeli, u zapisniku o kontroli mjernog mjesta su naveli da je prvi naponski most skinut (ne postoji provodnik naponskog mosta), a stanje naponskih mostova utvrđeno je iz izvještaja Zavoda za metrologiju Zavoda za metrologiju u Podgorici br. 905/2 od 15.09.2009. godine u kome je konstatovano da je naponski most na prvoj fazi bio uklonjen, ali da brojilo registruje prisustvo samo treće faze, odnosno da je naponski most i druge faze u prekidu, čime brojilo registruje samo potrošnju treće faze u naponskom mjernom krugu, što znači da je potrošač snabdijevan strujom preko sve tri faze, ali je brojilo registrovalo samo potrošnju treće faze. Okrivljenom je stavljeno na teret da je neovlašćeno preuzimao električnu energiju skidanjem jednog naponskog mosta. I pored nesporno utvrđene činjenice da potrošnja električne energije nije registrovana preko dvije faze, sud okrivljenog nije mogao oglasiti krivim za neovlašćeno preuzimanje električne energije preko dvije faze jer bi na štetu okrivljenog prekoračio optužni predlog. </span>
</p>
<p class="p8"></p>
<p class="p8">
<span class="s3">Svjedoci J D i V S su u svojim iskazima saglasni da su prilikom kontrole mjernog mjesta dana 02.09.2008. godine uočili da sa jednog stuba koji se nalazi između predmetnog restorana i hotela čiji je vlasnik okrivljeni, ide jedan crni kabl koji direktno napaja strujom brojilo koje se nalazilo na restoranu. Tom prilikom su u prisustvu okrivljenog kao vlasnika objekta, a nakon skidanja poklopca brojila, gore navedeno stanje, nakon čega su predmetno brojilo plombirali kodiranom plombom Elektrodistribucije Bar. Međutim, na ročištu održanom povodom obezbjeđenja dokaza izlaskom na lice mjesta dana 22.09.2008. godine crni kabl koji je išao sa drvenog stuba do brojila je bio uklonjen, a restoran je bio povezan sa brojilom koje se nalazilo u hotelu, dok je okrivljeni izjavio da je brojilo na restoranu u stvari kontrolno brojilo. Tom prilikom su u prisustvu sudskog vještaka R L ustanovili i da je žica koja prolazi kroz plombu koju su postavili nakon kontrole oguljena, tačnije da na istoj nedostaje PVC izolacija. Iskazi svjedoka u tom dijelu su potkrijepljeni zapisnikom Osnovnog suda u Baru Rs.br. 97/08 od 22.09.2008. godine u kojem je navedeno da je vještak na licu mjesta konstatovao da se na poklopcu klemberta brojila nalazi plastična plomba na kojoj je sa jedne strane oznaka BR 010650, te da na dijelu žice od plombe do zavrtnja i kroz zavrtanj ne postoji plastična izolacija plombe, dok su u ormaru ispod brojila nađena dva parčeta plombne žice dužine oko 15 mm. Pri tom, svjedok J D je u svom iskazu naveo da je u zapisniku o kontroli mjernog mjesta konstatovano da je brojilo priključeno na NN mrežu, odnosno na niskonaponsku mrežu, što znači da predmetno brojilo nije priključeno na elektro mrežu i da nije evidentirano u bazi podataka preduzeća, pojašnjavajući da stub električnog napajanja i NN mreža predstavljaju isto, te da su u pitanju samo terminološke razlike. Iz navedenog proizilazi jasan zaključak da je u periodu između prve kontrole 02.09.2008. godine i uviđaja na licu mjesta povodom obezbjeđenja dokaza 22.09.2008. godine lice mjesta izmijenjeno, a jedino lice koje za to ima interes je upravo okrivljeni, obzirom da je u pitanju objekat kojem jedino on u svakom trenutku ima nesmetan pristup jer je isti njegovo vlasništvo, a po iskazu svjedoka V S okrivljeni je kvalifikovani električar. Okrivljeni je takođe bio prisutan prilikom kontrole 02.09.2008. godine i potpisao je zapisnik o kontroli mjernog mjesta bez ikakvih primjedbi.</span>
</p>
<p class="p8"></p>
<p class="p8">
<span class="s3">Nadalje, sud je prihvatio nalaz i mišljenje sudskog vještaka elektro struke R L, kao i dopunske nalaze i mišljenja, cijeneći ih kao jasne i stručne, izrađene u skladu sa pravilima struke i nauke. Naime, navedeni vještak je mišljenja da se električna energija preko predmetnog brojila br. 037737 neovlašćeno troši, bez obzira na mjesto priključka brojila, kao i da je samo brojilo neispravno. Na brojilu je nedostajao jedan naponski most, a drugi ne ostvaruje potreban kontakt, pa se električna energija preuzeta preko brojila registruje samo preko jedne faze, dok se preko druge dvije ne registruje, s tim što je restoran bilo moguće snabdijevati i preko monofazne mreže. Vještak i u pisano izrađenom nalazu i mišljenju, kao i na glavnom pretresu, na jasan način pojašanjava da se neovlašćenom potrošnjom smatra i kada se na postojeću elektroinstalaciju koja je zvanično registrovana kod ED Bar priključe novi potrošači ili kada se električna instalacija proširi, a što je okrivljeni nesumnjivo uradio priključenjem brojila na restoranu na brojilo koje se nalazi u hotelu a koje je registrovano kod ED Bar. Vještak je takođe pojasnio i da se podatak da je u nekom mjesecu utrošeno više električne energije nego u prethodnom ne može uzeti kao egzaktan, niti se podaci sa brojčanika predmetnog brojila o potrošnji električne energije preko tog brojila ne mogu uzeti kao tačni i ne mogu se koristiti za obračun električne energije preuzete preko tog brojila, iz razloga što kod konkretnog tipa brojila ima slučajeva da pri promjenama naponskih prilika, tačnije nestanka napona i prenapona, stanje na brojčaniku se nekontrolisano izmijeni, što je i u konkretnom slučaj, obzirom da je prilikom skidanja brojila radi vještačenja navedeno jedno stanje, a prilikom kontrole u Zavodu za metrologiju drugo i to umanjeno stanje, a pri tom brojilo od skidanja do kontrole nije stavljano na napon. Sud je prihvatio obračun električne energije koji je vještak dao za tri mjeseca, a shodno važećim Pravilima o snabdijevanju električnom energijom (Sl. list CG 54/09), te iznos neovlašćeno preuzete električne energije iznosi 226,54 €. Obračun koji je vještak dao za period od godinu dana po metodologiji iz Pravila o snabdijevanju električnom energijom (Sl. list RCG 13/05) koja su važila na dan 02.09.2008. godine u iznosu od 3.499,14 € sud je takođe cijenio kao pravilan i stručan, ali je uzeo u obzir da je u međuvremenu do okončanja postupka došlo do promjene propisa, te je prihvatio obračun koji je povoljniji za okrivljenog. </span>
</p>
<p class="p8"></p>
<p class="p8">
<span>Okrivljeni je krivično djelo učinio sa direktnim umišljajem, jer je bio svjestan da oduzima tuđu pokretnu stvar, a utvrđena je i njegova namjera da prisvajanjem tuđe pokretne stvari pribavi sebi protivpravnu imovinsku korist.</span>
</p>
<p class="p4"></p>
<p class="p14">
<span class="s3">          Sud je, shodno utvrđenom činjeničnom stanju, precizirao opis radnje izvršenja krivičnog djela na način da je okrivljeni djelovao na prvi naponski most, na način što je skinuo provodnik sa istog, umjesto opisa navedenog u optužnom aktu da je okrivljeni skinuo jedan naponski most, ocjenjujući da se navedenim preciziranjem ne narušava identitet optužbe i presude. Takođe, u postupku je na osnovu nalaza i mišljenja sudskog vještaka elektro struke R L utvrđeno da vrijednost neovlašćeno preuzete električne energije iznosi 226,54 €. </span>
</p>
<p class="p14"></p>
<p class="p4">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične i porodične prilike okrivljenog jer je isti oženjen i otac četvoro djece. Od otežavajućih okolnosti sud je cijenio da je okrivljeni osuđivan, ali je sud imao u vidu da se radi o ranijim osudama, kao i da se ne radi o istovrsnim krivičnim djelima. Cijeneći navedene okolnosti, sud je okrivljenom izrekao novčanu kaznu u iznosu od 1.200 €, kao najmanju propisanu kaznu za predmetno krivično djelo, obzirom da je za isto propisana novčana kazna ili kazna zatvora do tri godine. Ocijenjeno je da će se i sa izrečenom novčanom kaznom u navedenom iznosu u potpunosti postići svrha kažnjavanja i dovoljno uticati na okrivljenog da ubuduće ne vrši krivična djela. Okrivljeni je lice dobrog imovnog stanja, jer je vlasnik hotela, pa izrečena novčana kazna neće uticati na izdržavanje okrivljenog. </span>
</p>
<p class="p4"></p>
<p class="p4">
<span>Odluka o imovinsko pravnom zahtjevu zasniva se na odredbi čl. 239. st. 1 i 2. ZKP-a, pa je okrivljeni dužan da oštećenoj Elektroprivredi Crne Gore AD Nikšić – Elektrodistribucija u Baru na ime naknade štete plati iznos od 226,54 €. Kako je oštećeno preduzeće postavilo imovinsko pravni zahtjev u iznosu od </span><span class="s3">39.289,60 €, to je isto za višak imovinsko pravnog zahtjeva preko dosuđenog upućeno na parnični postupak. </span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 229. st.1 ZKP-a. Okrivljeni je dužan da plati troškove krivičnog postupka koji se odnose na troškove vještačenja po vještaku elektro struke u iznosu od 465,30 € (49,50+151,80+66,00+82,50+27,50+88,00), i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p4"></p>
<p class="p4">
<span>Na osnovu izloženog odlučeno je kao u izreci.</span>
</p>
<p class="p4"></p>
<p class="p17">
<span class="s1">OSNOVNI SUD U BARU</span>
</p>
<p class="p17">
<span class="s1">Dana 09.07.2012. godine</span>
</p>
<p class="p3"></p>
<p class="p3"></p>
<p class="p3"></p>
<p class="p14">
<span class="s1">ZAPISNIČAR,				                                   S U D I J A</span>
</p>
<p class="p14">
<span class="s1">Milijana Minić 				                             Goran Šćepanović</span>
</p>
<p class="p14"></p>
<p class="p7"></p>
<p class="p7"></p>
<p class="p14">
<span class="s1">PRAVNA POUKA</span><span>:Protiv ove presude može se </span>
</p>
<p class="p14">
<span>izjaviti žalba Višem sudu u Podgorici u roku od</span>
</p>
<p class="p14">
<span>8 (osam) dana od dana prijema pismenog otpravka.</span>
</p>
<p class="p14">
<span>Žalba se predaje ovom sudu u dva primjerka.</span>
</p>
<p class="p7"></p>
<p class="p7"></p>
<p class="p7">
<span class="s1">DNA</span><span>:- 1 x ODT</span>
</p>
<p class="p7">
<span>          - 1 x okrivljenom</span>
</p>
<p class="p7">
<span>          - 1 x braniocu okrivljenog</span>
</p>
<p class="p7">
<span>          - 1 x oštećenoj ED Bar  nakon pravosnažnosti</span>
</p>
<p class="p7">
<span>          - u spise</span>
</p>
<p class="p7"></p>
<p class="p18"></p>


</body>
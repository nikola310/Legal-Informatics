<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<title> 
</title>
<meta content="ljiljana.popovic" name="author">
</head>
<body class="b1 b2">
<p class="p1">
<span> </span>
</p>
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">									K.br.74/12</span>
</p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Krvavac Mirjane, u krivičnom  predmetu protiv optuženog S.M. iz P., zbog krivičnog djela  skidanje i povreda službenog pečata  i znaka iz čl.381  st.1  Krivičnog zakonika po optužnom predlogu ODT Pljevlja Kt.br.67/12  od 23.05.2012.godine,  nakon održanog glavnog i javnog pretresa u prisustvu zamjenika ODT Pljevlja Tomčić Milivoja, punomoćnika oštećene G. I. i  optuženog S. M.,  dana 22.06.2012.godine, donio je  i javno objavio</span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2">
<span>		Optuženi  </span><span class="s1">  S. M., JMBG ......, </span><span> od oca S.  i majke V. rodjene B., rodjen u P. dana ........godine,  sa prebivalištem u P., Ul.O., državljanin CG,  oženjen, otac  1 djeteta,  nezaposlen,  pismen, završio srednju ekonomsku školu,  govori Crnogorskim jezikom,  lošeg imovnog stanja, osudjivan. </span>
</p>
<p class="p2"></p>
<p class="p2"></p>
<p class="p3">
<span class="s1">K R I V      J E</span>
</p>
<p class="p2"></p>
<p class="p2">
<span>	</span><span class="s1">	 Što je :</span>
</p>
<p class="p2">
<span>		  U u periodu od 18.07.2011.godine do 14.12.2011.godine u svojoj porodičnoj kući    u Ul.O. u P.,  sa električnog brojila marke "Iskra" broja 5612200 koje se vodi na njegovu majku poč. V. skinuo  ED plombu koja predstavlja službeni pečat - znak  koje je ovlašćeno službeno lice  ED. iz P. dana 18.07.2011.godine stavilo prilikom isključenja sa elektro mreže zbog neplaćenog duga za utrošenu električnu energiju i ponovo se priključio na elektro mrežu,    </span>
</p>
<p class="p2"></p>
<p class="p2">
<span>		</span><span class="s1">čime je izvršio krivično djelo  skidanje i povreda službenog pečata i znaka  iz čl.381  st.1  Krivičnog zakonika,</span>
</p>
<p class="p2"></p>
<p class="p2">
<span>		pa ga sud  na osnovu već citiranog zakonskog propisa te primjenom čl.4,5,13,15,32,33,39 i  42, Krivičnog zakonika, te čl.226 , 229, 239 i 374  ZKP-a    </span>
</p>
<p class="p2">
<span>		</span>
</p>
<p class="p3">
<span>		</span><span class="s1">  O S U D J U J E </span>
</p>
<p class="p3"></p>
<p class="p2">
<span class="s1"> 		Na novčanu kaznu u iznosu od 200,00 (dvije stotine) € koja će se u slučaju nenaplativosti zamijeniti kaznom zatvora tako što će se za svakih započetih 25,00 € novčane kazne odrediti jedan dan zatvora. </span>
</p>
<p class="p2"></p>
<p class="p2">
<span class="s1">		Izrečenu novčanu kaznu optuženi je dužan platiti u roku od 3 mjeseca po pravnosnažnosti presude. </span>
</p>
<p class="p2"></p>
<p class="p2">
<span class="s1">		Optuženi je dužan platiti ovom sudu na ime paušala iznos od 27,50 €,</span>
</p>
<p class="p2"></p>
<p class="p2">
<span class="s1">		a ovo u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p class="p2"></p>
<p class="p2">
<span>		</span><span class="s1">Oštećena ED.P. radi ostvarivanja imvinsko pravnog zahtjeva  upućuje se  na parnicu.</span>
</p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span class="s1">		 </span><span>Osnovno državno tužilaštvo u Pljevljima,  optužnim predlogom  Kt.br.67/12  od 23.05.2012.godine,  optužilo je S. M. iz P., da je izvršio krivično djelo skidanje i povreda  službenog pečata i znaka iz čl.381 st.1 Krivičnog zakonika, a na  način, mjesto i vrijeme bliže opisano izrekom ove presude  i u završnoj riječi zamjenik ODT Pljevlja  predložio  je da ga sud oglasi krivim i  osudi po zakonu jer je izvedenim dokazima utvrdjeno da je optuženi izvršio krivično djelo koje mu je stavljeno na teret.</span>
</p>
<p class="p2"></p>
<p class="p2">
<span>		</span>
</p>
<p class="p2"></p>
<p class="p2">
<span>		Oštećena ED. P. u riječi svog punomoćnika G. I.pridružila se krivičnom gonjenju protiv optuženog i istakla imovinsko pravni zahtjev u iznosu od 297,93 € koji se odnosi na utrošak električne energije u periodu kad je optuženi neovlašćeno koristio električnu energiju. </span>
</p>
<p class="p2"></p>
<p class="p2">
<span>		Optuženi S. M. u svojoj odbrani na glavnom pretresu ne priznajući izvršenje krivičnog djela ni svoju krivicu navodi da nije kriv te da nije u periodu koji mu se stalja na teret skinuo plombu sa brojila kao i da je tačno da je ranije skinuo plombu sa ovog brojila i da je zbog toga odgovarao i osudjen po presudi K.br. 213/11 iz decembra mjeseca 2011.godine. Ne može da se sjeti da li je tada zamijenjena ta plomba koju je raskinuo ali zna da nije isključen sa elektro mreže a inače se ovo brojilo i ta plomba nalaze u prizemlju kuće gdje je živjela njegova majka koja je umrla 2001.godine. On živi na spratu u svom dijelu kuće i on i sestra su bili izdali pod zakup majčine prostorije i tu su stanari stanovali do 16. decembra 2011.godine. Dalje je kazao da je dana 14.12.2011.godine bio u svom dijelu kuće kada ga je pozvala stanarka i rekla da su došli iz ED. P. i hoće da isključe struju, od električara je bio B. H. i još jedan momak i htjeli su da mu isključe struju ali on to nije dozvolio i B. mu rekao da ode u ED kod inženjera i dogovori se šta da radi. Struju mu nijesu isključili a on je zapisnik potpisao i tvrdi da kada je raskinuo plombu tada je i odgovarao po presudi K.br. 213/11 i od tada više nije dirao plombu a struja mu nije isključena. U završnoj riječi ističući da nije kriv i da nemože dva puta za isto djelo da odgovara predložio je da ga sud oslobodi od optužbe.  		 </span>
</p>
<p class="p2"></p>
<p class="p2">
<span>		U dokaznom postupku sud je saslušao  svjedoke M. B., B. H. i  K. I., pročitao zapisnike o kontroli E. P. broj 00898  od 14.12.2011.godine i broj 040115  od 18.07.2011.godine, izvršio uvid u spise predmeta Osnovnog suda u Pljevljima K.br. 213/11 i pročitao  izvod  iz KE za optuženog.</span>
</p>
<p class="p2"></p>
<p class="p2">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu optuženog  ovaj sud je utvrdio  činjenično stanje bliže opisano izrekom ove presude. </span>
</p>
<p class="p2">
<span>						</span>
</p>
<p class="p2">
<span>		Naime,  javna optužba  stavlja na teret  optuženom  da je izvršio  krivično djelo skidanje i povreda  službenog pečata i znaka iz čl.381 st.1 Krivičnog zakonika u periodu od 18.07.2011.godine do 14.12.2011.godine.Optuženi  S. negira izvršenje krivičnog djela i krivicu navodeći da je tačno  da je skinuo sa brojila električne energije u dijelu kuće u kom je živjela  njegova majka plombu i priključio električnu energiju ali da je to uradio februara mjeseca 2011.godine i da je za to odgovarao po presudi K.br. 213/11. </span>
</p>
<p class="p2"></p>
<p class="p2">
<span>		Radi provjere osnovanosti javne optužbe kao i radi provjere odbrane optuženog S. sud je izveo navedene dokaze. </span>
</p>
<p class="p2">
<span>		</span>
</p>
<p class="p2">
<span>		 Svjedok  M. B.je kazao da  radi  u ED. P. kao električar kao i da je prošle godine sa kolegom K. bio kod potrošača - optuženog da bi provjerili da se slučajno prizemlje kuće nije priključilo na elektro mrežu obzirom da je od ranije bilo isključeno. U prizemlju kuće su tada bili podstanari K. a nakon kontrole je došao i optuženi. Prilikom ove kontrole brojilo u prizemlju pronašli su da je sa brojila skinuta ED plomba na priključnoj kutiji, plombe nije uopšte bilo a potrošač je bio priključen na elektro mrežu pa su ga isključili sa elektro mreže i postavili novu plombu br. 21 jer on duži kliješta br. 21 pa su njegove plombe istog broja kao i kliješta. Kazao je da ne može da se sjeti datuma ove kontrole samo je to bilo prošle godine a datum ima na zapisniku koji je sačinjen. Posle te kontrole misli da je S. optužen. Dok su sačinjavali zapisnik S. im je rekao da se odmah mora priključiti pošto ima podstanare. Objasnio je da su u zapisnik o kontroli od 18.07.2011.godine zaboravili da upišu da su postavili novu plombu i broj te plombe. Tvrdio je da je tada postavio novu plombu na brojilo. Svjedok K. I. takodje je kazao da je zaposlen u ED P. kao električar kao i da je dva puta bio u kontroli optuženog kao potrošača i to u prizemlju kuće, da je prvi put bio u kontroli sa kolegom M. B. i tada su u prizemlju kuće živjeli podstanari i kontrolom su utvrdili da je plomba raskinuta i da se potrošač samovoljno priključio jer je prethodno 2007.godine isključen sa elektro mreže. Tada nijesu plombirali brojilo. Drugi put je bio u kontroli sa kolegom B. H. i utvrdili su prilikom te kontrole da na brojilu nema plombe a brojilo je uredno registrovalo električnu energiju. Prilikom obje kontrole sačinjeni su zapisnici i u zapisnicima stoje datumi kontrola a on se ne može sjetiti tih datuma. Oba puta struja je isključena. Svjedok B.H. takodje radnik ED P. kazao je da radi na radnom mjestu kontrolora i da poznaje optuženog kao i da je decembra mjeseca 2011.godine sa kolegom K. otišao u kontrolu brojila u donjem spratu kuće optuženog i to po nalogu pošto je ED P. imala informaciju da se potrošač priključio na elektro mrežu a po potrošačkim knjigama taj dio kuće je bio isključen sa elektro mreže. Prilikom kontrole u tom dijelu kuće su stanovali stanari koji su pozvali optuženog pa je došao optuženi i prisustvovao kontroli i tada su našli da je taj sprat kuće priključen na elektro mrežu, brojilo je uredno registrovalo potrošnju s tim  što na brojilu nije bilo ED plombe a optuženi mu je rekao da je on raskinuo tu plombu i da je taj dio kuće priključio na elektro mrežu. Nijesu ga isključili sa elektro mreže a brojilo su plombirali i o svemu sačinili zapisnik. Svjedok B. je objasnio da je za kontrolora isto bilo da je plomba raskinuta pa stoji na brojilu, bilo da je uopšte nema i u oba slučaja se u zapisnik upisuje da nema plombe. Kod svakog potrošača kod koga nadju da je plomba raskinuta, oštećena ili je nema obavezno se prilikom kontrole sačinjava zapisnik a brojilo se mora plombirati i plomba se odmah mora postaviti a to se odnosi na distributivnu takozvanu ED plombu a ako je u pitanju savezna plomba onda oni nijesu ovlašćeni da je postavljaju već samo da zapisnički konstatuju da je nema ili da je raskinuta. Kada je u decembru 2011.godine bio u kontroli potrošača - optuženog bila je raskinuta ED plomba.  </span>
</p>
<p class="p2"></p>
<p class="p2">
<span>		Sud u cjelosti prihvata iskaze svjedoka M. i B.kao istinite i nepristrasne  a isti su potvrdjeni zapisnikom o kontroli mjernog mjesta od 18.07.2011. godine i 14.12.2011.godine. Iskaz svjedoka K. da je dva puta bio u kontroli optuženog kao potrošača i to prvi put sa svjedokom M. a drugi put sa svjedokom B., da su o kontrolama sačinili zapisnike sud takodje prihvata kao istinite i nepristrasne i potvrdjene i iskazima svjedoka M. i B. te navedenim zapisnicima o kontroli. Medjutim, njegove navode da prilikom prve kontrole sa kolegom M. nijesu plombirali brojilo sud nije prihvatio ovo iz razloga što je iz iskaza svjedoka M. kome je sud poklonio punu vjeru utvrdio da je prilikom te kontrole postavljena nova plomba kao i iz razloga po mišljenju suda istinitog iskaza svjedoka B.da radnici ED prilikom kontrole u slučaju da kod potrošača nadju da je ED plomba raskinuta ili da je nema odmah postavljaju novu plombu. To što u zapisnik o kontroli od 18.07.2011.godine nema podatka da je postavljena nova plomba i broj te plombe po mišljenju suda je greška a što je potvrdio i svjedok M.. </span>
</p>
<p class="p2"></p>
<p class="p2">
<span>		Iz spisa predmeta Osnovnog suda u Pljevljima K.br. 213/11 utvrdjuje se da je optuženi S. M. oglašen krivim zbog krivičnog djela skidanje i povreda službenog pečata i znaka iz čl. 381 st. 1 Kz zbog toga što je u februaru mjesecu 2011.godine sa brojila u prizemlju kuće skinuo ED plombu i priključio se na elektro mrežu. Da je februara mjeseca 2011.godine raskinuo tu plombu potvrdjuje i zapisnik o kontroli ED P. br. 040115 od 18.07.2011.godine. U predmetu K.br. 213/11 presudom od 02.12.2011.godine optuženi S.M. je oglašen krivim i osudjen zbog izvršenog krivičnog djela skidanje i povreda službenog pečata i znaka iz čl. 381 st. 1 Kz. </span>
</p>
<p class="p2"></p>
<p class="p2">
<span>		Optuženi S. se brani da je tačno da je februara mjeseca raskinuo sa brojila u prizemlju svoje kuće plombu, da se tada priključio na elektro mrežu i da je zbog toga odgovarao i osudjen presudom K.br. 213/11. Kontrola koja je to utvrdila nije isključila električu energiju i  ostavila je tu raskinutu  plombu na brojilu pa je istu tu plombu našla i kontrola 14.12.2011.godine. Medjutim, sud ove navode optuženog nije mogao prihvatiti kao istinite već naprotiv kao smišljene u cilju izbjegavanja odgovornosti za počinjeno krivično djelo. Ovo iz razloga što je svjedok M. izjavio da prilikom kontrole 18.07.2011.godine raskinutu plombu su zamijenili novom plombom i da je protiv optuženog vodjen krivični postupak zbog te raskinute plombe koju su on i K. zamijenili novom plombom 18.07.2011.godine. Dakle, dana 18.07.2011.godine radnici ED P. M. i K. su postavili novu ED plombu na brojilo električne energije u prizemlju kuće optuženog i isključili ovaj dio kuće sa elektro mreže a kada je bila druga kontrola od strane B. i K. dana 14.12.2011.godine tu plombu koju je M. postavio 18.07.2011.godine nijesu našli na brojilu koje je uredno registrovalo potrošnju električne energije dakle, bilo je priključeno na elektro mrežu pa su ponovo plombirali brojilo ali nijesu isključili električnu energiju. Navodima da kontrola od 18.07.2011.godine nije postavila novu plombu niti isključila električnu energiju već da je ostavila plombu koju je on u februaru mjesecu 2011.godine raskinuo optuženi je po mišljenju suda htio da prikaže da se radi o istom krivičnom djelu odnosno o samo jednom raskidanju plombe sa njegove strane te da je za to osudjen kako bi izbjegao novi krivični postupak i novu osudu. Na ovakav zaključak suda upućuje i činjenica da je u februaru 2011.godine prizemlje kuće optuženi izdao stanarima i normalno je da niko neće da stanuje i plaća kiriju u stanu u kome nema struje. Kada su radnici ED P. isključili struju i plombirali brojilo 18.07.2011.godine jedini interes da ponovo raskine plombu i ponovo se priključi na elektro mrežu upravo zbog stanara ima optuženi i zbog toga optuženi tvrdi da mu 18.07.2011.godine nije isključena električna energija i ako se iz zapisnika o kontroli od 18.07.2011.godine utvrdjuje da je potrošač isključen sa elektro mreže i to na brojilu a to je potvrdio i svjedok M. koji je kazao i to da mu je prilikom kontrole 18.07.2011.godine optuženi rekao da se odmah mora priključiti na elektro mrežu zbog podstanara u tom dijelu kuće. </span>
</p>
<p class="p2"></p>
<p class="p2">
<span>		Dakle, iz iskaza  saslušanih svjedoka M. i B., djelimično iz iskaza svjedoka K. kao i  iz zapisnika o kontroli mjernog mjesta od 18.07.2011.godine i 14.12.2011.godine u postupku  nesumnjivo je utvrdjeno  da je optuženi  izvršio krivično djelo  skidanje i povreda  službenog pečata i znaka  iz čl.381 st.1 Krivičnog zakonika  kako mu se to javnom optužbom i stavlja na teret  te da je djelo izvršio sa umišljajem  jer je znao da nesmije da skida plomba sa brojila niti  da se samovoljno priključuje na elektro mrežu a i  opšte poznata  činjenica je  da  elektrodistributivne plombe  mogu postavljati i skidati jedino ovlašćena službena lica, već je jedan put osudjen zbog skidanja plombe sa brojila  ali je  u prkos tome skinuo ED  plombu i priključio se na  distributivnu  mrežu, optuženi je  dakle  djelo izvršio sa umišljajem  pa  ga je sud kao umišljajnog učinioca oglasio krivim  i osudio po zakonu. </span>
</p>
<p class="p2"></p>
<p class="p2">
<span>		Prilikom  odlučivanja  o vrsti i visini kazne a sud je cijenio sve okolnosti koje utiču kako na vrstu tako i na visinu kazne. Optuženi je porodičan čovjek, otac jednog djeteta.  Nezaposlen je. Ove okolnosti uzete su kao olakšavajuće okolnosti na strani optuženog. Kao otežavajuća okolnost optuženom je uzeta činjenica da je već jedan put osudjivan i to za isto krivično djelo presudom K.br. 213/11 od 02.12.2011.godine.  Obzirom na materijalnu situaciju optuženog sud je mišljenja da je novčana kazna adekvatna težini krivičnog djela i stepenu društvene opasnosti i djela i učinioca te da će se novčanom kaznom postići svrha kažnjavanja prema ovom optuženom i dovoljno uticati na njega da više ne vrši krivična djela pa ga je sud osudio na novčanu kaznu u iznosu od 200,00 € koju će shodno čl. 39 st. 5 Kz platiti u roku od 3 mjeseca po pravnosnažnosti presude.  </span>
</p>
<p class="p2"></p>
<p class="p2">
<span>		Shodno čl.226 i 229  ZKP-a  sud je   optuženog obavezao da na ime paušala plati ovom sudu iznos od 27,50 € koji iznos je odmjeren obzirom na dužinu trajanja i složenost krivičnog postupka te imovno stanje optuženog. </span>
</p>
<p class="p2"></p>
<p class="p2">
<span>		Oštećenu koja je postavila imovinsko pravni zahtjev za  utrošenu električnu energiju u iznosu od 297,93 €, sud je uputio na parnicu  jer u ovom postupku  nije utvrdjivao visinu utrošene električne energije koju je brojilo uredno registrovalo kako su to naveli saslušani svjedoci B., K. i M. radnici ED P..  </span>
</p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 22.06.2012.godine.</span>
</p>
<p class="p2"></p>
<p class="p2">
<span class="s1">Zapisničar, 						    		                 S u d i j a, </span>
</p>
<p class="p2">
<span class="s1">Krvavac Mirjana 				    		                      Ljiljana Popović  </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>:</span>
</p>
<p class="p2">
<span>		Protiv ove presude  dozvoljena je žalba u roku od 8.dana po prijemu</span>
</p>
<p class="p2">
<span>		iste Višem sudu B.Polje, a preko ovog suda. </span>
</p>
<p class="p2"></p>
<p class="p2"></p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1"></p>
<p class="p1"></p>


</body>
<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong><em>K.br. 2010/40</em></strong><br>
	&nbsp;</div>
<div style="text-align: center">
	<strong><em>U&nbsp; IME NARODA</em></strong></div>
<div style="text-align: justify">
	&nbsp;</div>
<div style="text-align: justify">
	<strong><em>OSNOVNI SUD U P.</em></strong>, sudija Maja Zeković, uz učesće zapisničara Janković Andrijane , u krivičnom predmetu okrivljenog S.F., zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika CG, postupajući po optužnom predlogu ODT P. Kt. br. 75/10 od 19.01.2010 godine nakon održanog javnog glavnog pretresa , u prisustvu zastupnika optužbe pripravnika na radu kod ODT – a Miloša Popovića, s priloženim ovlašćenjem, okrivljenog F.S. , svjedoka oštećenih S.S., Z S. i vještaka neuropsihijatra Dr. S.M., dana 24.02.2010 godine donio je i istog dana javno objavio&nbsp;<br>
	&nbsp;</div>
<div style="text-align: center">
	<strong><em>PRESUDU</em></strong><br>
	&nbsp;</div>
<strong><em>Okrivljeni : </em></strong><br>
<div style="text-align: justify">
	F.S., od oca S. i majke Z., rođene R., rođen... godine, u P., sa prebivalištem u mjestu rođenja ul... , državljanina Crne Gore, nezaposlenog, sa završenom srednjom školom, pismenog, razvedenog, oca jednog mldb. djeteta, lošeg imovnog stanja, osuđivan presudom Osnovnog suda u P. K.br.02/7060 od 25.05.2004. godine, za krivično djelo iz čl. 172 st.3&nbsp; - ugrožavanje saobraćaja, na kaznu zatvora u trajanju od 1 (jednog) mjeseca, uslovno na jednu godinu.<br>
	&nbsp;</div>
&nbsp;
<div style="text-align: center">
	<strong><em>KRIV JE</em></strong><br>
	&nbsp;</div>
<div>
	<em>Zato što je :</em></div>
<div>
	&nbsp;</div>
<div style="text-align: justify">
	Dana 14.01.2010 god. oko 02.00 časa, u ul..., u P., primjenom nasilja ugrozio tjelesni i duševni integritet članova svoje porodice – oca i majke, oštećenih S.S. i Z., na način što je, po dolasku u kuću, uzeo sredstva za paljenje eksploziva – štapine sa kapislama i držeći ih u ruci, oštećenima više puta prijetio da će njih i kuću dignuti u vazduh,<br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika CG.<br>
	<br>
	Pa mu sud, primjenom navedenih zakoskih odredbi&nbsp; čl. 2,4,5,13,14,15,42,52,53 i 54 Krivičnog akonika CG i &nbsp;čl. 199 i 364 Zakonika o krivičnom postupku CG &nbsp;<strong><em>izriče:</em></strong></div>
<div style="text-align: center">
	&nbsp;</div>
<div style="text-align: center">
	<strong><em>USLOVNU OSUDU</em></strong><br>
	&nbsp;</div>
<div style="text-align: justify">
	Kojom mu prethodno utvrđuje kaznu zatvora u trajanju od 3 (tri) mjeseca &nbsp;i istovremeno određuje da se ista neće izvršiti, ukoliko okrivljeni u roku od 2 (dvije) godine, od dana pravosnažnosti presude, ne učini novo krivično djelo.<br>
	<br>
	Obavezuje se okrivljeni da, na ime troškova krivičnog postupka uplati ovom sudu na ime troškova vještačenja putem vještaka neuropsihijatra dr S. M. iznos od 82,50 € , a na ime paušala iznos od 30,00 € u roku od 15 dana od dana pravosnažnosti presude, pod prijetnjom prinudnog izvršenja.<br>
	&nbsp;</div>
<div>
	Na osnovu čl. 71 KZ. – a okrivljenom se <strong><em>izriče se:</em></strong></div>
<div style="text-align: center">
	&nbsp;<br>
	<strong><em>MJERA BEZBJEDNOSTI</em></strong></div>
<div style="text-align: justify">
	&nbsp;</div>
<div style="text-align: justify">
	Obavezno liječenje narkomana na slobodi, koje će trajati dok postoji potreba liječenja ali ne duže od 3 (tri) godine.<br>
	&nbsp;</div>
&nbsp;
<div style="text-align: center">
	<strong><em>O b r a z l o ž e nj e</em></strong><br>
	&nbsp;</div>
<div style="text-align: justify">
	Optužnim predlogom ODT P. KT. br. 75/10 od 19.01.2010 god. okrivljenom S.F. , stavljeno je na teret izvršenje krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika CG. Zastupnik optužbe je u završnoj riječi u cjelosti ostao pri podnijetom optužnom predlogu, predlažući sudu da okrivljenog oglasi krivim za krivično djelo koje mu je stavljeno na teret &nbsp;i da mu se izrekne mjera bezbijednosti shodno nalazu vjestaka.</div>
<div style="text-align: justify">
	&nbsp;<br>
	Okrivljeni je u svojoj odbrani, sa zapisnika o saslušanju osumnjičenog, pred istražnim sudijom, na zapisniku od 15.01.2010 godine , istakao da je dana 14.01.2010 godine oko 02.00 časa došao u pripitom stanju kući kod svojih roditelja u kojoj zajedno žive , uzeo sa ormara u hodniku tri kapisle i od te tri u dvije je stavio dva brzogoreća stapina – miće , u namjeri da baci te kapisle ispred kuće, zbog toga što je bila pravoslavna Nova godina. Naveo je da nije lupao po kući u namjeri da probudi svoje roditelje , da su oni možda čuli kada je uzimao ove kapisle, pa su se sami probudili &nbsp;i da nije tačno da je prijetio svojim roditeljima da će njih i kuću dignuti u vazduh, dok je držao dvije kapisle u rukama. Objasnio je da, sa tim što je imao u rukama, ne može se nista dići u vazduh, jer su kapisle malo jače od petarde kada se bacaju pojedinačno, a nije mu poznato da li se one uopšte mogu povezati međusobno. Nadalje je izjavio da je sa svojim ocem sjedio u dnevnoj sobi kada je došla policija, koju je, kako pretpostavlja, pozvala njegova majka, koju upošte nije ni vidio te večeri, do tog momenta , i da nije tačno ni to da ga je majka molila da joj preda te kapisle. Naveo je da njegov otac posjeduje dvoje vozila, koja su se nalazila ispred kuće, ali da ni u jednom momentu nije prijetio da će tim kapislama ta kola dići u vazduh.<br>
	&nbsp;<br>
	U završnoj riječi, na glavnom pretresu ,okrivljeni je ponovio da nije izvršio krivično djelo, koje mu se stavlja na teret , ističući da, ukoliko je konzumiranje alkohola u Crnoj Gori krivično djelo , a nije , u tom slučaju ne može biti kriv , tvrdeći da nije zavistan od heroina &nbsp;i da ne pravi probleme svojim roditeljima kao i da mu alkohol u određenim količinama ničemu ne škodi.<br>
	&nbsp;<br>
	Sud je, u dokaznom postupku, u cilju utvrđivanje materijalne istine i provjere navoda odbrane okrivljenog, proveo sledeće dokaze: saslušao svjedoka oštećenog S.S., svjedoka oštećenu S.Z. i vještaka neuropsihijatriske struke S. M. , pročitao službenu zabilješku Uprave policije Ku. br. 43/2010 od 14.01.2010 godine, potvrdu Uprave policije PJ &nbsp;P. Ku br 43/2010 od 14.01.2010 godine oduzetim predmetima i izvod iz Kaznene evidencije, izdat od strane Uprave policije PJ &nbsp;P. br. 11-245/10-2042/2-273 od 03.02.2010 godine.<br>
	&nbsp;<br>
	Svjedok-oštećeni S.S., u svom svjedočenju na zapisniku o saslušanju svjedoka od 18.01.2010 godine, pred istražnim sudijom i na glavnom pretresu dana 16.02.2010 godine izjavio je da živi u naselju T., ul...,u porodičnoj kući, sa suprugom Z., sinom F. i kćerkom A. Poznato mu je da je F. zadnjih godinu dana koristio razne narkotike, pa su iz tih razloga on i supruga dali ogroman novac, desetine hiljade eura za razne terapije, kako bi se F. izliječio od bolesti zavisnosti od narkotika. Navodi da je kritične večeri 14.01.2010. godine pokušao sa pričom, ubjedjivanjem i molbama da uzme od F. štapić sa kapislama, a da je F. to uporno odbijao, a on nije smio silom oduzeti štapić, na kome je bila kapisla. Strah ga je bilo da ne dodje do vizičkog obračuna izmedju njih dvojice.<br>
	&nbsp;<br>
	Kao u njegovom svjedočkom iskazu sa zapisnika o saslušanju pred istražnim sudijom od 18.01.2010. godine, na glavnom pretresu je dodao da ga je prevelika muka natjerala da rodjenog sina prijavi policiji, ali pošto je već godinama sin narkoman i uzalud se liječi, odnosno sve se svodi na njegovu agresivnost i zlostavljanje roditelja, a onda obećanje da se tako nešto neće ponoviti. Siguran je da je njegovom sinu neophodno dalje liječenje od narkomanije, a u zadanje vrijeme i odvikavanje od alkohola. On se kao oštećeni pridružuje krivičnom gonjenju jer je to po njemu jedini način da se sin izliječi, a ne postavlja imovinskopravni zahtjev.<br>
	&nbsp;<br>
	Svjedok oštećena S.Z. pred istražnim sudijom na zapisniku o saslušanju svjedoka od 18.01.2010. godine, svjedoči da živi u naselju T. u porodičnoj kući sa suprugom S.,&nbsp; sinom F. i kćerkom A. Navodi da su zbog F. liječenja ona i suprug godinama finansijki i materijalno potpuno iscrpljeni, i da ta "borba" sa F. traje godinama. Izjavljuje da je predmetne večeri 14.01.2010. godine F. izašao u grad, a kada se vratio negdje poslije ponoći, da ona i suprug su se nalazili u spavaćoj sobi, čuli lupu iz dnevne sobe zbog čega je S. ustao i pošao tamo. Navodi da je čula neku raspravu izmedju svoga sina i supruga, i čula F. riječi "ja ću sada da dignem u vazduh" mada ne zna šta je pod tim mislio. Tada je izašla vani i pozvala policiju. Ubrzo potom je došla policija, i pošla je u dnevnu sobu. Policajci koji su bili rekli su im da podju do policije, što su i uradili. Svjedok oštećena S.Z. je na glavnom pretresu ponovila svoj svjedočki iskazi sa zapisnika o saslušanju pred istražnim sudijom od 18.01.2010. godine, osim što je dodala da je njen sin, kada ne konzumira alkohol sasvim normalan mladić, ali kada izadje u grad i popije, postaje agresina i pravi in pakao od života zadnjih 15 godina. Zbog ovakvog ponašanja on je izgubio sve u životu, posao, rodjeno dijete i ženu - pa bi željela da joj se sin urazumi i postane normalan čovjek. Kao oštećena se ne pridružuje krivčnom gonjenju i ne postavlja imovinskopravni zahtjev.<br>
	&nbsp;<br>
	Iz usmeno datog nalaza vještaka neuropsihijatra S. M. na glavnom pretrseu od 24.02.2010. godne, utvrdjuje se da S.F. spada u kategoriju zavisnika o heroinu, što se konstatuje i na osnovu medicinske dokumentacije sa liječenjem u psihijatrijskoj bolnici Dobrota u više navrata. Kod neposrednog psihijatrijskog intervjua dobio je podatke u smislu povremenog konzumiranja heroina, sa krizama koje je pokušao kontrolisati na svoj način. Procjenjuje se psihičko stanje okrivljenog u vezi krivičnog djela, i vještak zaključuju da se isti nije nalazio u stanju akutne intoksikacije, droge težeg stepena, niti u stanju apstinencijalne krize, jer ta stanja u većoj ili manjoj mjeri uzrokuju pomućenje svijesti, rasudjivanju, kao i kontrolu postupka. Dakle, u vrijeme izvršenja krivčnog djela okrivljeni je mogao shvatiti značaj djela i upravljati svojim postupcima - drugim riječima bio je uračunljiv. Obzirom da se radi o zavisniku od heroina, odnosno narkomanu, što potvrdjuje medicinska dokumentacija, vještak smatra da je potrebno provesti psihijatrijsko liječenje, odnosno primijeniti mjeru liječenja shodno nalaženju suda.<br>
	&nbsp;<br>
	Iz izvoda iz kaznene evidencije na ime okrivljenog se utvrdjuje da je isti ranije osudjivan i to presudom Osnovnog suda u P. K.br.02/7060 od 25.05.2004. godine, za krivično djelo iz čl. 172 st.3&nbsp; - ugrožavanje saobraćaja, na kaznu zatvora u trajanju od 1 (jednog) mjeseca, uslovno na jednu godinu.<br>
	&nbsp;<br>
	Potvrda Uprave policije PJ P. br. 43/2010 od 14.01.2010. godine, o privremeno oduzetim predmetima na osnovu čl.77 st.8 ZKP-a od okrivljenog su oduzete tri kapisle od kojih su dvije sa sporogorećom štapinom.<br>
	&nbsp;<br>
	Na osnovu rezultata cjelokupnog postupka, kao i ocjene svih provedenih dokaza, kako pojedinačno, tako i u njegovoj medjusobnoj povezanosti, sud je na nesumnjiv način utvrdio da je okrivljeni izvršio krivčno djelo nasilje u porodici ili porodičnoj zajednici iz čl.220 st.1 KZ CG, sa onim činjeničnim opisom iz kojeg su proizlašla zakonska obilježja ovog krivčnog djela, a kako je to bliže opisano izrekom ove presude.<br>
	&nbsp;<br>
	Naime, polazeći od iskaza svjedoka oštećenih S.S. i S. Z., koja su analizirana i sagledavana u cjelini, sud je našao da njihova svjedočenja, predstavljaju u svemu realan i vjeran prikaz predmetnog dogadjaja.<br>
	&nbsp;<br>
	Osnovnom izloženog nedvosmisleno je utvrdjeno da je okrivljeni S.F. dana 14.01.2010 godine oko 02.00 časa, u ul..., u P., primjenom nasilja ugrozio tjelesni i duševni integritet članova svoje porodice – oca i majke, oštećenih S.S. i Zdenke , na način što je, po dolasku u kuću , uzeo sredstva za paljenje eksploziva – štapine sa kapislama i držeći ih u ruci, oštećenima više puta prijetio da će njih i kuću dignuti u vazduh.<br>
	&nbsp;<br>
	Iz zakonske odredbe čl. 220 KZCG, proizilazi da krivično djelo nasilje u porodici ili porodičnoj zajednici vrši onaj ko primjenom nasilja, drskim ili bezobzirnim ponašanjem ugrožava spokojstvo, tjelesni integritet ili duševno stanje člana svoje porodice ili porodične zajednice, što sve primijenjeno na konkretan slučaj upućuje na nesumnjiv zaključak da su u radnjama okrivljenog ostvarena sva subjektivna i objektivna bića odnosnog krivičnog djela.<br>
	&nbsp;<br>
	Dakle, postupajući na prednje opisani način, okrivljeni je uzimanjem sredstava za paljenje eksploziva, i uz prijetnju ocu i majci da će njih i kuću dignuti u vazduh, znao da vrši krivično djelo i isti je htio njegovo izvršenje, čime se rasvjetljavanja njegov psihički odnos prema krivičnom djelu u pitanju i to u direktnom umišljaju.<br>
	&nbsp;<br>
	Pri ovakvom zaključivanju sud je cijenio i navode odbrane okrivljenog u kojima je isti negirao krivično djelo koje mu se stavlja na teret, u kojima je isti naveo da nije lupao po kući, da nije tačno da je prijetio svojim roditeljima da će njih i kuću dignuti u vazduh i da se s tim što je imao u rukama ne može ništa dići u vazduh, i da nije tačno da ga je majka molila da joj preda te kapisle, kao i da je nije vidio te večeri, cijeneći ih kao navode odbrane koji nemaju utemeljenja u činjeničnoj gradji utvrdjenoj u ovom postupku i opovrgnute činjenicama proisteklim iz ovog postupka, a posebno jasnim i realnim iskazima svjedoka oštećenih, &nbsp;iz kojih razloga sud ovakvu odbranu okrivljenog nije prihvatio cijeneći je kao neosnovanu, i očigledno sračunatu na izbjegavanje krivice.<br>
	&nbsp;<br>
	Odlučujući o krivičnoj sankciji Sud je cijenio sve okolnosti u smislu čl.42 KZ-a, pa je od olakšavajućih okolnosti na strani optuženog cijenio činjenicu da je otac jednog mdlb. djeteta, u okviru imovinskih prilika njegovo loše imovno stanje, dok&nbsp; otežavajućih okolnosti cijenio raniju osudjivanost, utvrdjujući mu kaznu zatvora u trajanju od 3 (tri) mjeseca, istovremeno odredjujući da se ova kazna neće izvršiti ukoliko okrivljeni za roku od 2 (dvije) godine, od dana pravnosnažnosti presude ne počini novo krivično djelo, obzirom da po nalaženju suda u konkretnom slučaju i izricanjem uslovne osude uz prijetnju kaznom u dovoljnoj mjeri uticati na okrivljenog da ubuduće ne vrši niti ova, niti druga krivična djela,&nbsp; na koji način će se ostvariti svrha izricanja uslovne osude propisane odredbom čl.52 st.2 KZ-a u okviru opšte svrhe izricanja krivičnih sankcija propisanih čl.4 st.2 istog zakona.<br>
	&nbsp;<br>
	Temeljom odredbe čl.71 KZ-a okrivljenom je izrečena mjera bezbjednosti - obavezno liječenje narkomana ambulantnog tipa, kojom je određena obaveza optuženog da se podvrgne liječenju od narkomanije a u odgovarajućoj zdravstvenoj ili drugoj specijalizovanoj ustanovi. Ovakva mjera bezbjednosti je izrečena obzirom da je optuženi predmetno krivično djelo učinio usled zavisnosti od upotrebe opojnih droga pri čemu postoji ozbiljna opasnost da će isti usled ove zavisnosti i dalje vršiti krivična djela. Naime, nesporno je da je okrivljeni višegodišnji uživalac opojnih droga, da je u više navrata pokušavao sa liječenjem - odvikakavanjem kao i da je, faktički,&nbsp; usled navedene zavisnosti i učinio predmetno krivično djelo, koje i spada u grupu tkz. specifičih krivičnih djela karakterističnih za narkomane, pri čemu se osobito imala u vidu stav vještaka - pshijatra da u konkretnom slučaju postoi osnov za izricanje ovakve mjere bezbjednosti. Obzirom da je navedena mjera bezbjednosti izrečena uz uslovnu osudu to će se ista izvršavati na slobodi u vremenu ne dužem od 3 (tri) godine, uz ograničenje da će Sud u slučaju neopravdanog i samovoljnog napuštanja liječenja od strane optuženog odrediti prinudno izvršenje ove mjere.<br>
	&nbsp;<br>
	Odluka o troškovima krivičnog postupka zasnovana je na odredbi čl. 199 i 202 ZKP-a, i isti se odnose na ime troškova vještačenja putem vještaka neuropsihijatra dr S. M. u iznosu od 82,50 €, dok je paušal u iznosu od 30,00 €, odmjeren srazmjerno dužini trajanja postupka, složenosti predmeta i imovnim prilikama okrivljenog.<br>
	&nbsp;<br>
	Na osnovu svega izloženog u smislu čl.364 ZKP-a CG, odlučeno je kao u izreci presude.<br>
	&nbsp;</div>
<div style="text-align: center">
	<strong><em>SUDIJA</em></strong></div>
<div style="text-align: center">
	<strong><em>Maja Zeković</em></strong><br>
	&nbsp;</div>
<strong><em>PRAVNA POUKA: </em></strong><br>
<strong><em>Protiv ove presude može se</em></strong> <strong><em>izjaviti žalba u roku </em></strong><br>
<strong><em>od 8 dana od dana&nbsp; prijema&nbsp; pismenog otpravka, </em></strong><br>
<strong><em>Višem</em></strong> <strong><em>sudu u P., a preko ovog suda.</em></strong><br>
&nbsp;<br>
<strong><em>ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</em></strong><br>
&nbsp;<br>
&nbsp;<br>
&nbsp;<br>
&nbsp;<br>

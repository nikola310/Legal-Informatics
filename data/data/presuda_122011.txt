<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{color:#000000;font-family:'Arial';font-weight:800;font-style:italic }
.span4{;font-family:'Arial';font-weight:800;font-style:italic }
.span5{;font-family:'Arial';font-weight:800}
.span6{;font-size:11pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                        K br. 342/14 </span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">  U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljenog V.B.A zbog krivičnog djela- nedozvoljeno držanje oružja i eksplozivnih materija iz čl.403 st.1 Krivičnog zakonika i krivičnog djela - teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog Zakonika Crne Gore, po optužnom predlogu Osnovnog državnog tužilaštva u Baru Kt. br. 272/14 od 10.09.2014. godine, nakon održanog glavnog javnog pretresa dana 17.03.2015. godine u prisustvu zastupnika optužbe savjetnika kod Osnovnog državnog tužilaštva Predraga Đikanovića i okrivljenog, dana 19.03.2015. godine donio je i javno objavio</span>
</p>
<li>
<span class="span1">                                                           P R E S U D U</span>
</li>
<li>
<span class="span1">                                                           </span>
</li>
<p>
<span class="span2">Okrivljeni V.B., jmbg ..., od oca M., majke D., rođene D., rođen ... u P., gdje je i stalno nastanjen, tehničar drumskog saobraćaja, završio srednju školu, neoženjen, bez djece, srednjeg imovnog stanja, neosuđivan. </span>
</p>
<p>&nbsp;</p>
<p>
<span class="span2">                                                               KRIV JE</span>
</p>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">1. Dana 08.06.2014.godine, oko 22,10 časova, u mjestu Ratac u Baru, svjestan svog djela i htio njegovo izvršenje, suprotno odredbama čl. 10 a st. 2 Zakona o oružju ("Sl. list RCG br. 40/11) u putničkom motornom vozilu marke "Audi" reg. oznaka BP ..., vlasništvo Č. N., neovlašćeno držao pištolj marke "Crvena zastava" kal. 7,65 mm, fabrički br. C 67754 i municiju - 5 komada metaka kalibra 7,65 mm </span>
</p>
<p>&nbsp;</p>
<p>
<span class="span2">- čime je izvršio krivično djelo - nedozvoljeno držanje oružja i eksplozivnih materija iz čl. 403 st. 1 Krivičnog zakonika CG. </span>
</p>
<p>&nbsp;</p>
<p>
<span class="span2">2. Istog dana i u istom mjestu, kao pod tačkom 1 dispozitiva na magistralnom putu Bar-Petrovac, upravljajući u saobraćaju putničkim motornim vozilom marke "Audi 100" reg.ozn. BP ... ne pridržavajući se saobraćajnih propisa ugrozio saobraćaj i doveo u opasnost život saputnika u vozilu - oštećene M.K. olako držeći da do posledice neće doći, na način što protivno odredbama iz č. 29 st. 2 i čl. 35 st. 1 Zakona o bezbjednosti saobraćaja na putevima ("Sl. list CG" br. 33/2012), krećući se magistralnim putem iz pravca Petrovca u pravcu Bara, u mjestu Ratac, vozilo u kretanju nije držao što bliže </span><span class="span2">desnoj ivici kolovoza i na tolikoj udaljenosti od nje, da s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike i ne izlaže sebe opasnosti i nije brzinu kretanja vozila prilagodio karakteristikama i stanju puta, atmosferskim prilikama i drugim saobraćajnim uslovima, tako da vozilo može blagovremeno da zaustavi pred svakom preprekom  koju pod datim uslovima može da predvidi, krećući se brzinom u dijapazonu od 73-80 km/h, u dijelu gdje je prilagođena brzina je bila do 50 km/h, pri čemu je, uslijed neprilagođene brzine, nailazeći na desnu krivinu, nemogavši bezbjedno da je savlada i pravilno slijedi njen luk, izgubio kontrolu nad vozilom, izletio vozilom van kolovoza po desnoj strani puta u smjeru kretanja, nakon čega je vozilo nastavilo kretanje niz kosinu terena do konačnog zaustavljanja, kojom prilikom je saputnik okrivljenog, oštećena M.K. zadobila tešku tjelesnu povredu - razderinu u predjelu brade, praženu potresom mozga i uganuće desnog skočnog zgloba. </span>
</p>
<p>&nbsp;</p>
<p>
<span class="span2">čime je učinio krivično dujelo - teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika CG. </span>
</p>
<p>
<span class="span2"> </span>
</p>
<p>
<span class="span3">           </span><span class="span1"> </span><span class="span1">Pa mu sud primjenom  čl. 4, 32, 36, 42, 48, 52, 53, 54 Krivičnog Zakonika CG i čl. 369,370 i 374 ZKP-a  </span>
</p>
<p>&nbsp;</p>
<p style="text-align:center;">
<span class="span1">U T V R Đ U JE</span>
</p>
<p>&nbsp;</p>
<p>
<span class="span1">- za krivično djelo – </span><span class="span2">nedozvoljeno držanje oružja i eksplozivnih materija iz čl. 403 st. 1 Krivičnog zakonika CG, </span><span class="span1">kaznu zatvora u trajanju od 3 /tri/ mjeseca. </span>
</p>
<p>&nbsp;</p>
<p>
<span class="span1">- za krivično djelo –  </span><span class="span2">teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika CG, kaznu zatvora u trajanju od 3 /tri/ mjeseca</span>
</p>
<p>&nbsp;</p>
<p>
<span class="span1">pa mu sud primjenom citiranih članova izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje jedinstvenu kaznu zatvora u trajanju od 5 /pet/ mjeseci i istovremeno odredjuje da se kazna neće izvršiti ukoliko okrivljeni u roku od 2 /dvije/ godine i 6 /šest/ mjeseci od pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span1">Prema okrivljenom se na osnovu čl. 75 Krivičnog zakonika Crne Gore izriče:</span>
</p>
<p>&nbsp;</p>
<p>
<span class="span1"></span><span class="span1"></span><span class="span1">      </span><span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">M J E R A   B E Z B I J E D N O S T I</span>
</p>
<p>&nbsp;</p>
<p>
<span class="span1">          </span><span class="span1">Oduzimanje pištolja </span><span class="span2">marke "Crvena zastava" kal. 7,65 mm, fabrički br. C 67754 i municiju - 5 komada metaka kalibra 7,65 mm </span>
</p>
<p>&nbsp;</p>
<p>
<span class="span1"></span><span class="span1">Okrivljeni je dužan da plati troškove krivičnog postupka u iznosu od 262,00 eura i paušalne troškove u iznosu od 30,00 € u roku od 15 dana od dana pravosnažnosti presude, pod prijetnjom izvršenja.</span>
</p>
<p>&nbsp;</p>
<li style="text-align:center;">
<span class="span1">O b r a z l o ž e n j e</span>
</li>
<p>&nbsp;</p>
<li>
<span class="span1">Optužnim predlogom Osnovnog državnog tužilaštva u Baru Kt.br. 272/14 od 10.09.2014. godine stavljeno je na teret okrivljenom izvršenje krivičnog djela nedozvoljeno držanje oružja i eksplozivnih materija iz čl. 403 st.1 Krivičnog Zakonika Crne Gore kao i izvršenje krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog Zakonika Crne Gore.</span>
</li>
<p>
<span class="span1">Okrivljeni je u svojoj odbrani pred ODT-om i na glavnom pretresu u bitnom naveo da </span><span class="span1">je dana 08.06.2014.godine, oko 20,45 časova, pošao do svoga druga R.R., koji radi u Aluminijumskom kombinatu u Podgorici na poslovima obezbjeđenja, kako bi ga zamolio da mu pozajmi vozilo marke „Audi 100“ reg.oznake BP-..., jer je imao namjeru da pođe do Bara, kako bi se našao sa drugom G. R. Iz Podgorice je krenuo vozilom oko 20 časova. Kada je stigao u Sutomore, na autobuskoj stanici je primijetio djevojku svog druga K M. Predložio joj je da je poveze i ona je to prihvatila, a zatim su krenuli iz Sutomora oko 21,50 časova. Prema Baru je upravljao vozilom brzinom od oko 70-80 km/h. Ulaskom u desnu krivinu koja je bila dosta oštra, izgubio je kontrolu nad vozilom i sletio je vozilom niz strminu, po desnoj strani puta, gledano iz pravca Sutomora u pravcu Bara. Vozilo se zaustavilo na nekih 50-60 metara od magistralnog puta pri čemu nije došlo do prevrtanja vozila već je vozilo pravolinijski išlo niz padinu. Tom prilikom je saputnik u njegovom vozilu, M.K., zadobila povrede u predjelu lica-brade i žalila se na bol u nozi. On je zadobio brojne povrede u predjelu glave jer je tom prilikom glavom udario u volan koji je tada i polomljen a zadobio je i povrede predjelu rebara. U PMV marke „Audi100“ reg.oznake BP-... koje je pozajmio od prijatelja R. R. iz Podgorice, nalazila se crna platnena torba u kojoj je imao pištolj marke „CZ“ kalibra 7,65 mm, fab.broja C67754 sa okvirom u kojem se nalazilo pet metaka, za koji pištolj nije posjedovao oružani list, a koji je uzeo dva dana prije toga i stavio ga u platnenu torbicu jer su mu se selili iz kuće brat sa ženom i planirali su da taj pištolj poklone bratu. Naime, taj pištolj je bio nekada vlasništvo njegovog djeda, a nakon smrti djeda pištolj je pripao njegovom ocu i poznato mu je da je izdat oružani list na njegovo ime. U crnoj platnenoj torbici u kojoj se nalazio navedeni pištolj, u čijem okviru se nalazilo pet metaka, nalazila se kožna braon futrola sa ličnim dokumentima, takođe se nalazio crni metalni boks, kao i leptir nož crne boje, dužine sječiva 10 cm, a zbog čega je to nosio sa sobom ni sam ne zna. </span>
</p>
<p>
<span class="span1">U dokaznom postupku sud je proveo sledeće dokaze: na saglasan predlog stranaka pročitani su iskazi svjedoka oštećene K.M. i svjedoka R. R. iz prethodnog postupka, pročitan je zapisnik o uviđaju saobraćajne nezgode ODT KT br.272/14 od 09.06.2014.godine, pročitan je nalaz i mišljenje sudskog vještaka saobraćajne struke ing. M.Š. od jula 2014.godine, pročitan je nalaz i mišljenje sudskog vještaka medicinske struke dr N. R.. od 08.08.2014.godine, pročitan je nalaz i mišljenje sudskog vještaka mašinske struke ing. I. B. od 09.06.2014.godine, pročitani su izvještaji ljekara specijaliste JZU Opšte bolnice Bar br.6456, 5926, 1306, 6492, 6506, 1312 od 08.08.2014.godine na ime oštećene M.K., pročitana je otpusna lista sa epikrizom JZU </span><span class="span1">Opšta bolnica Bar br.3379/2014 od 11.06.2014.godine na ime oštećene M.K., pročitana je potvrda o privremeno oduzetim predmetima UO – CB Bar od 08.06.2014.godine, pročitana je službena zabilješka UP – CB Bar od 08.06.2014.godine, izvršen je uvid u kopiju oružanog lista na ime B. V. od 16.11.1984.godine, pročitan je izvještaj sa podacima iz kaznene evidencije za okrivljenog B. V., izvršen je uvid u foto dokumentaciju i skicu lica mjesta saobraćajne nezgode i pročitan je izvještaj o balističkom vještačenju Forenzičkog centra Danilovgrad br.103-1/15 od 22.01.2015.godine.</span>
</p>
<p>
<span class="span1">Svjedok-oštećena M.K. je u svom iskazu u prethodnom postupku u bitnom navela da što se tiče saobraćajne nezgode koja se dogodila, ničega se ne može sjetiti, samo zna da ju je V.B., kojeg zna od ranije, nakon što su se sreli na autobuskoj stanici u Sutomoru, povezao prema Baru, ali se ne može sjetiti kada je to bilo, niti kako je došlo do saobraćajne nezgode, niti se može sjetiti kako se našla u bolnici. Prvo čega se sjeća je da su, kad se ujutru probudila u bolnici, došli njeni otac i majka. Ona je zadobila povrede u predjelu lica-brade i u predjelu desne noge. Ne pridružuje se krivičnom gonjenju, niti postavlja imovinsko pravni zahtjev. </span>
</p>
<p>
<span class="span1">Svjedok R. R. je u svom iskazu u prethodonom postupku u bitnom naveo da živi u Podgorici i radi u firmi „Profesional private security“, odnosno da radi kao obezbjeđenje u kombinatu aluminijuma u Podgorici. Naveo je da sa njim zajedno u toj firmi radi i V.B., a inače njega zna i od ranije jer su zajedno radili u firmi „Gar Popović security“ na obezbjeđenju prevoza novca. Dana 08.06.2014.godine, oko 19,30-20,00 časova, telefonom ga je pozvao V.B. i zamolio ga da mu pozajmi PMV marke „Audi 100“ reg.oznake BP-AZ-223, koje se vodi na ime njegovog ujaka N. Č.iz B. P. Tom prilikom mu je B. rekao da će mu vozilo vratiti za sat-dva. On je nakon nekih pola sata došao i R. mu je dao ključeve od auta. Nakon toga, pošto je bio u smjeni, a smjena mu je trajala do 06,30 časova ujutru, nastavio je sa svojim radnim aktivnostima, da bi ga oko 00,50 časova pozvao brat B. V. i rekao mu da je B. imao udes njegovim autom u Baru i da je prebačen u bolnicu. </span>
</p>
<p>
<span class="span1">Iz zapisnika o uviđaju saobraćajne nezgode ODT KT br.272/14 od 09.06.2014.godine, </span><span class="span1">sa skicom lica mjesta, opisano je vrijeme i mjesto nezgode, karakteristike puta, navedeni su podaci o licima i vozilima koja su učestvovala u nezgodi, opisano je lice mjesta kao i oštećenja na vozilima, dok je u skici lica mjesta predstavljen položaj vozila nakon nezgode i konstatovani su tragovi na licu mjesta.</span>
</p>
<p>
<span class="span1">U nalazu i mišljenju sudskog vještaka saobraćajne struke ing. M.Š.od jula 2014.godine, </span><span class="span1">navedeno je da se PMV marke „Audi 100“ reg. oznake BP-..., dana 08.06.2014. godine kretalo magistralnim  putnim pravcem Petrovac – Bar. Kritično mjesto nezgode nalazi se u zoni imperativnog ograničenja brzine kretanja na 50 km/h. PMV marke „Audi 100“ reg. Oznake BP-..., voženo je brzinom od oko 73-80 km/h, neposredno u trenutku kada je vozač vozilom savlađivao potez puta u obliku desne krivine, gledano u smjeru kretanja. L. uslovi saobraćaja (zakrivljenost puta i stanje kolovoza) uslovljavali su bezbjednu brzinu kretanja vozila do 50 km/h. Pri brzini kretanja od 73-80km/h na vozilo "Audi" je djelovala centrifugalna sila oko 800 Kp, pa je u trenutku kada se vozilo nalazilo u fazi prolaska kroz desnu krivinu nastupila jaka destabilizacija, a zatim izlijetanje vozila van kolovoza po desnoj strani puta u smjeru kretanja nakon čega je vozilo nastavilo da se kreće niz kosinu terena do konačnog zaustavljanja. Da se vozač vozilom kretao u granicama dozvoljene i bezbjedne brzine, vrijednost centrifugalne sile bila bi skoro duplo manja, pa bi u tom slučaju mopgao održavati </span><span class="span1">bezbjedni smjer kretanja vozila na bezbjednoj distanci od desne ivice puta u smjeru kretanja. Konačno vještak je dao zaključak da je do ove nezgode došlo usled propusta u vožnji od strane vozača vozila "Audi1002 reg.ozn. BP ..., a što se ogleda u tome što isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, već je upravljao vozilom znatno većom od dozvoljene brzine kretanja na kritičnom potezu puta, usled čega je prilikom savlađivanja ovog poteza puta koji se prostire u obliku desne krivine smjera kretanja nastupila destabilizacija, a zatim izlijetanje vozila van kolovoza po desnoj strani puta u smjeru kretanja, nakon čega je vozilo nastavilo kretanje niz kosinu terena do konačnog zaustavljanja. </span>
</p>
<p>
<span class="span1">U nalazu i mišljenju sudskog vještaka medicinske struke dr N. R. od 08.08.2014.godine, koji nalaz je dat nakon uvida u medicinsku dokumentaciju na ime oštećene, navedeno je da je oštećena u predmetnoj saobraćajnoj nezgodi zadobila sledeće povrede: razderina u predjelu brade praćena potresom mozga i uganuće desnog skočnog zgloba. Razderina u predjelu brade praćena potresom mozga je posledica dejstva tupine mehaničke sile i nastala je usled inercionog kretanja glave i udara o elemente u unutrašnjosti vozila u trenutku nezgode. Ova povreda se kvalifikuje kao teška tjelesna povreda. Uganuće desnog skočnog zgloba mozga je posledica dejstva tupine mehaničke sile i nastala je usled inercionog kretanja glave i udara o elemente u unutrašnjosti vozila u trenutku nezgode. Ova povreda se kvalifikuje kao laka tjelesna povreda. U vrijeme nanošenja sve zadobijene povrede zbirno se kvalifikuju kao teška tjelesna povreda. </span>
</p>
<p>
<span class="span1">Iz potvrde o privremeno oduzetim predmetima UO – CB Bar od 08.06.2014.godine, utvrđeno je da su službenici UP CB Bar  od okrivljenog privremeno oduzeli između ostalog i pištolj „CZ“ kalibra 7,65mm fab.broj C-67754 i okvirom sa 5 metaka, </span>
</p>
<p>
<span class="span1">Uvidom u kopiju oružanog lista od 16.11.1984.godine -SUP Ivangrad , utvrđeno je da je oružani list za pištolj  marke "Crvena zastava" fab.br. 67754 kal. 7,65 izdat na ime B. V., rođen 18.01.1931. godine u Andrijevici, sa rokom važenja do 16.11.1989. godine.</span>
</p>
<p>
<span class="span1">Iz izvještaja sa podacima iz kaznene evidencije za okrivljenog B. V.,  pribavljen od Ministarstva pravde Crne Gore broj 0203/9653 od 17.10.2014.godine, utvrđeno je da okrivljeni do sada nije osuđivan.</span>
</p>
<p>
<span class="span1">U izvještaju o balističkom vještačenju Forenzičkog centra Danilovgrad br.103-1/15 od 22.01.2015.godine je navedeno da je predmetni pištolj  marke "CZ" model 70, kal. 7,65 mm, fab.br. C-67754 funkcionalan, tj. iz njega se može ispaljivati odgovarajuća municija, ali pištolj ne funkcioniše po tehničkim karakteristikama za ovu vrstu oružja. Iz pištolja pucano nakon čega cijev nije očišćena. Komparacijom čaura ispaljenih iz dostavljenog oružja sa čaurama iz zbirke po NN počiniocima, koje postoje u FC, nijesu nađene podudarne karakteristike.</span>
</p>
<p>
<span class="span1">Ocjenom izvedenih dokaza utvrdjeno je da je okrivljeni izvršio krivična djela na način bliže opisan u izreci presude. </span>
</p>
<p>
<span class="span1">U postupku je nesporno utvrđeno da je okrivljeni dana 08.06.2014.godine u Baru, u vozilu marke "Audi 100" reg. ozn. BP-..., kojim je upravljao, držao pištolj marke "CZ" cal. 7,65mm, fab. br. C-67754, sa pet metaka u okviru, koje su ovlašćena službena lica UP CB Bar i pronašla u navedenom vozilu.</span><span class="span4"> </span><span class="span1">Utvrđeno činjenično stanje proizilazi kako iz odbrane okrivljenog, tako i iz drugih provedenih dokaza na glavnom pretresu. Okrivljeni je u svojoj odbrani naveo da je tačno da je dana 08.06.2014.godine, u vozilu kojim je </span><span class="span1">upravljao, policija pronašla predmetni pištolj, pojašnjavajući da je to pištolj njegovog djeda koji je nakon smrti djeda pripao njegovom ocu, te da on nije imao oružani list za njega. Predmetni pištolj je uz uredno izdavanje potvrde </span><span class="span2">Uprave policije - CB u Baru od 08.06.2014. godine oduzet od okrivljenog, koju potvrdu je okrivljeni i potpisao.</span>
</p>
<p>
<span class="span1">Okrivljeni je postupajući na način opisan u izreci presude postupao suprotno odredbama čl. 10a st. 2 Zakona o oružju kojim je propisano da je zabranjeno nabavljanje, držanje i nošenje oružja kategorije B bez odgovarajuće isprave o oružju. Predmetni pištolj, u smislu čl. 10 Zakona o izmjenama i dopunama Zakona o oružju, spada u oružje kategorije B. Naime, tokom postupka je nesporno utvrđeno da okrivljeni nije imao oružani list za navedeni pištolj, što nesporno proizilazi iz njegove odbrane. Ovo znači da okrivljeni nije imao odgovarajuću ispravu o oružju u smislu čl. 10a st.2, odnosno da nije imao odgovarajuću ispravu za držanje oružja, pa je i pored toga, držao predmetni pištolj u vozilu kojim je upravljao. U konkretnom slučaju, okrivljeni je postupao sa umišljajem, odnosno bio je svjestan svog djela i htio njegovo izvršenje.</span><span class="span5"> </span><span class="span1">Okrivljeni je znao da nema oružani list za držanje ovog oružja, odnosno znao je i bio </span><span class="span1">svjestan da </span><span class="span1">oružje - pištolj marke pištolj marke "CZ" cal.7,65mm, fabrički broj C-67754</span><span class="span1">, može držati samo na osnovu izdatog oružnog lista, pa je i pored toga ipak predmetni pištolj držao u vozilu.</span><span class="span1"> </span><span class="span1">Prema tome, postupajući na način predstavljen u izreci presude okrivljeni je ostvario sva bitna obilježja bića krivičnog djela iz čl.403 st. 1 Krivičnog zakonika CG. </span><span class="span1">Okrivljenom je optužnim predlogom stavljeno na teret da je konkretnom prilikom postupao i suprotno odredbi čl. 11 Zakona o oružju, odnosno da je predmetni pištolj sa pet metaka držao u vozilu "Audi 100" i isti nosio na javnom mjestu, postupajući na taj način suprotno odredbi čl. 11 Zakona o oružju.  Članom </span><span class="span1">11 Zakona je propisano da je zabranjeno nošenje oružja na javnom mjestu. Javno mjesto, u smislu ovog zakona, je mjesto na kojem je svakom slobodan pristup (ulica, trg, javni put, pristanište, plaža, park, čekaonica, trgovinski, ugostiteljski ili sličan objekat) ili pristup pod određenim uslovima (sportski objekat, bioskopska ili pozorišna dvorana, sredstvo javnog saobraćaja, izložbena prostorija i sl.), kao i drugo mjesto određeno da služi za ovakve namjene (mjesto na kome se održava javni skup, sportska ili druga priredba i sl.). Javnim mjestom, u smislu ovog zakona, smatra se i svako drugo mjesto na kojem je izvršen prekršaj, a posljedica je nastupila na javnom mjestu. U konkretnom slučaju sud smatra da okrivljeni predmetni pištolj sa municijom nije nosio na javnom mjestu, jer se vozilo, koje je vlasništvo njegovog druga, ne može smatrati javnim mjestom u smislu gore citirane zakonske norme, a ni posledica nije nastupila na javnom mjestu.  </span><span class="span1">Stoga je sud iz izreke presude izostavio da je okrivljeni postupao suprotno čl. 11 Zakona o oružju, te precizirao optužni predlog na način što je iz izreke presude izostavio riječi " i nosio na javnom mjestu." </span>
</p>
<p>
<span class="span1">Takođe je tokom postupka nesporno utvrđeno da je okrivljeni izvršio i krivično djelo teško djelo protiv bezbijednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog Zakonika Crne Gore. Naime, tokom postupka je nesporno utvrđeno da je navedenog dana okrivljeni upravljao vozilom marke "Audi" reg.ozn. BP ... te da je dolaskom u mjesto Ratac izgubio kontrolu nad vozilom, izletio van kolovoza po desnoj strani puta u smjeru kretanja</span><span class="span2">, nakon čega je vozilo nastavilo kretanje niz kosinu terena do konačnog zaustavljanja, kojom prilikom je saputnik u vozilu, oštećena M.K. zadobila tešku tjelesnu povredu - razderinu u predjelu brade, praženu potresom mozga i uganuće desnog skočnog zgloba. Utvrđeno činjenično stanje proizilazi kako iz odbrane okrivljenog, tako i iz pismenih dokaza provedenih tokom postupka. Naime, iz nalaza i </span><span class="span2">mišljenja vještaka saobraćajne struke M. Š. koji nalaz sud u cjelosti prihvata kao jasan, stručan i objektivan, i na koji nije bilo primjedbi na glavnom pretresu, nesporno je utvrđeno da je konkretnom prilikom okrivljeni upravljao vozilom brzinom u dijapazonu od 73-80 km/h i to na dijelu puta gdje je prilagođena i dozvoljena brzina kretanja bila 50 km/h, te da nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, pa je prilikom savlađivanja puta koji se prostire u obliku desne krivine nastupila destabilizacija vozila i izlijetanje vozila van kolovoza po desnoj strani puta. Nalaz i mišljenje ovog vještaka je u cjelosti saglasan i sa skicom lica mjesta, zapisnikom o uviđaju kao i sa odbranom okrivljenog koji je naveo da se kretao brzinom od oko 70-80 km/h, te da je ulaskom u desnu krivinu koja je bila dosta oštra, izgubio kontrolu nad vozilom i sletio vozilom niz strminu. Takođe, iz nalaza i mišljenja vještaka medicinske struke, koji nalaz sud u cjelosti prihvata kao jasan, stručan i objektivan, nesporno je utvrđeno da je oštećena M.K. u predmetnoj saobraćajnoj nezgodi zadobila tešku tjelesnu povredu, bliže opisanu u izreci presude.  Prema tome, okrivljeni je prouzrokovao saobraćajnu nezgodu jer se nije pridržavao odredbi čl. 29 st.2 i čl. 35 st.1 ZOOBS-a na putevima. Naime, čl. 29.st.2 Zakona je propisano da je </span><span class="span1">vozаč dužаn dа vozilo u kretаnju drži što bliže desnoj ivici kolovozа i nа tolikoj udаljenosti od te ivice dа, s obzirom nа brzinu kretаnjа vozilа, uslove sаobrаćаjа i nа stаnje i karakteristike putа, ne ugrožаvа druge učesnike u sаobrаćаju i ne izlаže sebe opаsnosti</span><span class="span6">, </span><span class="span1">dok je čl. 35 st.1 Zakona propisano da je vozаč dužаn dа brzinu kretаnjа vozilа prilаgodi karakteristikama i stаnju putа, vidljivosti, preglednosti, аtmosferskim prilikаmа, stаnju vozilа i teretа, gustini sаobrаćаjа i drugim sаobrаćаjnim uslovimа, tako dа vozilo može blаgovremeno zаustаviti pred svаkom preprekom koju pod dаtim okolnostimа može dа vidi ili predvidi, odnosno dа vozilom uprаvljа nа nаčin kojim ne ugrožаvа bezbjednost sаobrаćаjа. Za sud je nesporno da je do ove nezgode došle usled propusta u vožnji okrivljenog koji se ogleda u tome što nije prilagodio brzinu kretanja uslovima saobraćaja, te nije držao vozilo što bliže desnoj ivici kolovoza, a što je bio u obavezi da uradi u konkretnoj saobraćajnoj situaciji. Prema tome, postupajući na način opisan u izreci presude okrivljeni je ostvario uzrok saobraćajne nezgode. Okrivljeni je bio svjestan da usled svog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na osnovno krivično djelo ugrožavanje javnog saobraćaja iz čl. 339 st. 3 Krivičnog Zakonika CG, okrivljeni je postupao sa svjesnim nehatom. Kao posledica izvršenja osnovnog krivičnog djela nastupila je teška tjelesna povreda kod oštećene M.K., a okrivljeni je u odnosu na nastalu težu posledicu postupao sa nehatom. Kako je utvrdjeno da je okrivljeni ostvario sva subjektivna i objektivna obilježja krivičnog djela teško djelo protiv bezbjednosti javnog saobraćaja to je i oglašen krivim. </span>
</p>
<p>
<span class="span1">           Odlučujući se za krivičnu sankciju sud je na strani okrivljenog cijenio sve olakšavajuće i otežavajuće okolnosti iz čl. 42 krivičnog zakonika. Kao olakšavajuću okolnosti sud je cijenio činjenicu da se radi o relativno mladom čovjeku kao i to da okrivljeni nije ranije osuđivan, te da se oštećena nije pridružila krivičnom gonjenju. Otežavajućih okolnosti na strani okrivljenog nije bilo.  Sud je okrivljenom </span><span class="span1">na osnovu čl.48 KZ najprije utvrdio za krivično djelo nedozvoljeno držanje oružja i eksplozivnih materija kaznu zatvora u trajanju od tri mjeseca, a za krivično djelo teško djelo protiv bezbjednosti javnog saobraćaja takođe kaznu zatvora u trajanju od 3 mjeseca</span><span class="span2">, </span><span class="span1">nakon čega ga mu je izrekao uslovnu osudu kojom mu je utvrdio jedinstvenu kaznu zatvora u trajanju od pet mjeseci i istovremeno odredio da se kazna neće izvršiti ukoliko okrivljeni u roku od dvije </span><span class="span1">godine i šest mjeseci ne izvrši novo krivično djelo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati na okrivljenog da u buduće ne vrši krivična djela.</span>
</p>
<p>
<span class="span1">Na osnovu čl. 75 Krivičnog zakona Crne Gore, prema okrivljenom je izrečena mjera bezbijednosti oduzimanje</span><span> </span><span class="span1">pištolja </span><span class="span2">marke "Crvena zastava" kal. 7,65 mm, fabrički br. C 67754 i municiju - 5 komada metaka kalibra 7,65 mm </span><span class="span1">kao predmeta koji su upotrebljeni za izvršenje krivičnog djela.</span>
</p>
<p>
<span class="span1">Okrivljeni je dužan da plati troškove krivičnog postupka u iznosu od 262,00 eura, koji troškovi se odnose na troškove vještačenja po vještaku medicinske struke u iznosu od 49,50 eura, troškove vještačenja po vještaku mašinske struke u iznosu od 113,50 eura i troškove vještačenja po vještaku saobraćajne struke u iznosu od 99,00 eura, kao i paušalne troškove u iznosu od 30,00 eura, </span><span class="span1">a koji troškovi su određeni prema trajanju i složenosti krivičnog postupka i imovinskim prilikama okrivljenog. </span>
</p>
<p>
<span class="span1">Na osnovu izloženog odlučeno je kao u izreci presude</span>
</p>
<li>
<span class="span1">                                      </span>
</li>
<li>
<span class="span1">                                      OSNOVNI SUD U BARU</span>
</li>
<li>
<span class="span1">                                      Dana 19.03.2015. godine</span>
</li>
<p>&nbsp;</p>
<li>
<span class="span1">  Zapisničar</span><span class="span1"></span><span class="span1"></span><span class="span1"></span><span class="span1">                                                     S U D I J A</span>
</li>
<li>
<span class="span1">  Ana Stanišić</span><span class="span1"></span><span class="span1"></span><span class="span1"></span><span class="span1">                                   Aleksandra Leković</span>
</li>
<p>&nbsp;</p>
<li>
<span class="span1">PRAVNA POUKA:Protiv ove presude može se izjaviti žalba Višem sudu u Podgorici u roku od 8 (osam) dana od dana prijema pismenog otpravka. Žalba se predaje ovom sudu u dva primjerka.</span>
</li>
<p>&nbsp;</p>
<p>&nbsp;</p>
<p>
<span class="span1">DNA:- 1 x spisi, 1  x okrivljeni,1 x Odt         </span>
</p>
<p>&nbsp;</p>
</div>
</div>


</body>
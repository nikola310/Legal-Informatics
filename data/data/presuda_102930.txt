<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:start;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;font-family:Times New Roman;font-size:11pt;}
.p5{text-align:center;hyphenate:auto;keep-with-next.within-page:always;font-family:Times New Roman;font-size:11pt;}
.p6{text-align:justify;hyphenate:auto;font-family:Times New Roman;font-size:11pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p8{text-align:justify;hyphenate:auto;font-family:Times New Roman;font-size:14pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:14pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">DRŽAVA CRNA GORA</span>
</p>
<p class="p3">
<span class="s1">OSNOVNI SUD U NIKŠIĆU</span>
</p>
<p class="p3">
<span>K.br.162/2012</span>
</p>
<p class="p3">
<span>Dana  12.04.2012. godine</span>
</p>
<p class="p4"></p>
<p class="p5">
<span class="s1">U IME CRNE GORE</span>
</p>
<p class="p3"></p>
<p class="p6">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje Papović Budimirke kao zapisničara, rješavajući u krivičnom predmetu optuženih M.M.a, Glušica Ilije i M.R.a, zbog krivičnog djela teška kradja iz člana 240 stav 2 u vezi stava 1 KZ, postupajući po optužnici ODT Nikšić Kt.br. 459/11 od 29.06.2011.godine i ukidnom rješenju Višeg suda u Podgorici Kž.br.24/2012 od 24.01.2012.godine, nakon javnog glavnog pretresa održanog dana 09.04.2012. godine, u prisustvu zamjenika ODT-a Karadžić Dragana, optuženih, branioca optuženog M.M.a postavljenog po službenoj dužnosti Bakoč Mirjane advokata iz Nikšića i branioca optuženih Glušica Ilije i M.R.a postavljenog po službenoj dužnosti Stanišić Dragana advokata iz Nikšića, donio je i dana 12.04.2012.godine javno objavio </span>
</p>
<p class="p6"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p3">
<span class="s1">	Optuženi:</span>
</p>
<p class="p3"></p>
<p class="p6">
<span class="s1">	1. M.M.</span><span> zvani B. JMBG: od oca S. i majke S.rodjene M., rodjen .. godine, u  sa prebivalištem u Nikšiću-Ul . državljanin Crne Gore, nezaposlen, neoženjen, pismen, sa završenom osnovnom školom, lošeg imovnog stanja, ranije osudjivan i to presudom Višeg suda u Podgorici Km.br. 6/07 (Iks.br. 171/02) zbog krivčnogdjela ubistvo u pokušaju iz člana 30 stav 1 KZ SRJ na mjeru upućivanja u vaspitno popravnu ustanovu u trajanju od jedne do pet godina, presudom Osnovnog suda u Nikšiću K.br. 785/06 (Iks.br. 127/06) zbog krivičnog djela nasilničko ponašanje iz člana 399 stav 1 KZ na kaznu zatvora u trajanju od 30 dana, presudom Osnovnog suda u Nikšiću K.br.155/07 (Iks.br. 194/07) zbog krivčnog djela nedozvoljeno držanje oružja i eksplozivnih materija iz člana 403 stav 2 u vezi stava 1 KZ na kaznu zatvora u trajanju od 8 mjeseci; presudom Osnovnog suda Nikšić K.br. 287/07 (Iks.br. 312/08) zbog krivičnog djela teška kradja iz člana 240 stav 1 KZ na kaznu zatvora u trajanju od šest mjeseci uz mjeru bezbjednosti obaveznog liječenja i čuvanja u zdravstvenoj ustanovi, presudom Osnovnog suda u Nikšiću k.br. 706/06 (Iks.355/08) zbog krivčnog djela teška kradja iz člana 240 stav 1 tačka 1 KZ na kaznu zatvora u trajanju od šest mjeseci, presudom Osnovnog suad u Nikšiću K.br. 160/08 (Iks.br. 288/08) zbog krivičnog djela nedozvoljeno držanje oružja i eksplozivnih materija iz člana 403 stav 2 KZ na kaznu zatvora u trajanju od 10 mjeseci, presudom Osnovnog suda u Nikšiću K.br. 653/08 zbog krivčnog djela iz člana 403 stav 1 KZ na kaznu zatvora u trajanju od 3 mjeseca, presudom Osnovnog suda u Nikšiću k.br. 789/05 (Iks.br. 134/09) zbog krivičnog djela nasilničko ponašanje iz člana 399 stav 2/1 KZ na kaznu zatvora u trajanju od 6 mjeseci i presudom Osnovnog suda u Nikšiću K.br. 362/10 (Iks.br. 281/11) zbog krivičnog djela izazivanje opšte opasnosti iz člana 327 stav 1 KZ na kaznu zatvora u trajanju od 7 mjeseci</span><span class="s1">, u pritvoru se nalazi od 03.06.2011. godine.</span><span> </span>
</p>
<p class="p6"></p>
<p class="p6">
<span class="s1">	2. G.I.</span><span> JMBG: od oca M. i majke D.rodjene A.rodjen . godine, u Nikšiću, stalno u . državljanin Crne Gore, nezaposlen-student, neoženjen, pismen, sa završenom srednjom strujčnom spremom, srednjeg imovnog stanja, ranije neosudjivan, </span><span class="s1">u pritvoru se nalazi od 03.06.2011. godine</span><span>. </span>
</p>
<p class="p6"></p>
<p class="p6">
<span class="s1">	3. M.R.</span><span> JMBG: od oca V. i majke R. rodjene P.rodjen . godine u Nikšiću, sa prebivalištem u N.državljanin Crne Gore, nezaposlen, neoženjen, pismen sa završenom srednjom stručnom spremom, lošeg imovnog stanja, ranije neosudjivan</span><span class="s1">, u pritvoru se nalazi od 03.06.2011. godine. </span>
</p>
<p class="p6"></p>
<p class="p6"></p>
<p class="p5">
<span class="s1">K r i v i   s u:</span>
</p>
<p class="p3"></p>
<p class="p6">
<span>           	</span><span class="s1">Što su: </span>
</p>
<p class="p6"></p>
<p class="p7">
<span>U noći 30/31.05.2011. godine, na starom gradskom groblju u Nikšiću, po prethodnom dogovoru, a u namjeri da sebi pribave protivpravnu imovinsku korist, sa naznačenog groblja protivpravno oduzeli i to: sa nadgrobne ploče porodične grobnice P. K., bronzanu bistu sa likom njenog supruga P. V.zatim sa nadgrobne ploče porodične grobnice R. B., bronzanu bistu sa likom njegovog strica Radojević Sava i sa nadgrobne ploče porodične grobnice M. Dj.bronzanu bistu sa likom njegovog oca Marković Gaša, sve u ukupnoj vrijednosti od 12.250,00 eura, na način što su optuženi M.M. i M.R. naznačene bronzane biste, upotrebom fizičke snage odvojili od nadgrobnih ploča, tako što su polomili ankere sa kojima su bile pričvršćene za nadgrobne ploče, za koje vrijeme je optuženi G.I. čuvao stražu, nakon čega su iste iznijeli sa groblja i utovarili u putničko motorno vozilo marke Golf II reg.broj NK AJ 836, vlasništvo G. D., a koje je broznane biste sa naznačenim vozilom zajedno sa okrivljenim M.M.om i M.R.a, transportovao okrivljeni G.I. do mjesta zvanog Kunovo, gdje su biste sklonili u jedan žbun, a sljedećeg dana gvozdenim maljevima izlomili biste i polomljene fragmente ubacili u jutane džakove, te ih dana 01.06.2011. godine, sa naznačenog mjesta transportovali navedenim putničkim vozilom i prodali firmi "Fero Keš" u Nikšiću, vlasništvo K.D., za iznos od 225,00 eura, a nakon čega su novac medjusobno podijelili</span>
</p>
<p class="p6"></p>
<p class="p7">
<span>- čime su kao saizvršioci izvršili krivično djelo teška kradja iz člana 240 stav 2 u vezi stava 1 Krivičnog zakonika u vezi člana 23 Krivičnog zakonika</span>
</p>
<p class="p6"></p>
<p class="p7">
<span>- pa sud optužene zbog izvršenja navedenog krivčnog djela primjenom citgiranih zakonskih odredbi, i odredbi iz člana 4 stav 2, člana 32, 36, 39, 42 i 51 KZ i odredbi iz člana 226, 229 i 374 ZKP-a </span>
</p>
<p class="p6"></p>
<p class="p4">
<span class="s1">O S U D J U J E</span>
</p>
<p class="p6"></p>
<p class="p7">
<span class="s1">Optuženog M.M.a na kaznu zatvora u trajanju od 3 (slovima: tri) godine, a optužene G.I. i M.R.a na kazne zatvora u trajanju od po 2 (slovima: dvije) godine i 6 (slovima: šest) mjeseci</span><span>, u koju kaznu se svoj trojici imenovanih optuženih uračunava vrijeme provedeno u pritvoru od 03.06.2011. godine do pravosnažnosti presude. </span>
</p>
<p class="p6"></p>
<p class="p7">
<span>Obavezuju se optuženi da na ime troškova krivičnog postupka solidarno plate iznos od 88,00 eura, optuženi M.M. da na ime troškova neuropsihijatrijskog vještačenja plati iznos od 412,50 eura, a da na ime paušala svi optuženi pojedinačno plate iznose od po 100,00 eura u roku od 15 dana od dana pravosnažnosti presude pdo prijetnjom prinudnog izvršenja na žiro račun Osnovnog suda u Nikšiću broj 832-152-32 i da sudu dostave dokaz o izvršenoj uplati.</span>
</p>
<p class="p6"></p>
<p class="p7">
<span>O troškovima krivičnog postupka koji se odnose na ime nagrade za rad braniocima optuženih M.M.a, Glušica Ilije i M.R.a postavljenih po službenoj dužnosti sud će odlučiti posebnim rješenjem nakon prestanka zakonskih razloga koji zahtijevaju obaveznu stručnu odbranu imenovanih optuženih. </span>
</p>
<p class="p6"></p>
<p class="p4">
<span class="s1">O b r a z l o ž e n j e</span>
</p>
<p class="p4"></p>
<p class="p6">
<span class="s1">	Osnovni državni tužilac u Nikšiću</span><span> svojom optužnicom Kt.br. 459/11 od 29.06.2011. godine, stavio je na teret optuženima M.M.u, G.I. i M.R.u izvršenje krivičnog djela teška kradja iz člana 240 stav 2 u vezi stava 1 KZ. Zamjenik ODT-a Karadžić Dragan, koji je zastupao optužni akt na glavnom pretresu, u svojoj završnoj riječi ostao je pri navodima podnijete optužnice i u konačnom predložio sudu da optužene oglasi krivim i osudi po zakonu.</span>
</p>
<p class="p6">
<span> </span>
</p>
<p class="p6">
<span class="s1">	Optuženi  M.M. </span><span>u svojoj odbrani datoj u postupku istrage i na glavnom pretresu, negirajući izvršenje krivčnog djela koje mu je stavljeno na teret optužbom, u bitnom je naveo da u noći 30/31.05.2011. godine, nije bio u društvu sa optuženim G. I. i M.R.om, a da ga je dana 01.06.2011. godine, oko 10 časova pozvao optuženi G.I., pitao ga da li može da dodje kod njega da mu nešto pomogne, ne govoreću mu o čemu se radi i rekao mu da sa sobom ponese svoju ličnu kartu i ubrzo nakon toga on je otišao u kod optuženog G. I. koji stanuje u naselju Rubeža, i na jednom mjestu pored puta u blizini kuće optuženog G. I. primijetio jednu jutanu vreću, pogledao u istu i vidio da se u toj vreći nalaze metalni komadi, nakon čega ga je optuženi G. zamolio da mu pomogne da utovari tu vreću u prtljažnik vozila marke Golf, koje vozilo je vlasništvo majke optuženog Glušica Ilije i nakon što su to učinili on optuženi G.I. i M.R., koji je takodje tada bio sa njima, su sa tim vozilom otišli do otpada sekundarnih sirovina koji je vlasništvo J. R., gdje je on ponudio na prodaju te željezne komade u vreći, ali su radnici tog otpada nakon što su pogledali šta se nalazi u vreći odbili da otkupe te metalne komade, nakon čega su njih trojica otišli do otpada sekundarnih sirovina koji je vlasništvo optuženog K.D., koji otpad je lociran u naselju pod Trebjesom, gdje je optuženi M. izašao iz vozila i optuženom K.D. ponudio na prodaju metalne komade u vreći i optuženi K. je to prihvatio da kupi, nakon čega su on i optuženi G. iznijeli džak iz prtljažnika vozila do vage na otpadu, nakon čega se on vratio u vozilo a optuženi G. i M. ostali sa optuženim K. da bi se nakon nekoliko minuta njih dvojica vratili do vozila i sopštili da su uzeli nešto novca od prodaje metalnih predmeta i uputili se ka gradu i on je kada su došli u blizinu srednje Elektro škole rekao optuženom G. da zaustavi vozilo, što je isti i učinio i tada je on izašao iz vozila optuženog G. i otišao svojoj kući. Takodje je istakao da sa kradjom bronzanih bisti sa gradskog groblja nema nema nikakve veze, da od prodaje metalnih komada od tih bisti nije imao nikakve koristi, niti su mu optuženi G. i M. nudili neki novac od te prodaje.</span>
</p>
<p class="p6"></p>
<p class="p6">
<span>            U svojoj završnoj riječi optuženi M.M. je, ostajući pri svojoj odbrani, lično i preko svog branioca predložio sudu da ga što je moguće blaže kazni imajući u vudu činjenicu da je imenovani optuženi lice sa ograničenim metalnim sposobnostima i da uz eventualno izrečenu kaznu optuženom izrekne i mjeru bezbjednosti obaveznog psihijatrijskog liječenja.</span>
</p>
<p class="p6"></p>
<p class="p7">
<span class="s1">Optuženi G.I.</span><span> na glavnom pretresu izjasnio se da priznaje izvršenje krivičnog djela koje mu je stavljeno na teret optužbom i u bitnom istakao da se dana 30.05.2011. godine u večernjim časovima, sa svojim vozilom marke Golf II registarskih oznaka NK AJ 836, u društvu sa optuženim M.R.om i M.M.om jedno vrijeme vozio po gradu i da im je za vrijeme trajanje te vožnje optuženi M.M. predložio da odu do gradskog groblja u Nikšiću i sa istog oduzmu neke biste koje bi kasnije prodali, što su on i optuženi M. prihvatili i negdje oko ponoći sva trojica zajedno su otišli do starog gradskog groblja koje se nalazi iza Hrama Svetog Vasilija Ostroškog i na ulazu u groblje on je parkirao svoje vozilo, nakon čega je optuženi M. izašao iz vozila i rekao im da ga sačekaju, da bi nakon kraćeg vremena optuženi M. iz unutrašnjosti groblja njega i optuženog M. pozvao da udju u groblje, što su oni i učinili, da bi zatim sva trojica otišli do jedne biste na nadgrobnom spomeniku koja se nalazila u blizini ograde groblja i pokušali da upotebom fizičke snage tu bistu skinu sa nadgrobnog spomenika, da bi nakon nekoliko pokušaja on odustao i otišao do svog vozila, kojom prilikom mu je optuženi M. rekao da ih čeka pored vozila što je on i učinio. Dalje je objasnio da su nakon par minuta do njegovog vozila došli optuženi M. i M. noseći medju sobom jednu bistu koju su ostavili pored puta u neposrednoj blizini vozila, zatim su se optuženi M. i M. vratili u unutrašnjost groblja i nakon par minuta ponovo došli do njega sa još dvije biste koje su nosili medju sobom, da bi zatim sva trojica te tri biste ubacili u gepek njegovog vozila i iste odvezli i ostavili na jednoj livadi u neposrednoj blizini groblja u naselju Rubeža, nakon čega su otišli svojim kućama. Takodje je objasnio da ga je narednog dana dakle 31.05.2011. godine oko 11 časova pozvao optuženi M.M. i predložio mu da odu i razbiju biste koje su prethodne noći oduzeli sa groblja, na šta mu je on rekao da ne može to da učini jer mora za Podgoricu i nakon toga otišao u Podgoricu gdje se zadržao do 17 časova, kada ga je optuženi M. ponovo pozvao da odu da polome biste što je on tada prihvatio, zatim otišao i našao se sa optuženima M.M.om i M.R.om i sa vozilom Golf II iste odvezao do livade gdje su prethodne noći ostavili otudjene biste, zatim otišao svojoj kući da ruča gdje se zadržao nekih sat vremena, sve dok ga optuženi M. nije pozvao da dodje za njega i optuženog Mrvoševića  i nakon tog poziva on je otišao do mjesta gdje je prethodno ostavio optužene M.R.a i M.M.a i tamo iste zatekao pri kraju lomljenja bisti i tom prilikom od optuženog M. uzeo čekić i pokušao da slomi jedan komand bronzane biste i pošto u tome nije uspio tada su on i optuženi M. i M.ć zajedno bronzane komade polomljenih bisti spakovali u bijele jutane džakove, koje su ubacili u prtljažnik njegovog vozila, zatim otišli na otpad sekundarnih sirovina vlasništvo V. S., koji otpad se nalazi u Bistričkom naselju, gdje su ponudili na prodaju polomljene komade bronze i pošto nijesu uspjeli da prodaju te komade otišli su svojim kućama, a džakovi sa polomljenim komadima bisti su ostali u prtljažniku njegovog vozila.</span><span class="s2"> </span><span>Dalje je objasnio da se dana 01.06.2011. godine, oko 12 časova našao sa optuženim M.M.om i M.R.om, nakon čega su sva trojica zajedno otišli do otpada sekundarnih sirovina vlasništvo porodice Janjušević i ponudili na prodaju bronzane komade polomljenih bisti i pošto su na tom otpadu odbili da otkupe tu bronzu oko 14 časova su otišli su na otpad sekundarnih sirovina koje je vlasništvo K.D., koji otpad se nalazi u ulici R., gdje su optuženom K. ponudili na prodaju bronzane komade što je isti prihvatio nakon što je vizuelno pregledao sadržinu džakova i nakon toga mjerenjem utvrdio da se radi o količini od 90 kilograma bronze i optuženom M.M.u dao novac u iznosu od 230,00 eura, koji novac su kasnije on i optuženi M. i M. podijelili medjusobno na tri jednaka dijela. </span>
</p>
<p class="p7"></p>
<p class="p6">
<span>            U svojoj završnoj riječi optuženi G.I. je, ostajući pri datom priznanju, lično i preko svog branioca predložio sudu da ga što je moguće blaže kazni. </span>
</p>
<p class="p6"></p>
<p class="p7">
<span class="s1">Optuženi M.R.</span><span> na glavnom pretresu priznao je izvršenje krivičnog djela koje mu je stavljeno na teret optužbom i u bitnom istakao da se dana 30.05.2011. godine, u večernjim časovima, našao sa svojim drugovima optuženim G. I. i M.M.om, da su se sva trojica sa vozilom marke Golf II, koje je vlasništvo optuženog G. I.jedno vrijeme vozili kroz grad i da je za vrijeme trajanja te vožnje optuženi M.M. predložio da podju do gradskog groblja da otudje biste koje bi kasnije prodali, što su on i optuženi G.I. prihvatili i negdje oko ponoći otišli su do starog gradskog groblja koje se nalazi iza Hrama Svetog Vasilija Ostroškog, gdje je optuženi G. svoje vozilo parkirao na ulazu u groblje, nakon čega su sva trojica ušli u ogradjeni dio groblja, otišli do jedne biste koja se nalazila u blizini ograde groblja, skinuli je sa nadgrobne ploče, s tim što optuženi G. nije učestvovao u samoj radnji skidanja biste sa nadgrobnog spomenika, i odnijeli je na jedno mjesto pored puta u neposrednu blizini vozila optuženog G. I.. Dalje je objasnio da je nakon toga optuženi G.I. ostao pored vozila na kapiji groblja da čuva stražu da neko ne naidje, a da su on i optuženi M. otišli u unutrašnjost groblja skinuli još dvije biste i donijeli do vozila optuženog G. gdje su ih zajedno utovarili u prtljažnik vozila, zatim odvezli i ostavili u mjestu K. u jednom žbunu pored puta koji prolazi kroz to mjesto i tom prilikom se dogovorili da se sjutra dan sastanu i polome otudjene biste kako bi ih lakše prodali. Takodje je objasnio da se dana 31.05.2011. godine, sastao sa optuženim M.M.om i G. I. nakon čega ih je optuženi G. sa svojim vozilom odvezao do mjesta gdje su prethodne noći ostavili otudjene biste, da bi zatim optuženi Glušica otišao svojoj kući da ruča, a on i optuženi M. ostali i lomili otudjene biste, da bi nakon nekih četrdesetak minuta došao i optuženi G. koji se pridružio kako u lomljenju bisti, tako i u pakovanju polomljenih komada polomljenih bisti u jutane džakove i nakon što su to zajednički učinili te džakove su stavili u prtaljažnik vozila i odvezli se do otpada sekundarnih sirovina koji je vlasništvo porodice V. koji otpad se nalazi u Bistričkom naselju, i pošto nijesu uspjeli da prodaju polomljene komade bronze na tom otpadu otišli su kućama, uz dogovor da se nadju sjutradan da prodaju komade otudjenih metalnih bisti. Takodje je objasnio da su sjutradan, dakle 01.06.2011. godine, on i optuženi M. i G., sa vozilom marke Golf optuženog G. I. otišli prvo na otpad vlasništvo porodice J.gdje takodje nijesu uspjeli da prodaju polomljene komade bronzanih bisti, da bi negdje oko 14 časova otišli na otpad sekundarnih sirovina vlasništvo optuženog K.D. gdje su imenovanom optuženom prodali komade otudjenih bronzanih bisti za iznos od 230,00 eura, koji novac su njih trojica optuženih medjusobno podijelili na jednake djelove. </span>
</p>
<p class="p7"></p>
<p class="p6">
<span>            U svojoj završnoj riječi optuženi M.R. je, ostajući pri datom priznanju lično i preko svog branioca predložio sudu da ga što je moguće blaže kazni. </span>
</p>
<p class="p6"></p>
<p class="p6">
<span>             Sud je na glavnom pretresu u dokaznom postupku pročitao zapisnik o uvidjaju Uprave policije CG PJ Nikšić Ku.br. 289 od 01.06.2011. godine, zapisnik o uvidaju Uprave policije CG PJ Nikšić Ku.br. 290 od 01.06.2011. godine, zapisnik o uvidjaju Uprave policije CG PJ Nikšić Ku.br. 291 od 02.06.2011. godine, izvršio uvid u foto-dokumentacije Uprave policije CG PJ Nikšić br. 453/11 od 02.06.20l11. godine, br. 452/11 od 02.06.2011. godine, br. 449/11 od 01.06.2011. godine i br. 450 od 01.06.2011. godine, pročitao potvrdu Uprave policije CG-PJ Nikšić o oduzimanju predmeta od optuženog K.D. na saglasan predlog stranaka pročitao iskaze oštećenih P. K. M. Dj.svjedoka R. B. oštećenog R. Z.svjedoka P. B. i nalaz i mišljnenje stalnog sudskog vještaka i ovlašćenog aktuara ing. Šljivančanin Milana date u postupku istrage i na ranije održanim ročištima glavnog pretresa, na saglasan predlog stranaka pročitao nalaz i mišljenje vještaka neuropsihijatra dr. Mitrić Borislava i vještaka psihologa P. N. o stanju duševnog zdravlja optuženog M.M.a i neposredno saslušao vještaka neuropsihijatra dr.M. B.pročitao službenu zabilješku sačinjenu do strane postupajućeg sudije K.br. 393/2011 od 30.09.2011. godine i pročitao izvode iz kaznene evidencije za optužene G.I., M.R.a i K.D.  date od Uprave policije CG-PJ Nikšić, dok je sud po službenoj dužnosti odustao od pribavljanja izvoda iz KE za optuženog M.M.a koji je rodjen na teritoriji R. S., smatrajući da je službenom zabilješkom postupajućeg sudije koja je sačinjena nakon izvršenog uvida u Iks upisnik, dakle službenu evidenciju koja se vodi u vezi izvršenja krivičnih sankcija Osnovnog suda u Nikšiću u potpunosti utvrdjeno činjenično stanje u pogledu ranije osudjivanosti optuženog M.M.a.</span>
</p>
<p class="p6"></p>
<p class="p6">
<span>                Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i odbranom optuženog M.M.a, te kazivanjem optuženih G. I. i M.R.a, sud je na nesumnjiv način utvrdio da su optuženi M.M., G.I., M.R. počinili krivično djelo koje im je stavljeno na teret optužbom, pa ih je zbog izvršenja istog oglasio krivim i krivično pravno odgovornim sa sljedećih razloga:</span>
</p>
<p class="p6"></p>
<p class="p6">
<span>	Zapisnikom o uvidjaju Uprave policije CG-PJ Nikšić Ku.br. 290 od 01.06.2011. godine i fotodokumentacijom Uprave policije CG-PJ Nikšić broj 449/11 utvrdjeno je da je oštećena P.K. dana 01.06.2011 godine službenicima policije prijavila da je sa njene porodične grobnice koja se nalazi u starom gradskom groblju otudjena bronzana bista sa likom njenog pokojnog supruga P. V. i da su službenici Uprave policije CG-PJ Nikšić prilikom vršenja uvidjaja konstatovali da se porodična grobnica P. K. nalazi u starom gradskom groblju, da se na grobnici nalazi nadgrobna ploča na kojoj se nalazila postavljena bista koja je za nadgrobnu ploču bila pričvršćena metalnim ankerom, te da bista nedostaje sa nadgrobne ploče i da na metalnom ankeru kojim je bista bila pričvršćena za nadgrobnu ploču postoji oštećenje koje je nastalo presijecanjem istog </span>
</p>
<p class="p6"></p>
<p class="p6">
<span>	Zapisnikom o uvidjaju Uprave policije CG PJ Nikšić broj 289 od 01.06.2011. godine i foto-dokumentacijom Uprave policije CG-PJ Nikšić broj 450/11 od 01.06.2011. godine, utvrdjeno je da je dana 01.06.2011. godine službenicima policije R. B. iz Danilovgrada prijavio da je sa njegove porodične grobnice u starom gradskom groblju otudjena bronzana bista sa likom njegovog pokojnog strica R. S. i da su službenici Uprave policije CG-PJ Nikšić postupajući po toj prijavi izvršili uvidjaj na licu mjesta i tom prilikom konstatovali da se grobnica pokojnog R. S. nalazi na starom gradskom groblju, na udaljenosti oko 30 metara od ulaza u gradsku kapelu, sa lijeve strane asfaltne staze koja vodi kroz groblje, da se na samoj grobnici nalazi mermerni spomenik sa ispisanim imenom pokojnog Radojević Sava i da sa spomenika nedostaje bista koja je za spomenik bila pričvršćena metalnim ankerom na kome se uočavaju tragovi kidanja. </span>
</p>
<p class="p6"></p>
<p class="p6">
<span>	Zapisnikom o uvidjaju Uprave policije CG-PJ Nikšić Ku.br.291 od 02.06.2011. godine, i foto-dokumentacijom Uprave policije CG PJ Nikšić broj 452/11 od 02.06.2011. godine, utvrdjeno je da je dana 02.06.2011. godine M.Dj. iz Nikšića službenicima policije prijavio da je sa njegove porodične grobnice otudjena bronzana bista sa likom njegovog pokojnog oca M. G.da su postupajući po toj prijavi službenici policije izvršili uvidjaj na mjestu dogadjaja i tom prilikom konstatovali da se porodična grobnica koja je vlasništvo M. Dj. nalazi u starom gradskom groblju, da se na istoj nalazi nadgrobna ploča i da sa nadgrobne ploče nedostaje bista sa likom pokojnog M. G., koja bista je za nadgrobnu ploču bila pričvršćena metalnim ankerom i da se na metalnom ankeru uočavaju oštećenja koja su nastala presijecanjem istog .</span>
</p>
<p class="p6"></p>
<p class="p6">
<span>	</span><span class="s1">Oštećena P.K.</span><span> u svom iskazu u bitnom je istakla da u krugu starog gradskog groblja njena porodica ima grobnicu u kojoj je sahranjen njen pokojni muž P. V. koji je tragično stradao prije 20 godina, da je neposredno nakon smrti njenog supruga na nadgrobnu ploču postavljena bronzana bista sa njegovim likom i da je kritičnog dana dobila poziv od nekih svojih poznanika koji su je tom prilikom obavijestili da sa nadgrobne ploče na porodičnoj grobnici nedostaje bista sa likom njenog pokojnog supruga, nakon čega je ona cijeli dogadjaj prijavila službenicima policije. Takodje je istakla da je kada se neposredno uvjerila da sa nadgrobne ploče na porodičnoj grobnici nedostaje bista sa likom njenog pokojnog supruga doživljela stres gotovo iste jačine kao i kada je saznala da je njen suprug izgubio život i da se ne može sa sigurnošću izjasniti koliko je plaćena ta bista, ali da misli da se radilo o iznosu od 8.000,00 DEM koji je platio njen pokojni svekar, ali da je bez obzira na materijalnu vrijednost biste ona za nju i za ostale članove njene porodice imala neprocjenjivu virjednost. U konačnom je istakla da se kao oštećena pridružuje krivičnom gonjenju protiv optuženih a da će pravo na naknadu štete ostvariti u parničnom postupku. </span>
</p>
<p class="p6"></p>
<p class="p6">
<span>	</span><span class="s1">Svjedok P. B.</span><span> u svom iskazu u bitnom je naveo da mu je poznato da je u noći 30/31 05.2011 godine otudjena bronzana bista sa likom njegovog pokojnog oca V. koja bista je bila postavljena na nadgrobnu ploču porodične grobnice koja se nalazi u starom gradskom groblju, da je sama bista za spomenik bila pričvršćena ankerima i da se radilo o bisti koja je bila izradjena od bronze, da je istu izradila akademska umjetnica A. M. Dj. i da je pored bronze prilikom izrade biste korišćena i takozvana zlatna pjena i da se radilo o bisti čija je vrijednost bila u vrijeme izrade oko 8.000 DEM, ali je bez obzira na materijalnu vrijednost biste za njega i za ostale članove ostale porodice ta bista imala neprocenjivu vrijednost.</span>
</p>
<p class="p6"></p>
<p class="p6">
<span>	</span><span class="s1">Svjedok R. B.</span><span> u svom iskazu u bitnom je istakao da je od strane nekih njegovih rodjaka dana 31.05.2011. godine, obaviješten da je sa njegove porodične grobnice koja se nalazi u starom gradskom groblju u Nikšiću otudjena bronzana bista sa likom njegovog pokojnog strica R. S., i da je on odmah zatim došao u Nikšić i vidio da na nadgrobnom spomeniku nema te biste, što je odmah prijavio službenicima policije koji su ga narednog dana obavijestili da su tu otudjenu bistu pronašli polomljenu. Takodje je istakao da se radilo o velikoj bisti koja je predstaljala poprsje i glavu sa likom njegovog pokojnog strica i da je ista bila za postolje zalijepljena i pričvršćena takozvanim metalnim ankerima.</span>
</p>
<p class="p6"></p>
<p class="p6">
<span>	</span><span class="s1">Oštećeni R. Z.</span><span> u svom iskazu u bitnom je naveo da je od strane svog brata od strica R. S. jednog dana krajem maja mjeseca 2011. godine, obaviješten da je sa njihove porodične grobnice koja se nalazi u starom gradskom groblju u Nikšiću otudjena broznana bista sa likom i poprsjem njegovog pokojnog oca R. S.da se radilo o bisti velikih gabarita čija je težina bila izmedju 40 i 50 kilograma, da je bista bila izradjena od bronze 1981. godine u Z. i da je autor biste bio akademski vajar koji se preziva V. iz Z. i da se ne može sjetiti koliko je ta bista plaćena u vrijeme izgrade iste. U konačnom je istakao da se kao oštećeni pridružuje krivčnom gonjenju protiv optuženih.</span>
</p>
<p class="p6"></p>
<p class="p6">
<span class="s1">	Oštećeni</span><span> </span><span class="s1">M. Dj.</span><span> u svom iskazu u bitnom je naveo da je u noći 30/31.05.2011. godine iz starog groblja u Nikšiću, sa njegove porodične grobnice, otudjena bista sa likom njegovog pokojnog oca M. G. koja bista je bila izradjena od bronze od strane autora akademskog vajara V.V. i da je ista postavljena 1980. godine, nakon smrti njegovog oca. Takodje je istakao da se ne može sjetiti koliko je koštala izrada te biste, ali da se sjeća da je samo izlivanje iste platio 2.000,00 DEM.  U konačnom je istakao da se kao oštećeni pridružuje krivčnom gonjenju protiv optuženih, a da će eventualno pravo na naknadu štete ostvariti u parničnom postupku. </span>
</p>
<p class="p6"></p>
<p class="p6">
<span>	Stalni sudski vještak i ovlašćeni aktuar Š. ing. M. u svom nalazu i mišljenju procijenio je vrijednost bronzane biste sa likom pokojnog R. S. u iznosu od 3.900,00 eura, bronzane biste sa likom pokojnog M. G. na iznos od 3.900,00 eura i bistu sa likom pokojnog P. V. na iznos od 4.450,00 eura, tako da ukupna vrijednost sve tri otudjene biste iznosi 12.250,00 eura. </span>
</p>
<p class="p6">
<span> </span>
</p>
<p class="p6">
<span>	Nalazom i mišljenjem datim od strane vještaka neuropshijatra dr.M. B. i vještaka pshiloga P. N. koji nalaz i mišljenje je sud cijenio kao jasan stručan i objektivan, jer je isti dat po pravilima struke i na osnovu izvršenog pregleda optuženog M.M.a i uvidom u medicinsku dokumentaciju za imenovanog optuženog, utvrdjeno je da optuženi M.M. ne boluje od trajnog duševnog oboljenja, da ne pokazuje simptome duševne zaostalosti i da je imenovani  optuženi u vrijeme izvršenja predmetnog krivičnog djela bio uračunljiv, odnosno da je u vrijeme izvršenja predmetnog krivičnog djela mogao shvatiti značaj svog djela i upravljati svojim postupcima. Imenovani vještaci su se svom nalazu i mišljenju takodje izjasnili da se kod okrivljenog javlja antisocijalni poremećaj ličnosti koji aktuelno ispoljava neurotsku kliničku sliku sa anksiozno-depresivnom simptomatologijom, tako da je potrebno povremeno ambulantno ili hospitalno praćenje od strane psihijatra radi trajnije korekcije psihičkog i socijalnog funskcionisanja optuženog.</span>
</p>
<p class="p6"></p>
<p class="p7">
<span>Na osnovu činjenica utvrdjenih navedenim zapisnicima o uvidjaju i foto-dokumentacijama Uprave policije CG-PJ Nikšić i na osnovu navedenih kazivanja optuženog M.R.a i optuženog G. I. sud je na nesumnjiv način utvrdio da su optuženi M.M., G.I. i M.R. kao saizvršioci počinili krivično djelo teška kradja iz člana 240 stav 2 u vezi stava 1 KZ na način, u vrijeme i na mjestu kako je to predstavljeno u izreci presude. Naime, kazivanjem optuženih M.R.a i Glušica Ilije utvrdjeno je da su sva trojica optuženih, dakle i optuženi M.M. i optuženi G.I. i M.R. u noći 30./31.05.2011.godine zajedničkim djelovanjem izvršila otudjivanje sve tri predmetne bronzane biste sa nadgrobnih ploča u starom gradskom groblju u Nikšiću, čime su jasno manifestovali svoju volju ka izvršenju predmetnog krivičnog djela, pri čemu je po ocjeni suda potpuno nebitna činjenica da li je optuženi G.I. neposredno učestvovao u samoj radnji skidanja bisti sa nadgrobnih ploča, jer je u toku postupka nesporno utvrdjeno da je imenovani optuženi kritične večeri, nakon što sa optuženim M.i M. u prvom navratu nije uspio da odvoji bronzanu bistu sa nadgrobne ploče, pored svog vozila čekao čuvajući stražu optuženim M. i M. dok su isti skidali biste sa nadgrobnih ploča, da bi zatim optuženi G. te otudjene biste sa svojim vozilom prevezao do mjesta Kunovo, gdje je sjutradan zajedno sa optuženima M.i M. učestvovao u lomljenju bisti, a dan nakon toga sa imenovanom dvojicom optuženih polomljene komade bronzanih bisti prodao na otpadu sekundarnih sirovina K.D. i uzeo za sebe trećinu novca dobijenog prodajom polomljenih djelova bronzanih bisti. U tom pravcu sud je, imajući u vidu utvrdjeno činjenično stanje, djelimično izmijenio činjenični opis kritičnog dogadjaja u odnosu na činjenični opis istog predstavljen u optužnici ODT-a, sa kojom izmjenom po ocjeni suda nije prekoračen objektivni indentitet optužbe na štetu optuženih.</span>
</p>
<p class="p7"></p>
<p class="p7">
<span>Cijeneći subjektivni odnos optuženih M.M.a, Glušica Ilije i M.R.a prema učinjenom krivičnom djelu sud je utvrdio da su prilikom izvršenja predmetnog krivičnog djela sva trojica imenovanih optuženih postupali sa direktnim umišljajem, jer iz utvrdjenog činjeničnog stanja nedvosmisleno proizilazi da su imenovana trojica optuženih preduzimajući radnje izvršenja krivičnog djela bliže opisane u izreci presude postupali s očiglednom namjerom da na taj način oduzimanjem stvari za koje su znali da vrijednost istih prelazi 3.000,00 eura, jer je opšte poznata činjenica svim gradjanima da su biste na nadgrobnim spomenicima, s obzirom na činjenicu da su načinjene od bronze, dakle plemenitog metala i po posebnoj narudžbi i metodologiji izrade, predmeti koji imaju veliku materijalnu vrijednost, oduzimanjem takvih predmeta sebi pribave protiv pravnu imovinsku korist, odakle nedvosmisleno proizilazi da su optuženi M.M., G.I. i M.R. bili svjesni da na taj način čine predmetno krivično djelo i htjeli njegovo izvršenje. </span>
</p>
<p class="p7"></p>
<p class="p7">
<span>Cijeneći odbranu optuženog M.M.a sud je istu odbacio kao neosnovanu i usmjerenu na izbjegavanje krivično pravne odgovornosti iz razloga što je odbrana imenovanog optuženog u cjelosti opovrgnuta kazivanjem optuženih G. I. i M. R. koji su u svojim iskazima naveli da je optuženi M.M. bio inicijator otudjivanja predmetnih bronzanih bisti sa starog gradskog groblja i da je zajedno sa njima učestvovao i u kradji bisti, zatim lomljenju otudjenih bisti i prodaji polomljenih komada bronzanih bisti, koje iskaze optuženih je sud u cjelosti prihvatio kao istinite i na istima zasnovao odluku i o krivici imenovanih optuženih i o krivici optuženog M.M.a. </span>
</p>
<p class="p6"></p>
<p class="p7">
<span>Prilikom donošenja odluke o krivičnoj sankciji optuženima sud je u smislu člana 42 stav 1 KZ kao olakšavajuće okolnosti na strani optuženih G. I. i M.R.a našao relativnu mladost u vrijeme izvršenja krivičnog djela i njihovo priznanje i iskazano kajanje zbog izvršenog krivičnog djela, i njihovu raniju neosudjivanost utvrdjenu uvidom u izvoed iz KE, dok na strani optuženog M.M.a po ocjeni suda nije bilo olakšavajućih okolnosti, dok je raniju osudjivanost imenovanog optuženog utvrdjenu službenom zabilješkom postupajućeg sudije sud istom cijenio kao otežavajuću okolnost jer je očigledno da je imenovani optuženi lice pokazuje sklonost ka izvršenju krivičnih djela i da kazne koje su optuženom izricane prilikom ranije osudjivanosti na istog nijesu u dovoljnoj mjeri uticale da ne čini nova krivična djela. Takodje na strani optuženih M.M.a M.R.a i Glušica Ilije sud je kao otežavajuću okolnost našao i okolnosti pod kojm je izvršeno predmetno krivično djelo iz razloga što se radi o kradji predmeta sa groblja- bronzanih bisti postavljenih na nadgrobnim pločama na gradskom groblju, što po ocjeni suda ukazuje na naročitu bezobzirnost optuženih prilikom izvršenja predmetnog krivičnog djela. Cijeneći navedene okolnosti sud je primjenom odredbe člana 36 KZ optuženog M.M.a osudio na kaznu zatvora u trajanju od tri godine, a optužene G.I. i M.R.a na kazne zatvora u trajanju od po dvije godine i šest mjeseci, u koje kazne je optuženima shodno oredbi člana 51 KZ uračunato vrijeme provedeno u pritvoru, smatrajući da su navedene kazne primjerene težini krivičnog djela i optuženima kao izvršiocima istog i da će se sa ovakvim kaznama na optužene u dovoljnoj mjeri uticati da ne čine nova krivična djela i da će se na taj način u slučaju imenovanih optuženih ostvariti svrha kažnjavanja iz člana 32 KZ  u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p8"></p>
<p class="p6">
<span>            Odluku o troškovima krivičnog postupka sud je donio na osnovu člana 226 i 229 ZKP-a i istom obavezao optužene da na ime  troškova krivičnog psotupka solidarno plate iznos od 88,00 eura, koji iznos se odnosi na ime nagrade vještaku i ovlašćenom aktuaru za dati nalaz i mišljenje, okrivljeni M.M.a da na ime troškova neuropsihijatrijskog vještačenja plati iznos od 412,50 eura i sve optužene da na ime paušala kao dijela krivičnog postupka plate iznos od po 100,00 eura, koji iznosi su odredjeni imajući u vidu složensot predmeta trajanje postupka i imovne prilike optuženih, dok je sud odredio da će o troškovima krivičnog postupka koji se odnose na ime nagrade za rad branioca optuženih M.M.a, G. I. i M.R.a postavljenim po službenoj dužnosti odlučiti posebnim rješenjem nakon prestanka zakonskih razloga koji zahtijevaju obaveznu stručnu odbranu imenovanih optuženih, jer bi donošenje odluke suda prije prestanka tih zakonskih razloga po mišljenju suda bilo preuranjeno.</span>
</p>
<p class="p6"></p>
<p class="p7">
<span>Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p6"></p>
<p class="p4">
<span class="s1">OSNOVNI SUD U NIKŠIĆU</span><span>, dana 12.04.2012. godine</span>
</p>
<p class="p4"></p>
<p class="p3"></p>
<p class="p3">
<span class="s1">Zapisničar                                                                                                              S U D I J A</span>
</p>
<p class="p3">
<span class="s1">Papović Budimirka s.r.                                                                                  Djuričković Igor s.r. </span>
</p>
<p class="p3"></p>
<p class="p3"></p>
<p class="p3">
<span class="s1">	Za tačnost otpravki tvrdi i ovjerava: SLužbenik suda</span>
</p>
<p class="p3"></p>
<p class="p3">
<span class="s1">PRAVNA POUKA: Protiv ove presude dozvoljena je žalba u roku od 15 dana od dana </span>
</p>
<p class="p3">
<span class="s1">                                   Prijema iste preko ovog suda Višem sudu podgorica </span>
</p>
<p class="p3"></p>
<p class="p3"></p>
<p class="p9"></p>


</body>
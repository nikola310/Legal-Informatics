<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800;font-style:italic }
.span2{;font-size:12pt;font-family:'Arial'}
.span3{color:#FF0000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span2"> </span>
</p>
<p style="text-align:right">
<span class="span2">                                                                                                                                           K. 289/13</span>
</p>
<p style="text-align:center;">
<span class="span2">U IME CRNE GORE</span>
</p>
<p>
<span class="span2">OSNOVNI SUD U PODGORICI, po sudiji Nadi Rabrenović, uz učešće Radojke Rakočević, kao zapisničara, u krivičnom predmetu protiv okrivljenog V. Č., zbog krivičnog djela ugrožavanje javnog saobraćaja iz čl. 339  st. 3, u vezi st.1 Krivičnog zakonika, po Optužnom predlogu Osnovnog državnog tužilaštva u Podgorici, Kt. br.994/12 od 11.03.2013. godine, nakon održanog glavnog i javnog pretresa dana 05.02.2014. godine, u prisustvu zastupnika optužbe N. P., savjetnika na radu kod Osnovnog državnog tužilaštva u Podgorici i okrivljenog V. Č., donio je i istog dana javno objavio,</span>
</p>
<p style="text-align:center;">
<span class="span2">P R E S U D U </span>
</p>
<p>
<span class="span2">OKRIVLJENI: </span>
</p>
<p>
<span class="span2">V. Č., JMBG ..., od oca B. i majke D., rođene V., rođen ... godine u P. sa prebivalištem u P., završio pravni fakultet, zaposlen u GC, neoženjen, lošeg imovnog stanja, neosuđivan,</span>
</p>
<p style="text-align:center;">
<span class="span2">K r i v  j e,</span>
</p>
<p>
<span class="span2">Zato što je:</span>
</p>
<p>
<span class="span2">Dana 09.03.2012. godine, oko 19,30 časova, na raskrsnici ulica ... i ..., u P., ne pridržavajući se saobraćajnog propisa iz čl. 36 st. 2 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što je upravljao putničkim vozilom marke ’’Passat’’, registarskih oznaka PG ..., lijevom saobraćajnom trakom desne kolovozne trake Ulice ... i dolaskom na raskrsnicu sa Ulicom ..., vozilom skrenuo u lijevo, a da prethodno nije propustio putničko vozilo, marke ’’Golf’’ , registarskih oznaka BD ..., kojim je iz suprotnog smjera upravljao Ć. Z., a koje vozilo je na raskrsnici zadržavalo pravac kretanja, pri čemu je bio svjestan da ovakvom nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći, usljed čega je došlo do sudara prednjeg čeonog dijela vozila ’’golf’’ i zadnjeg desnog dijela vozila ’’passat’’, nakon čega je vozilo ’’Passat’’ bilo potisnuto naprijed i desnom bočnom stranom je udarilo u prednji desni dio vozila ’’Fiat Punto’’, registarskih oznaka PG ..., kojim je upravljao M. M., a koje vozilo je bilo zaustavljeno na semaforima, kojom prilikom je saputnik u vozilu ’’Golf’’, oštećena Š. D. zadobila laku tjelesnu povredu, u vidu nagnječine desnog stopala, praćene istegnućem mekih tkiva desnog skočnog zgloba,</span>
</p>
<p>
<span class="span2">- čime je izvršio krivično djelo ugrožavanje javnog saobraćaja iz čl. 339 st. 3, u vezi st. 1 Krivičnog Zakonika Crne Gore,</span>
</p>
<p>
<span class="span2">Pa sud okrivljenom, primjenom citiranih zakonskih odredbi, te čl. 2, 4, 5, 42, 52, 53 i 54 Krivičnog zakonika Crne Gore, te čl. 229 i 374 Zakonika o krivičnom postupku,           i z r i č e</span>
</p>
<p style="text-align:center;">
<span class="span2">USLOVNU OSUDU</span>
</p>
<p>
<span class="span2">Kojom okrivljenom utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ako okrivljeni za vrijeme od 1 (jedne) godine po pravosnažnosti presude ne izvrši novo krivično djelo. </span>
</p>
<p>
<span class="span2">OBAVEZUJE SE okrivljeni da, na ime troškova krivičnog postupka, uplati Osnovnom državnom tužilaštvu u Podgorici iznos od 143,00 eura, a Osnovnom sudu u Podgorici na ime troškova krivičnog postupka iznos od 44,00 eura, i na ime sudskog paušala, iznos od 30,00 eura, sve u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>
<span class="span2">Osnovno državno tužilaštvo u Podgorici podnijelo je Optužni predlog, Kt. br. 994/12 od 11.03.2013. godine, protiv okrivljenog V. Č., zbog krivičnog djela ugrožavanje javnog saobraćaja iz čl. 339 st. 3, u vezi st. 1 Krivičnog zakonika Crne Gore. Zastupnik optužbe u završnoj riječi u cjelosti je ostala pri podnijetom Optužnom predlogu, jer je svim provedenim dokazima na glavnom pretresu dokazano da je okrivljeni izvršio krivično djelo koje mu je Optužnim predlogom stavljeno na teret i predložila je sudu da istog oglasi krivim i osudi po Zakonu, za predmetno krivično djelo, u granicama propisanim Krivičnim zakonikom.</span>
</p>
<p>
<span class="span2">Okrivljeni V. Č. u svojoj odbrani na glavnom pretresu od 11.06.2013. godine nije priznao izvršenje  krivičnog djela stavljenog mu na teret i naveo je da se tom prilikom kretao vozilom ’’Passat’’ iz pravca P. i na tzv. C. raskrsnici imao je namjeru da skrene lijevo, posmatrano za njegov smjer kretanja, odnosno u pravcu Z., a kretao se saobraćajnom trakom koja je namijenjena  za skretanje u lijevo. Predmetna raskrsnica regulisana je i semaforima i za njegov smjer kretanja  bilo je upaljeno zeleno svijetlo. Iz pravca C. nailazilo je vozilo ’’Golf’’, nije siguran kojom trakom se tom prilikom  kretalo, a po njegovoj procjeni vozilo ’’Golf’’ nije bilo ušlo u raskrsnicu i bilo je na dovoljnoj udaljenosti, da je pri normalnoj brzini mogao da  bezbjedno prođe kroz  raskrsnicu, odnosno, da skrene u lijevo, prema Z.. Vozilo, ’’Golf’’, koje je nailazilo iz pravca C. , kretalo se u granicama dozvoljene brzine (oko 50 km/h). Međutim, kako je došlo do nezgode smatra da se vozilo ’’Golf’’ , koje je nailazilo iz pravca C., tom prilikom kretalo mnogo većom brzinom i po njegovoj realnoj procjeni mogao je da bezbjedno prođe kroz tu raskrsnicu. Vozilo ’’Golf’’ udarilo je u zadnji desni dio vozila kojim je upravljao, od kojeg udara se iskrivio zadnji desni točak na njegovom vozilu i od siline udara njegovo vozilo se dva puta okrenulo, a zatim je ostvarilo kontakt sa trećim vozilom koje je bilo zaustavljeno iz pravca Z. i koje je čekalo signal na semaforu za prolazak kroz raskrsnicu, ali je prije kontakta sa njegovim vozilom bilo zaustavljeno. U vozilu kojim je upravljao bio je sam, a u vozilu ’’Golf’’ bili su vozač i suvozač, a ne sjeća se gdje je bilo mjesto kontakta vozila. Tom prilikom se kretao brzinom od 20 km/h do 30 km/h. U toj saobraćajnoj nezgodi zadobio je povrede u predjelu glave, tako da i  danas osjeća bolove u vratnom dijelu. Odmah nakon nezgode prebačen je u bolnicu, pošto je krvario, a vozač i suvozač iz vozila ’’Golf’’ su naknadno dovezeni u bolnicu, gdje ih je vidio. Sa vozačem vozila ’’Golf’’ kontaktirao je telefonom i pitao ga ima li nekih problema od posledica nezgode. Ne zna da li je bilo vozila iza vozila ’’Golf’’, pretpostavlja da jeste, ali se tih detalja ne sjeća i ne zna da li se vozilo ’’Golf’’ rotiralo nakon nezgode. Naveo je da kada je vršen uviđaj lica mjesta predmetne saobraćajne nezgode nije bio na licu mjesta, niti ga je neko nešto posebno pitao i mišljenja je da je suština kod predmetne saobraćajne nezgode brza vožnja od strane vozača vozila ’’Golf’.</span>
</p>
<p>
<span class="span2">Okrivljeni V. Č. u završnoj riječi naveo je da mu je žao što se uopšte sve ovo dogodilo, pogotovo nedužnom vlasniku vozila marke ’’Fiat Punto’’, ali po njegovom mišljenju optužni predlog se ne zasniva na pravilno i potpuno utvrđenom činjeničnom stanju, pa i nije bilo mjesta za njegovo podnošenje, pogotovo u obliku kako je postavljen. Naveo je da je olako optužen bez ikakvih kvalitetnih dokaza da je izvršio krivično djelo ugrožavanje javnog saobraćaja, pa makar to bilo i iz nehata, pri čemu se tvrdi da je svjesno kršio propis i da je olako držao da do ugrožavanja javnog saobraćaja neće doći, bez ozbiljnije analize saobraćajne situacije u kojoj je došlo do udesa. Preko trideset godina je vozač i prilično vodi računa da svojim radnjama u saobraćaju ne ugrozi nečiji život, a sigurno je izbjegao do sada na desetine saobraćajnih nezgoda i kada se dvoumi uvijek odustane od radnje koja je rizična. U Nalazu vještaka nijednom se ne pominje doprinos posljedicama drugog učesnika u saobraćajnom udesu, obzirom da taj učesnik u momentu  njegovog skretanja ulijevo nije bio u raskrsnici, što predpostavlja činjenicu da je taj učesnik u raskrsnicu ušao mnogo brže nego što je to vještak utvrdio, pri čemu  u obzir treba uzeti objektivne, nezavisne i neposredno date izjave očevidaca u tekstu dnevnog lista ’’D.’’ od 10.03.2012. godine gdje se nalazi i fotografija oštećenih vozila. U vrijeme dolaska novinara, kao i ekipe za uviđaje, bio je u bolnici radi sanacije povreda pa ničim nije mogao uticati na opis nastale situacije, dok je drugi učesnik ostao na licu mjesta, po njegovim saznanjima, nepovrijeđen. Iz tih izjava se nedvosmisleno može zaključiti da je drugi učesnik vozeći neprilagođenom brzinom udario u ''Pasat'', o čemu svjedoči fotografija sa koje se jasno vidi da je napravljena neposredno nakon udesa. Na kraju, na taj tekst i fotografiju nije objavljen nikakav demant, pa se taj dokaz može smatrati prilično sigurnim. Smatra da je nastaloj situaciji ulaskom u raskrsnicu neprilagođenom brzinom značajno doprinio i drugi učesnik. Postoje i objektivne okolnosti koje su uticale da dođe do predmetne, kao i većine ranije nastalih nezgoda na toj raskrsnici, a o kojima niko ne govori. Naime, na toj raskrsnici signalom na semaforima iz pravca C. ne zatvara se saobraćaj kako bi vozila koja dolaze iz pravca P., a skreću ulijevo bezbjedno prošla, pa se zbog neprilagođene brzine vožnje iz pravca C. vrlo često ne bi moglo bezbjedno proći, za skretanje ulijevo iz pravca P., jer u protivnom taj koji   skreće u tom pravcu ne bi dočekao da skrene, obzirom da je pravac iz C. uvijek frekventan naročito u određena doba dana, kako je bilo i dana kada se dogodila predmetna saobraćajna nezgoda. Da je optužni predlog neobjektivan moguće i tendeciozan govori činjenica da se nijednom riječju u njemu ne pominje njegova povreda zbog koje je odmah, a ne nakon uviđaja, prebačen u bolnicu, da je uviđaj rađen bez njegovog prisustva, pa se nije u tom momentu mogao izjasniti u odnosu na činjenice koje mogu biti od važnosti za tu pravnu stvar. Izjavio je da i danas ima posljedice u predjelu  vratne kičme, samo što se nije želio žaliti, kako bi ostvario eventualnu korist, jer mu to tradicionalno vaspitanje ne dozvoljava, jer se udes svakome može dogoditi. Predložio je sudu da ga oslobodi odgovornosti.</span>
</p>
<p>
<span class="span2">Sud je u dokaznom postupku pročitao Zapisnik o uviđaju saobraćajne nezgode Uprave policije – PJ Podgorica, br.576/2012 od 14.03.2012. godine, izvršio uvid u Skicu lica mjesta predmetne saobraćajne nezgode Uprave policije - PJ Podgorica, pročitao uvjerenje KC CG – Urgentni centar Podgorica, br. 03/01-4624/1 od 25.04.2012. godine, na ime Š. D., na saglasan predlog stranaka pročitao Nalaz i mišljenje vještaka medicinske struke dr. N. R., od 07.02.2013. godine, na saglasan predlog stranaka pročitao Nalaz i mišljenje vještaka saobraćajne struke Đ. V. od 25.02.2013. godine, saslušao vještaka saobraćajne struke na glavnom pretresu od 05.02.2014.godine, saslušao svjedoka  Ć. Z., saslušao svjedoka M. M., saslušao svjedoka oštećenu Š. D. i pročitao Izvod iz kaznene evidencije Uprave policije – PJ Podgorica, br. 29-245/13-7105/2-1223 od 17.04.2013. godine, na ime V. Č..</span>
</p>
<p>
<span class="span2">Iz Zapisnika o uviđaju saobraćajne nezgode Uprave policije – PJ Podgorica, br. 576/2012 od 14.03.2012. godine proizilazi da se dana 09.03.2012. godine oko 19,45 časova u P., na raskrsnici Bulevara ... i Ul. ..., dogodila saobraćajna nezgoda u kojoj je učestvovalo putničko vozilo ’’Volkswagen’’, registarskih oznaka PG ..., kojim je upravljao V. Č., putničko vozilo ’’Volkswagen’’ registarskih oznaka BD ..., kojim je upravljao Ć. Z. u kojem se kao saputnik nalazila Š. D. i putničko vozilo ’’Fiat’’, registarskih oznaka PG ..., kojim je upravljao M. M.. Lice mjesta saobraćajne nezgode je na raskrsnici Bulevara ... i Ul. .... Kolovozni zastor Bulevara ... je asfaltni, oivičen zemljanom površinom podijeljen na dvije kolovozne trake od kojih su desne gledano iz oba smjera do raskrsnice uzdužnim isprekidanim linijama podijeljene na po četiri saobraćajne trake, a lijeve gledano iz oba smjera do raskrsnice uzdužnim linijama podijeljene na po dvije saobraćajne trake. Kolovozni zastor Ul. ... je asfaltni, poljem za usmjeravanje saobraćaja podijeljen na dvije kolovozne trake, od kojih je desna do raskrsnice uzdužnim isprekidanim linijama podijeljena na tri saobraćajne trake. Raskrsnica je regulisana S.S.U. (semafori). Vozilo PG ... zatečeno je u lijevoj saobraćajnoj desne kolovozne trake Ul. ..., iskošeno ulijevo, prednjim lijevim točkom u polju za usmjeravanje saobraćaja ostalim u lijevoj saobraćajnoj traci, prednjim desnim dijelom u kontaktu sa prednjim dijelom vozila PG ..., prednjim dijelom okrenuto u pravcu Ul. N., a gledano iz pravca Ul. .... Vozilo PG ... zatečeno je u desnoj saobraćajnoj lijeve kolovozne trake Ul. ..., iskošeno udesno, prednjim dijelom vozila u desnoj saobraćajnoj traci, zadnjim dijelom na pješačkom prelazu, prednjim dijelom vozila u kontaktu sa prednjim desnim dijelom vozila PG ..., prednjim dijelom okrenuto u pravcu Ul. ..., a gledano iz pravca Ul. .... Vozilo BD ... zatečeno je u raskrsnici, iskošeno udesno, prednjim dijelom okrenuto u pravcu Ul. ..., a gledano iz praca Ul. .... Od materijalnih tragova na licu mjesta zatečeni su: tragovi plastike i stakla, trag zanošenja i krzotina. Na vozilu marke ''Fiat'' registarskih oznaka PG ... oštećen je prednji desni dio vozila, a na vozilu marke '' Volkswagen'' registarskih oznaka BD ... oštećen je kompletan prednji dio vozila, a moguća su i unutrašnja oštećenja, dok na vozilu marke ''Volkswagen'' registarskih oznaka PG ... oštećena je bočna desna strana, a moguća su unutrašnja i dodatna oštećenja.</span>
</p>
<p>
<span class="span2">Uvidom u Skicu lica mjesta predmetne saobraćajne nezgode utvrđeno je da je ista u saglasnosti sa Zapisnikom o uviđaju.</span>
</p>
<p>
<span class="span2">Iz Uvjerenja Kliničkog centra Crne Gore – Urgentni centar Podgorica, broj  03/01-4624/1 od 25.04.2012. godine, proizilazi da je Š. D. dana 09.03.2012. godine , u 20,05 časova, kod te ustanove zavedena u protokol pod brojem 3619/1964, da je pregledana od strane dežurnog ljekara i  konstatovana je dijagnoza na latinskom jeziku.</span>
</p>
<p>
<span class="span2">Iz sadržine Nalaza i mišljenja vještaka medicinske struke dr. N. R., od 07.02.2013. godine, proizilazi da je u predmetnoj saobraćajnoj nezgodi Š. D. zadobila nagnječinu desnog stopala praćenu istegnućem mekih tkiva desnog skočnog zgloba koja je posledica  inercionog kretanja tijela i udara u elemente unutrašnjosti vozila u trenutku sudara vozila u kome se osoba nalazila sa drugim vozilima, a navedena povreda se u vrijeme nanošenja kvalifikuje kao laka tjelesna povreda.</span>
</p>
<p>
<span class="span2">Sud je Nalaz i mišljenje vještaka medicinske struke dr. N. R. od 07.02.2013. godine, cijenio kao jasan stručan i određen, pa je isti u cjelosti prihvatio. </span>
</p>
<p>
<span class="span2">Iz sadržine Nalaza i mišljenja vještaka saobraćajne struke Đ. V., od 25.02.2013. godine, proizilazi da su na mjestu nezgode zatečeni sljedeći materijalni tragovi i to tragovi plastike i stakla zatečeni  na lijevoj strani raskrsnice, u  nivou srednje saobraćajne trake lijeve kolovozne trake ul. ..., ispred prednjeg dijela vozila BD ..., između kota 12,00 (m) i 10,80 (m) prije NT, gledano iz pravca ul. ... u pravcu ul. .... Trag zanošenja i krzotina prostire se ukoso lijevo u sredini raskrsnice, između kota 15,80 (m) i 15,00 (m) prije NT, </span><span class="span2">gledano iz pravca ul. ... u pravcu ul. .... Na osnovu evidentiranih oštećenja i zatečene pozicije vozila poslije kontakta, brzina vozila ''Golf V'', BD ... neposredno prije kontakta  imala je vrijednost od oko 13,00 (m/s) ili 46,80 (km/h), odnosno 47,00 (km/h) , a vozilo ''Passat'' PG ..., neposredno prije kontakta je skretalo lijevo pod uglom od oko 90 stepeni i njegova brzina imala je vrijednost od oko 5,00 (m/s) ili 17,50 (km/h), dok je vozilo ''Fiat Punto'' PG ... neposredno prije kontakta bilo zaustavljeno iz saobraćajnih razloga (crveno svijetlo na semaforu), pa mu je brzina bila jednaka nuli. Vozilo ''Passat'' registarskih oznaka PG ..., kretalo se bulevarom ..., iz pravca bulevara ... u pravcu D.G., sa namjerom vozača da na predmetnoj raskrsnici skrene lijevo u pravcu ulice ..., a vozilo ''Golf V'' registarskih oznaka BD ..., kretalo se bulevarom ..., iz pravca D.G. u pravcu bulevara ..., sa namjerom vozača da na predmetnoj raskrsnici zadrži smjer kretanja, dok se vozilo ''Fiat Punto'', registarskih oznaka PG ..., kretalo ul. ..., iz pravca ul. ... u pravcu predmetne raskrsnice. Na osnovu navedenih smjerova kretanja, evidentiranih oštećenja i zatečenih pozicija vozila poslije kontakta, može se konstatovati da je mjesto kontakta vozila bilo, gledano po uzdužnoj osi bulevara ... – u raskrsnici, na početku traga zanošenja na skici označenog sa 6, a gledano po poprečnoj osi bulevara ... – na srednjoj saobraćajnoj traci desne kolovozne trake bulevara ..., na oko 15,80 (m) lijevo od NT, gledano iz pravca D.G. u pravcu bulevara .... Do prvog kontakta došlo je udarom (naletom) prednjeg čeonog dijela vozila ''Golf V'', BD ..., koje se kretalo bulevarom ..., iz pravca D.G. u pravcu bulevara ..., a na raskrsnici zadržavalo pravac – na zadnji desni dio vozila ''Passat'', PG ..., koje se kretalo iz suprotnog smjera, a na raskrsnici skretalo lijevo u pravcu ulice .... Nakon prvog kontakta, vozilo ''Golf V'', BD ... potisnulo je vozilo ''Passat'' PG ... za oko 9,00 (m) naprijed i udesno, za smjer kretanja vozila ''Golf V'', gdje se i zaustavilo, dok se vozilo ''Golf V'', zaustavilo u raskrsnici na svojoj saobraćajnoj traci, gledano iz pravca D.G. u pravcu bulevara .... Prvim kontaktom potisnuto vozilo ''Passat', PG ..., u pravcu ulice ..., ostvarilo je desnom bočnom stranom drugi kontakt sa prednjim desnim dijelom zaustavljenog vozila ''Fiat Punto'', PG .... Za posjedovanu brzinu koja je prije kontakta iznosila oko 13,00 (m/s) zaustavni put vozila ''Golf V'', BD ... po suvom kolovozu iznosio bi oko 23,81 (m), a vrijeme zaustavljanja trajalo bi oko 2,76 (s). Od međukolovoznog ostrva do mjesta kontakta, vozilo ''Passat'', PG ..., prešlo je rastojanje od oko 6,00 (m), za vrijeme od oko 1,20 (s). U momentu kada je vozilo ''Passat'', PG ... počelo skretanje ulijevo, vozilo ''Golf V'', BD ... bilo je udaljeno od mjesta kontakta oko 15,60 (m). Sa te udaljenosti, vozilo ''Golf V'', BD ... za vozača vozila ''Passat'', PG ..., moralo je biti u vidnom polju, a zadržavanjem pravca imalo je prednost u prolazu, što znači da je vozač vozila ''Passat'', PG ... bio obavezan da zaustavi vozilo prije skretanja ulijevo i da propusti vozilo ''Golf V'', BD .... Vozač vozila ’’Passat’’, PG ... nije pravovremeno zaustavio vozilo, već je nastavio kretanje skretanjem ulijevo, i direktno ušao u putanju kretanja vozila ’’Golf V’’, BD ... iz suprotnog smjera, koje je kroz raskrsnicu zadržavalo pravac, kada vozač vozila ’’Golf V’’, BD ... nije imao vremensko-prostornih uslova da kočenjem zaustavi vozilo prije mjesta kontakta, jer bi mu zaustavni put bio duži od rastojanja na kome se nalazio u momentu početka skretanja vozila ’’Passat’’, PG ... ulijevo.</span><span class="span3"> </span><span class="span2">Sa rastojanja od 15,60 (m) , vozač vozila ’’Golf V’’, BD ..., zaustavio bi vozilo kočenjem, da se kretao brzinom izbjegavanja, koja bi imala vrijednost od oko 9,35 (m/s) ili 33,67 (km/h). Vozač zaustavljenog vozila ''Fiat Punto'', PG ..., nije uticao na nastanak nezgode. Na osnovu navedene analize, vještak je mišljenja da je opasna situacija pretvorena u saobraćajnu nezgodu, nastala na način što vozač vozila ''Passat'', PG ..., prilikom izvršenja radnje skretanja ulijevo, nije pravovremeno zaustavio vozilo prije nailaska vozila ''Golf V'', BD ..., koje se kretalo iz suprotnog smjera i kroz raskrsnicu zadržavalo pravac, a koga je imao uslova da pravovremeno uoči, već je nastavio kretanje i direktno ušao u putanju kretanja vozila ''Golf V'', BD ..., kada vozač vozila ''Golf V'', BD ..., nije imao vremensko-prostornih uslova da kočenjem zaustavi vozilo prije mjesta kontakta, jer bi mu zaustavni put bio </span><span class="span2">duži od rastojanja na kome se nalazio u momentu početka skretanja vozila ''Passat'', PG ... ulijevo. Vozač vozila ''Golf V'', BD ..., izbjegao bi nezgodu da se kretao brzinom izbjegavanja od 33,67 (km/h) i svakom manjom. Ovakav način upravljanja vozilom od strane vozača vozila ''Passat'', PG ..., posledica je greške u upravljanju u dijelu nepoštovanja propisa koji obavezuju vozača da se prije skretanja ulijevo, mora zaustaviti i propustiti vozilo iz suproznog smjera koje kroz raskrsnicu zadržava pravac, što nije učinio, a što predstavlja osnovni i jedini uzrok nastanka nezgode. Vozač zaustavljenog vozila ''Fiat Punto'',PG ..., nije uticao na nastanak nezgode.</span>
</p>
<p>
<span class="span2">U svom izjašnjenju na glavnom pretresu od 05.02.2014. godine, izjašnjavajući se na Prigovor okrivljenog, vještak saobraćajne struke Đ. V. izjavio je da čitav prigovor ima za cilj da se poveća brzina kretanja vozila ''Golf V'', kako bi vozač tog vozila, koje je imalo prvenstvo prolaza kroz raskrsnicu, aktiviranjem radne kočnice zaustavio svoje vozilo i propustio vozilo iz suprotnog smjera, koje je skretalo lijevo. Zakonska odredba jeste da vozač koji skreće u lijevo mora zaustaviti vozilo i propustiti vozilo iz suprotnog smjera koje kroz raskrsnicu zadržava pravac kretanja. Sve primjedbe date pisano, u smislu da se brzina kretanja vozila ''Golf V'' poveća, čak i pod uslovom da krši stručne odredbe Priručnika za saobraćajna vještačenja, brzina vozila ''Golf V''  bi se mogla povećati na zahtijevani način na maksimalnu brzinu od 54 km/h, umjesto brzine kretanja koja je dobijena anlitički  u Nalazu i mišljenju od 47 km/h, a što znači da ni jedna ni druga brzina kretanja tog vozila nijesu u uzročnoj vezi sa nastalom nezgodom, jer vrijeme koje je ''Passat'' utrošio da od međukolovoznog prostora do mjesta kontakta pređe put iznosi 1,2 (s), čime je direktno ušao u putanju kretanja vozila koje je zadržavalo pravac kretanja i nailazilo iz suprotnog smjera i za koji vremenski interval (od 1,2 s) ma kojom brzinom da se kretalo vozilo ''Golf V'' ne bi imalo vremensko-prostornih uslova da izbjegne kontakt, osim kretanja brzinom izbjegavanja, koju je već naveo u Nalazu, od 33,67 km/h, kojom brzinom nije bio obavezan da se kreće, jer je ograničenje brzine kretanja u gradu 50 km/h. Pri kočenju vozila koje u standardnoj opremi ima AB sistem po suvom kolovozu pneumatici ostavljaju tragove koji nijesu u kontinuitetu, već su isprekidani, a frekvencije prekida zavise od posjedovanih frekvencija sistema, znači od 7 prekida u sekundi do 150 prekida u sekundi. Na Skici lica mjesta ekipa za uviđaje bila je dužna da upiše te tragove, koji ne bi bili kontinuirani, nego bi bili u obliku isprekidane linije, što u konkretnoj nezgodi nije bio slučaj, jer nije bilo kočenja. Matematički je dokazano da kočenja i nije moglo biti, jer nije bilo ni vremenskih, ni prostornih uslova, a za to je dokaz i činjenica da pri brzini kretanja koja je navedena u osnovnom Nalazu od 47 km/h vozilo ''Golf V'' bilo je udaljeno od mjesta kontakta 15,60 m, a pri korigovanoj brzini na osnovu prigovora vozača vozila ''Passat'' bilo bi 17,59 m, s tim što zaustavni put ne bi mogao biti ni u jednoj varijanti manji od 24 m. Iz navedenog je izveo zaključak da vozač vozila ''Golf V'', koji je imao pravo prvenstva prolaza nije imao vremensko-prostornih uslova, da u kratkom vremenskom intervalu od 1,2 s, aktiviranjem radne kočnice izbjegne kontakt sa drugim vozilom. Naveo je da prigovor pri rotaciji ne bi komentarisao, jer trag rotacije vozila ''Passat'' nije vidljiv na Skici lica mjesta i to znači da nije mogao imati vrijednost veću od 3,5 m/s. Ulice kojima su se kretala oba vozila se ukrštaju pod uglom od 90 stepeni, međutim, putanja kretanja vozila pri skretanju ne može biti pod uglom od 90 stepeni, nego je lučnog oblika i to zavisi od ugla zakrivljenosti ćoškova, da bi mogao da uđe iz jedne ulice u ulicu koja se sa ovom ulicom ukršta pod uglom od 90 stepeni.</span>
</p>
<p>
<span class="span2">Sud je Nalaz i mišljenje vještaka saobraćajne struke Đ. V. od 25.02.2013. godine i izjašnjenje imenovanog vještaka na glavnom pretresu od 05.02.2014. cijenio kao jasne, stručne i određene pa je iste u cjelosti prihvatio.</span>
</p>
<p>
<span class="span2">Svjedok Ć. Z. u svom iskazu na glavnom pretresu od 06.09.2013. godine, naveo je da se predmetna saobraćajna nezgoda dogodila 09.03.2012. godine, a  tom prilikom upravljao je vozilom ''Golf'', iz pravca C., krećući se lijevom saobraćajnom trakom namijenjenom za kretanje vozila pravo posmatrano za njegov pravac kretanja, a saobraćajna nezgoda se dogodila na raskrsnici, na C. semaforima. Pošto je navedena raskrsnica regulisana semaforima, za njegov pravac kretanja na semaforu je bilo uključeno zeleno svijetlo, a sa njim u vozilu bila je Š. D.. Prilikom nailaska na raskrsnicu, nije se zaustavljao, nego mu je bilo otvoreno zeleno svijetlo, a ne sjeća se da li je tom prilikom bilo vozila ispred ili iza njega i kretao se brzinom od oko 55 km/h do 60 km/h. Prilikom prolaska kroz raskrsnicu, došlo je do kontakta njegovog vozila sa vozilom ''Passat'', kojim je upravljao V., koji se kretao iz pravca ''D. S.'', a imao je namjeru da ide prema Z., a to je lijevo, posmatrano za smjer kretanja tog vozila. Pokušao je da izbjegne udar u vozilo ''Passat'', ali u tome nije uspio i udario je vozilom kojim je upravljao, i to prednjim desnim dijelom svoga vozila u zadnju desnu gumu vozila ''Passat''. Vozilo kojim je upravljao nakon  sudara se zaustavilo u raskrsnici, i to blago iskošeno u desnu stranu, i kada je izašao iz svoga vozila vidio je da je vozilo ''Passat'' nakon toga što je ostvarilo kontakt sa njegovim vozilom, ostvarilo  kontakt sa jednim od vozila koja su bila zaustavljena i čekala slobodan prolaz i bilo je  okrenuto kao u pravcu N.. Vozilo ''Passat'' kretalo se malo većom brzinom. Istakao je da je njegova prednost pri prolasku u raskrsnici nesporna pri zelenom svijetlu na semaforu za njegov smjer kretanja. Nakon nezgode obraćao se ljekaru i konstatovano je da nema povreda, dok je Š. D. uganula zglob na desnoj nozi. Bio je prisutan na mjestu uviđaja, kada je isti vršen, a takođe mu je urađen i alkotest. Nakon nezgode, par puta je kontaktirao sa V. Č. i to obostrano, da bi se raspitali vezano za udes koji su imali.</span>
</p>
<p>
<span class="span2">Svjedok M. M. u svom iskazu na glavnom pretresu od 06.09.2013. godine, naveo je da se predmetna saobraćajna nezgoda dogodila u martu 2012. godine. Tom prilikom upravljao je vozilom ''Fiat Punto'', koje je vlasništvo njegovog tetka P. D. i sa njim u vozilu su se  nalazili  tetak i njegovo dvoje djece. Kretali su se iz pravca Z. i na C. semaforima imali su namjeru da skrenu lijevo, odnosno da ide kući, prema D. G.. S obzirom da je na semaforu bilo upaljeno crveno svijetlo njegov tetak koji je sjedio na mjestu suvozača pokazivao mu je fotografije na koje je obratio pažnju i odjednom mu je tetak rekao: ''Pazi'', i vidio je jedno vozilo koje se zaustavilo pored vozila kojim je upravljao i bukvalno se samo zaustavilo uz ćošak od branika, i to na prednjoj desnoj strani, ali nije bilo nikakvih oštećenja na vozilu kojim je upravljao. Ne zna o kojem vozilu se radilo, jer se ne sjeća, a drugo vozilo koje je učestvovalo u saobraćajnoj nezgodi bilo je vozilo ''Golf'' b. ili k. registarskih tablica, u kojem vozilu su se nalazili jedan momak i cura, koju su nakon toga odvezli u Urgentni centar, a ne zna iz kojih  smjerova su došla ta vozila koja su učestvovala u saobraćajnoj nezgodi. U vozilu kojim je upravljao niko nije povrijeđen i nakon nezgode nije kontaktirao ni sa jednim od učesnika saobraćajne nezgode.</span>
</p>
<p>
<span class="span2">Svjedok oštećena Š. D. u svom iskazu na glavnom pretresu od 04.12.2013. godine, navela je da se u martu 2012. godine nalazila u vozilu ''Golf V'' kojim je upravljao njen tadašnji momak Ć. Z., a kretali su se iz pravca C. u pravcu P., brzinom od 50 km/h do 60 km/h. Saobraćajna nezgoda se dogodila na N. semaforima i sve se desilo u par sekundi. Za njihov smjer kretanja na semaforima je bilo uključeno zeleno svijetlo, a zatim je vidjela da je naišlo vozilo iz pravca centra P. ka C., i misli da je vozač vozila koje im je dolazilo iz suprotnog smjera imao namjeru da skrene lijevo, posmatrano za smjer kretanja tog vozila, mada to nije vidjela. Došlo je do toga da je vozilo kojim je upravljao okrivljeni V. Č., desnom bočnom stranom udarilo u prednji dio vozila u kojem se nalazila, zato što je to vozilo skretalo ulijevo, posmatrano za smjer kretanja tog vozila. Okrivljeni V. Č. se  tom prilikom vozilom kretao brzo, jer ga nije vidjela. Nakon </span><span class="span2">sudara vozilo ''Golf V'' u kojem se nalazila bilo je vidno oštećeno i svi airbegovi su se otvorili i nakon kontakta vozilo u kojem se nalazila se zaustavilo odmah, neposredno blizu mjesta kontakta, dok se vozilo V. Č. od brzine zaokrenulo i udarilo u treće vozilo, koje je bilo zaustavljeno i čekalo da mu se upali zeleno svijetlo. Od posljedica saobraćajne nezgode zadobila je iščašenje čašice zgloba na desnoj nozi. Deset do petnaest minuta nakon nezgode osjetila je bol u nozi i otišla u Urgentni centar, gdje joj je ukazana medicinska pomoć. Nakon nezgode nije kontaktirala sa okrivljenim, a misli da se okrivljeni par dana nakon nezgode čuo telefonskim putem sa njenim bivšim momkom i da ga je pitao za njeno zdravstveno stanje. Nije se pridružila krivičnom gonjenju protiv okrivljenog i nije postavila imovinskopravni zahtjev.</span>
</p>
<p>
<span class="span2">Iz izvoda iz kaznene evidencije Uprave policije – PJ Podgorica, br. 29-245/13-7105/2-1223 od 17.04.2013. godine, na ime V. Č. proizilazi da okrivljeni nije evidentiran u kaznenoj evidenciji.</span>
</p>
<p>
<span class="span2">Na osnovu naprijed izložene činjenične građe koja proizilazi iz dokaza provedenih u postupku ovaj sud je nesumnjivo zaključio da su se u radnjama okrivljenog V. Č. ostvarili svi bitni elementi bića krivičnog  djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika. Naime, okrivljeni V. Č. je dana 09.03.2012. godine, oko 19,30 časova, na raskrsnici ulica ... i ..., u P., ne pridržavajući se saobraćajnog propisa iz čl. 36 st. 2 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što je upravljao putničkim vozilom marke ’’Passat’’, registarskih oznaka PG ..., lijevom saobraćajnom trakom desne kolovozne trake Ulice ... i dolaskom na raskrsnicu sa Ulicom ..., vozilom skrenuo u lijevo, a da prethodno nije propustio putničko vozilo, marke ’’Golf’’, registarskih oznaka BD ..., kojim je iz suprotnog smjera upravljao Ć. Z., a koje vozilo je na raskrsnici zadržavalo pravac kretanja, pri čemu je bio svjestan da ovakvom nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći, usljed čega je došlo do sudara prednjeg čeonog dijela vozila ’’golf’’ i zadnjeg desnog dijela vozila ’’passat’’, nakon čega je vozilo ’’Passat’’ bilo potisnuto naprijed i desnom bočnom stranom je udarilo u prednji desni dio vozila ’’Fiat Punto’’, registarskih oznaka PG ..., kojim je upravljao M. M., a koje vozilo je bilo zaustavljeno na semaforima, kojom prilikom je saputnik u vozilu ’’Golf’’, oštećena Š. D. zadobila laku tjelesnu povredu, u vidu nagnječine desnog stopala, praćene istegnućem mekih tkiva desnog skočnog zgloba.</span>
</p>
<p>
<span class="span2">Sve naprijed navedene činjenice utvrđene su iz dokaza provedenih na glavnom pretresu a prije svega iz podataka sadržanih u Zapisniku o uviđaju saobraćajne nezgode Uprave policije – PJ Podgorica br. 576/2012 od 14.03.2012. godine, Skice lica mjesta saobraćajne nezgode, medicinske dokumentacije na ime oštećene Š. D., Nalaza i mišljenja vještaka medicinske struke dr. N. R., od 07.02.2013. godine, Nalaza i mišljenja vještaka saobraćajne struke Đ. V., od 25.02.2013. godine iz kojeg proizilazi da za posjedovanu brzinu koja je prije kontakta iznosila oko 13,00 (m/s) ili 46,80 (km/h) zaustavni put vozila ''Golf V'', BD ... po suvom kolovozu iznosio bi oko 23,81 (m), a vrijeme zaustavljanja trajalo bi oko 2,76 (s). </span><span class="span2">Od međukolovoznog ostrva do mjesta kontakta, vozilo ''Passat'', PG ..., prešlo je rastojanje od oko 6,00 (m), za vrijeme od oko 1,20 (s). U momentu kada je vozilo ''Passat'', PG ... počelo skretanje ulijevo, vozilo ''Golf V'', BD ... bilo je udaljeno od mjesta kontakta oko 15,60 (m). Sa te udaljenosti, vozilo ''Golf V'', BD ... za vozača vozila ''Passat'', PG ..., moralo je biti u vidnom polju, a zadržavanjem pravca imalo je prednost u prolazu, što znači da je vozač vozila ''Passat'', PG ... bio obavezan da zaustavi vozilo prije skretanja ulijevo i da propusti vozilo ''Golf V'', BD .... Vozač vozila ’’Passat’’, PG ... nije pravovremeno zaustavio vozilo, već je nastavio kretanje skretanjem ulijevo, i direktno ušao u putanju kretanja vozila ’’Golf V’’, </span><span class="span2">BD ... iz suprotnog smjera, koje je kroz raskrsnicu zadržavalo pravac, kada vozač vozila ’’Golf V’’, BD ... nije imao vremensko-prostornih uslova da kočenjem zaustavi vozilo prije mjesta kontakta, jer bi mu zaustavni put bio duži od rastojanja na kome se nalazio u momentu početka skretanja vozila ’’Passat’’, PG ... ulijevo. Sa rastojanja od 15,60 (m) , vozač vozila ’’Golf V’’, BD ..., zaustavio bi vozilo kočenjem, da se kretao brzinom izbjegavanja, koja bi imala vrijednost od oko 9,35 (m/s) ili 33,67 (km/h). Vozač zaustavljenog vozila ''Fiat Punto'', PG ..., nije uticao na nastanak nezgode. Naprijed utvrđeno činjenično stanje potvrđeno je i jasnim, određenim i istinitim iskazima svjedoka Ć. Z. i Š. D., koji svjedoci su se na jasan, određen i istinit način izjasnili o svim činjenicama bitnim za ovu krivično pravnu stvar navodeći, i to svjedok Ć. Z. da je kritičnom prilikom upravljao vozilom ''Golf'' iz pravca C., krećući se lijevom saobračajnom trakom namijenjenom za kretanje vozila pravo posmatrano za njegov pravac kretanja, a saobraćajna nezgoda se dogodila na raskrsnici, na C.. semaforima. Pošto je navedena raskrsnica regulisana semaforima, za njegov pravac kretanja na semaforu je bilo uključeno zeleno svijetlo, a sa njim u vozilu je bila Š. D.. Prilikom nailaska na raskrsnicu, nije se zaustavljao, nego mu je bilo otvoreno zeleno svijetlo i kretao se brzinom od oko 55 km/h do 60 km/h. Prilikom prolaska kroz raskrsnicu, došlo je do kontakta njegovog vozila sa vozilom ''Passat'', kojim je upravljao V., koji se kretao iz pravca ''D.C.'', a imao je namjeru da ide prema Z., a to je lijevo, posmatrano za smjer kretanja tog vozila. Pokušao je da izbjegne udar u vozilo ''Passat'', ali u tome nije uspio i udario je vozilom kojim je upravljao, i to prednjim desnim dijelom svoga vozila u zadnju desnu gumu vozila ''Passat''. Takođe i svjedok oštećena Š. D. u svom iskazu potvrdila je da se kritičnom prilikom nalazila u vozilu ''Golf V'' kojim je upravljao njen tadašnji momak Ć. Z., a kretali su se iz pravca C. u pravcu P., brzinom od 50 km/h do 60 km/h i da se saobraćajna nezgoda  dogodila na N. semaforima.  Za njihov smjer kretanja na semaforima je bilo uključeno zeleno svijetlo, a zatim je vidjela da je naišlo vozilo iz pravca centra P. ka C., i misli da je vozač vozila koje im je dolazilo iz suprotnog smjera imao namjeru da skrene lijevo, posmatrano za smjer kretanja tog vozila. Došlo je do kontakta vozila i nakon sudara vozilo ''Golf V'' u kojem se nalazila bilo je vidno oštećeno i zaustavilo se odmah, neposredno blizu mjesta kontakta, dok se vozilo V. Č. od brzine zaokrenulo i udarilo u treće vozilo, koje je bilo zaustavljeno i čekalo da mu se upali zeleno svijetlo.  Od posljedica saobraćajne nezgode zadobila je iščašenje čašice zgloba na desnoj nozi. Na ocjenu istinitosti iskaza svjedoka oštećene Š. D. i svjedoka Ć. Z. nijesu uticala izjašnjenja ovih svjedoka o brzini kretanja vozila “Golf”, te svjedoka oštećene Š. D. o načinu na koji je došlo do kontakta vozila “Golf” i “Pasata”, obzirom da se radi o subjegtivnim utiscima ovih svjedoka, o brzini kretanja vozila, odnosno o načinu kontakta vozila učesnika predmetne saobraćajne nezgode, jer su brzina i način kontakta vozila utvrđeni prostorno-vremenskom analizom saobraćajne nezgode sadržanom u Nalazu i mišljenju vještaka saobraćajne struke, a koji je sačinjen na osnovu uviđajne dokumentacije predmetne saobraćajne nezgode.  Ni okrivljeni V. Č. u navodima svoje odbrane nije sporio da se odnosnom prilikom kretao vozilom ’’Passat’’ iz pravca P. i na tzv. C. raskrsnici imao je namjeru da skrene lijevo, posmatrano za njegov smjer kretanja, odnosno u pravcu Z., a kretao se saobraćajnom trakom koja je namijenjena  za skretanje u lijevo. Predmetna raskrsnica regulisana je i semaforima i za njegov smjer kretanja  bilo je upaljeno zeleno svijetlo. Iz pravca C. nailazilo je vozilo ’’Golf’’,  a po njegovoj procjeni vozilo ’’Golf’’ nije bilo ušlo u raskrsnicu i bilo je na dovoljnoj udaljenosti, da je pri normalnoj brzini mogao da  bezbjedno prođe kroz  raskrsnicu, odnosno, da skrene u lijevo, prema Z..  Vozilo ’’Golf’’ udarilo je u zadnji desni dio vozila kojim je upravljao, od kojeg udara se iskrivio zadnji desni točak na njegovom vozilu i od siline udara njegovo vozilo se dva puta okrenulo, a zatim je ostvarilo kontakt sa trećim vozilom koje je bilo zaustavljeno iz pravca Z. i koje je čekalo signal na semaforu za prolazak kroz raskrsnicu, ali je prije kontakta sa njegovim vozilom bilo zaustavljeno. </span><span class="span2">Međutim, tvrdio je da je vozač vozila “Golf” ušao u raskrsnicu mnogo brže nego što je to vještak utvrdio, odnosno</span><span class="span2"> da se  vozilo registarskih oznaka BD ... kretalo mnogo većom brzinom od dozvoljene brzine tj. od 50 km/h, pa iste nije prihvatio nalazeći da su ovakvi navodi odbrane okrivljenog, neistiniti, neprihvatljivi i usmjereni na izbjegavanje krivičnopravne odgovornosti, a isti su opovrgnuti Nalazom i mišljenjem vještaka saobraćajne struke Đ. V. i izjašnjenjem imenovanog vještaka na glavnom pretresu iz kojeg proizilazi da bi se brzina vozila </span><span class="span2">''Golf V'' , uzimajući u obzir primjedbe okrivljenog mogla povećati na maksimalnu brzinu od 54 km/h, umjesto brzine kretanja koja je dobijena analitički u Nalazu i mišljenju od 47 km/h, a što znači da ni jedna ni druga  brzina kretanja tog vozila nijesu u uzročnoj vezi sa nastalom nezgodom, jer vrijeme koje je ''Passat'' utrošio da od međukolovoznog prostora do mjesta kontakta pređe put iznosi 1,2 (s), čime je direktno ušao u putanju kretanja vozila koje je zadržavalo pravac kretanja i nailazilo iz suprotnog smjera i za koji vremenski interval (od 1,2 s) ma kojom brzinom da se kretalo vozilo ''Golf V''  ne bi imalo vremensko-prostornih uslova da izbjegne kontakt, osim kretanja brzinom izbjegavanja, koju je  naveo u Nalazu, od 33,67 km/h, kojom brzinom nije bio obavezan da se kreće, jer je ograničenje brzine kretanja u gradu 50 km/h.</span>
</p>
<p>
<span class="span2">Postupajući na naprijed opisani način okrivljeni je postupio suprotno odredbi čl.36 st.2 Zakona o bezbjednosti saobraćaja na putevima, kojim je propisano da  vozač vozila koji na raskrsnici skreće ulijevo dužan je da propusti vozilo koje dolazeći iz suprotnog smjera na raskrsnici zadržava pravac svog kretanja ili skreće udesno, osim ako postavljenim saobraćajnim znakom nije drukčije određeno, pa je okrivljeni postupajući suprotno citiranoj zakonskoj normi ugrozio saobraćaj i doveo u opasnost život i tijelo ljudi, prouzrokujući saobraćajnu nezgodu u kojoj je lake tjelesne povrede zadobila oštećena Š. D., a što je utvrđeno iz Nalaza i mišljenja vještaka medicinske struke dr. N. R. od od 07.02.2013. godine i Uvjerenja KC CG – Urgentni centar Podgorica, br. 03/01-4624/1 od 25.04.2012. godine.</span>
</p>
<p>
<span class="span2">Cijeneći psihički odnos okrivljenog prema izvršenom krivičnom djelu kako u odnosu na radnju izvršenja tako i u odnosu na posljedicu proisteklu iz ove radnje, sud je našao da je okrivljeni postupao sa svjesnim nehatom. Naime, okrivljeni je bio svjestan da  upravljajući vozilom marke ''Passat'', registarskih oznaka PG ...,  lijevom saobraćajnom trakom desne kolovozne trake Ulice ... i dolaskom na raskrsnicu sa Ulicom ..., vozilom skrenuo u lijevo, a da prethodno nije propustio putničko vozilo, marke ’’Golf’’ , registarskih oznaka BD ..., kojim je iz suprotnog smjera upravljao Ć. Z., a koje vozilo je na raskrsnici zadržavalo pravac kretanja, usljed čega je došlo do sudara prednjeg čeonog dijela vozila ’’Golf’’ i zadnjeg desnog dijela vozila ’’Passat’’, nakon čega je vozilo ’’Passat’’ bilo potisnuto naprijed i desnom bočnom stranom je udarilo u prednji desni dio vozila ’’Fiat Punto’’, registarskih oznaka PG ..., kojim je upravljao M. M., a koje vozilo je bilo zaustavljeno na semaforima, a imajući u vidu sve okolnosti može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći postupajući sa svjesnim nehatom. </span>
</p>
<p>
<span class="span2">Sud je cijenio i iskaz svjedoka M. M. pa je našao da iskaz ovog svjedoka nije od uticaja na drugačije presuđenje u konkretnoj krivičnopravnoj stvari, budući da je ovaj svjedok naveo da </span><span class="span2">ne zna iz kojih smjerova su došla vozila koja su učestvovala u predmetnoj saobraćajnoj nezgodi.</span>
</p>
<p>
<span class="span2">Sud je prilikom odlučivanja o vrsti i visini krivične sankcije  imao u vidu sve okolnosti na strani okrivljenog V. Č. koje su od značaja za njen izbor i visinu, pa je u smislu čl. 42 Krivičnog zakonika od olakšavajućih okolnosti na strani okrivljenog cijenio  njegovu </span><span class="span2">neosuđivanost, što je utvrđeno iz Izvoda iz kaznene evidencije Uprave policije – PJ Podgorica, br. 29-245/13-7105/2-1223 od 17.04.2013. godine, na ime V. Č..</span>
</p>
<p>
<span class="span2">Sud je imajući u vidu naprijed navedene olakšavajuće okolnosti, a u odsustvu otežavajućih okolnosti, okrivljenom V. Č. izrekao uslovnu osudu, kojom mu je utvrdio kaznu zatvora u trajanju od 30(trideset) dana i istovremeno je odredio rok provjeravanja od  1 (jedne) godine, odnosno da se utvrđena kazna neće izvršiti ako okrivljeni za vrijeme od jedne godine po pravosnažnosti presude ne učini  novo krivično djelo. Sud je našao da se u konkretnom slučaju, imajući u vidu sve navedeno može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično pravne zaštite, pa je sud mišljenja da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 Krivičnog zakonika Crne Gore, u okviru opšte svrhe izricanja krivičnih sankcija iz čl. 4 st.2 Krivičnog zakonika Crne Gore.</span>
</p>
<p>
<span class="span2">Na osnovu čl. 229 Zakonika o krivičnom postupku, okrivljeni je obavezan da na ime troškova krivičnog postupka uplati Osnovnom državnom tužilaštvu u Podgorici iznos od 143,00 eura, od čega iznos od 60,50 eura na ime angažovanja vještaka medicinske struke, a iznos od 82,50 eura na ime angažovanja vještaka saobraćajne struke i   Osnovnom sudu u Podgorici na ime troškova krivičnog postupka iznos od 44,00 eura, a koji se odnosi na ime angažovanja vještaka saobraćajne struke a na ime sudskog paušala iznos od 30,00 eura, koji paušal je određen shodno složenosti predmeta, trajanju postupka i imovnim prilikama okrivljenog.</span>
</p>
<p>
<span class="span2">Na osnovu izloženog, a shodno odredbi čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2"></span><span class="span2">               OSNOVNI SUD U PODGORICI                                        </span><span class="span2">   Dana, 05.02.2014. godine</span>
</p>
<p>&nbsp;</p>
<p>
<span class="span2">    ZAPISNIČARKA,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">     S U D I J A, Radojka Rakočević</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">Nada Rabrenović</span>
</p>
<p>&nbsp;</p>
<p>&nbsp;</p>
<p>
<span class="span2">DN-a: Po primjerak presude dostaviti:</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">         </span><span class="span2"> - ODT Podgorica</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">           </span><span class="span2">- Okrivljenom</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">- a/a</span>
</p>
<p>
<span class="span2">Postupljeno dana 04.03. 2014.godine</span>
</p>
<p>
<span class="span2">Službenik Suda _______________</span>
</p>
<p>&nbsp;</p>
<p>
<span class="span2">      ZAPISNIČARKA,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">   S U D I J A, Radojka Rakočević, s.r. </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">     Nada Rabrenović, s.r. </span>
</p>
<p>&nbsp;</p>
<p>
<span class="span2">PRAVNA POUKA:</span><span class="span2"> </span>
</p>
<p>
<span class="span2">Protiv ove presude može se izjaviti žalba, u roku od 8 dana</span>
</p>
<p>
<span class="span2">od dana prijema pismenog otpravka iste, preko ovog Suda,</span>
</p>
<p>
<span class="span2"> Višem sudu u Podgorici. </span>
</p>
<p>&nbsp;</p>
<p>
<span class="span2">      ZTO:</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
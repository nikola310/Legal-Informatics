<strong>OSNOVNI SUD U BERANAMA</strong><br>
<strong>K.br. 222/11</strong><br>
&nbsp;&nbsp;<br>
&nbsp;
<div style="text-align: center;">
	<strong>U IME </strong><strong>CRNE GORE</strong></div>
&nbsp;&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić- Djukić, uz sudjelovanje zapisničara Marine Obadović, u krivičnom predmetu protiv okrivljenog<strong> S.R.</strong>, iz sela B., opština B., zbog krivičnog djela falsifikovanje isprave&nbsp; iz čl.412 st. 1 KZ, po optužnom predlogu Osnovnog državnog tužilaštva u Beranama Kt.br.485/10 od 28.12.2010. godine, nakon održanog javnog i glavnog pretresa, u prisustvu zamjenika ODT-a Jadranke Mićovića, okrivljenog i njegovog branioca adv. A.A. i oštećenog N.R., donio je i javno objavio dana 13.12.2011.godine<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
Okrivljeni<strong> S.R.</strong>, JMBG ..., od oca R. i majke N., rodjene V., rođen&nbsp; ... godine u B., gdje je i stalno nastanjen u selu B., državljanin CG, zaposlen u Opštoj Bolnici u B., pismen, završio Srednju medicinsku školu, razveden, otac troje djece, siromašnog imovnog stanja, osuđivan presudama Osnovnog suda u Beranama K.br.331/08 od 17.02.2010.godine zbog krivičnog djela iz čl.412 st.1 KZ, na kaznu zatvora u trajanju od 2 mjeseca uslovno za jednu godinu i K.br.175/10 od 07.09.2010. godine zbog krivičnog djela iz čl.412 st.1 KZ, na kaznu zatvora u trajanju od 3 mjeseca uslovno za jednu,&nbsp;<br>
&nbsp;
<div style="text-align: center;">
	<strong>OSLOBAĐA SE OD OPTUŽBE</strong></div>
<br>
<strong>Da&nbsp; je :</strong><br>
&nbsp;<br>
Dana 02.09.2008. godine, u namjeri da se upotrijebe kao prave napravio lažne isprave - administrativnu zabranu i izjavu za žiranta u kojima je unio lažne podatke i to: u administrativnoj zabrani upisao R. /M./ N., JMBG ..., na radno mjesto Klinički centar (digestivna hirurgija), sa platom od 275,00 eura i u rubrici potpis radnika /jemca/ dužnika upisao R.N., a u izjavi za žiranta upisao R. /M./ N., B. – B. i u rubrici svojeručni potpis žiranta istog potpisao i ovakve lažne isprave, za koje je znao da su lažne, upotrijebio kao prave, istog dana kod Opportunity bank, prilikom realizacije kredita po ugovoru br. LD ...,<br>
&nbsp;<br>
- čime bi izvršio krivično djelo falsifikovanje isprave iz čl.412 st. 1 Krivičnog zakonika.<br>
&nbsp;<br>
- POŠTO djelo za koje je optužen po zakonu nije krivično djelo, na osnovu čl. 373 tač. 1 ZKP.<br>
&nbsp;<br>
Troškovi krivičnog postupka, isplaćuju se iz posebnog razdjela budžeta za rad sudova, na osnovu čl. 230 st. 1 ZKP-a.<br>
&nbsp;<br>
Oštećeni N.R., iz B., radi ostvarivanja imovinsko pravnog zahtjeva za naknadu štete, upućuje se na parnicu, na osnovu čl. 239 st. 3 ZKP-a.<br>
&nbsp;<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;<br>
Osnovno državno tužilaštvo u Beranama, podnijelo je optužni predlog Kt.br.485/10 od 28.12.2010 .godine, protiv okrivljenog S.R., iz sela B., opština B., zbog krivičnog djela falsifikovanje isprave iz čl.412 st.1 KZ. Zamjenik ODT-a Jadranka Mićović u završnoj riječi, ostala je pri podnijetom optužnom predlogu i istakla da je nesporno utvrdjeno da je okrivljeni napravio lažne isprave i u istima potpisao oštećenog. Takodje, treba cijeniti iskaz svjedoka Lj.V., da je dat nakon 3 godine kada su isprave ovjerene i imati u vidu činjenicu da licu koje je ovjerila isprave nije utvrdila identitet, te da Klinički&nbsp; Centar&nbsp; ima 2.000 i nešto zaposlenih. Iskaz ovog svjedoka je sračunat da pomogne sebi, imaju u vidu da bi snosila posledice, obzirom da je sporne isprave ovjerio okrivljeni. Takodje je nesporna činjenica da je okrivljeni na dan kada su ovjerili isprave bio u Kliničkom centru, što jasno ukazuje da je isprave sam napravio i potpisao oštećenog, a zatim ih ovjerio kod pravne službe Kliničkog centra. Predložila je da sud okrivljenog osudi na kaznu zatvora u trajanju od 3 mjeseca, obzirom da se radi o licu koje je osudjivano za istu vrstu krivičnih djela.<br>
&nbsp;<br>
<strong>Oštećeni N.R., </strong>iz B., u završnoj riječi pridružio se krivičnom gonjenju protiv okrivljenog i zadržao pravo, da imovinsko pravni zahtjev za naknadu štete ostvari u parničnom postupku.<br>
&nbsp;<br>
<strong>Okrivljeni S.R., </strong>u svojoj odbrani datoj tokom postupka, negirao je izvršenje krivičnog djela i krivicu. Pojasnio je da se predmetnog dana nalazio u P. zbog operacije bivše supruge u Kliničkom centru. Kako mu je trebao novac, zamolio je N.R. da mu žirira i našli su se u Kliničkom centru, na njegovom radnom mjestu. Nikola mu je kazao da&nbsp; ispuni formulare, a on će ih ovjeriti, a iz razloga da on nešto ne pogriješi. Ispunio je administrativnu zabranu i izjavu žiranta u njegovom prisustvu i na mjestu potpis jemca napisao ime N.R.. Istakao je da razlog zašto N. nije potpisao administrativnu zabranu i izjavu žiranta je bio taj što je on kazao da ne umije i da se ne razumije u to, pa da ne bi pogriješio,&nbsp; kazao mu je da upiše njegovo ime. Kredit je glasio na N.S. na iznos od 15.000,00 eura. U početku, nekih pola godine, plaćao je rate kredita, a nakon toga je aktivirana administrativna zabrana na N.R., kojem je izvjesno vrijeme davao novac za rate, odnosno otplaćivao je njegov kredit kod Alter Modus banke u zamjenu za kredit koji je N. njemu otplaćivao. Rata tog kredita u Alter Modus banci je bila 125,00 eura, a rata njegovog kredita je bila oko 400,00 eura.&nbsp; Dokumentacija je ispunjena u P. u Kliničkog centru, na digestivnoj hirurgiji, gdje je oštećeni radio i bio u smjeni, ponio je formulare i u prisutvu oštećenog popunio, a zatim je oštećeni ponio dokumentaciju u računovodstvo da ovjeri. Nakon 15 do 20 minuta, oštećeni mu je donio i predao dokumentaciju. Kredit je realizovao na teritoriji B., nakon što su mu data ovjerena dokumenta od oštećenog. Koliko se sjeća dokumenta su banci predata najkasnije sjutra dan nakon ovjere od strane oštećenog, a kredit je realizovan poslije 5 do 7 dana od predaje dokumenata. U završnoj riječi je prihvatio završnu riječ svoga branioca.<br>
&nbsp;<br>
<strong>Branilac okrivljenog, adv. A.A.</strong> u završnoj riječi je istakao, da nije sporno da je okrivljeni, ispunio administrativnu zabranu i izjavu za žiranta, ali je to učinio u P., u prisustvu oštećenog. Uvidom u akt JZU Kliničkog Centra od 28.03.2011. godine, utvrdjeno je da je administrativna zabrana od 27.08.2008. godine na lični zahtjev i saglasnost oštećenog zavedena u arhivi Kliničkog Centra i da je ovu pisanu dokumentaciju donio N.R. koji je prisustvovao njenom obradjivanju. Činjenice iz ovog pisanog dokaza je u potpunosti potvrdio svjedok Lj.V.. Znači, ne može se raditi o krivičnom djelu u pitanju, nije logično da je mogao optuženi da u arhivi Kliničkog centra odnese dokumentaciju i ovjeri, te utvrdjeno činjenično stanje ukazuje da nije dokazano da je okrivljeni izvršio krivično djelo koje mu je optužbom stavljeno na teret, pa je predložio da ga sud usled nedostatka dokaza oslobodi. Troškove postupka je tražio.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze: saslušao oštećenog N.R. i svjedoka Lj.V., pročitao ugovor o kreditu Opportunity banke LD ... od 02.09.2008. godine, administrativnu zabranu Opportunity banke&nbsp; na ime N.R., izjavu žiranta Opportunity banke na ime N.R., spise predmeta K.br. 162/10, nalaz i mišljenje stalnog sudskog vještaka grafologa dipl. ing. S.S. od 23.12.2010.godine, akt JZU&nbsp; Kliničkog centra Crne Gore od 28.03.2011.godine i izvod iz KE za okrivljenog.<br>
&nbsp;<br>
Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 16 i 370 ZKP-a, a dovodeći ih u vezu jedne sa drugim, sud je stao na stanovište, da se u radnjama okrivljenog S.R., nijesu stekla sva bitna obilježja krivičnog djela falsifikovanje isprave iz čl. 412 st. 1 KZ, pa ga je oslobodio od optužbe, obzirom da djelo za koje je optužen nije krivično djelo, na osnovu čl. 373 tač. 1 ZKP-a. Pri tome, sud je prihvatio odbranu okrivljenog da je ispunio administrativnu zabranu i izjavu za žiranta u prisustvu oštećenog i da je na mjestu potpis jemca potpisao oštećenog N.R., nakon što mu je oštećeni kazao da ispuni formulare, te da je oštećeni lično predmetnu dokumentaciju ovjerio u računovodstvu Kliničkog centra Crne Gore, obzirom da je njegova odbrana potvrđena iskazom svjedoka Lj.V., kao i aktom KC CG.<br>
&nbsp;<br>
<strong>Tako je na osnovu iskaza svjedoka Lj.V. </strong>utvrđeno, da je zaposlena u Kliničkom centru Crne Gore na radnom mjestu odgovornog radnika finansijske operative. U okviru njenog redovnog referata spada i ovjera administrativne zabrane. Ovaj posao obavljaju još dva službenika u Kliničkom centru, kojima je ona pretpostavljena, a predmetnu administrativnu zabranu je ona potpisala, nakon čega je ista ovjerena u arhivi. U administrativnoj zabrani unosi podatke o poslodavcu i visinu zarade zaposlenog, kao i opterećenja, nakon toga se administrativna zabrana ovjerava u arhivi Kliničkog centra. Oštećeni ima i administrativnu zabranu za kredit kod Montenegro banke na 10.000,00 eura, koju zabranu je takođe ona ovjerila. Takođe postoji još jedna administrativna zabrana, koja je naknadno pristigla od Opšte bolnice u B., a isti posjeduje i administrativnu zabranu za kredit na ime M.S. i N.S.. Što se tiče predmetne administrativne zabrane, oštećeni je lično došao kod nje u kancelariju, kojom prilikom su bila prisutna još dva službenika - obračunska radnika. Administrativna zabrana bila je ispunjena podacima tako što je bilo ispunjeno njegovo ime i prezime, naziv poslodavca i ista je bila potpisana njegovim imenom. Oštećenom je kazala da on već ima kredit na 10.000,00 eura, ali je on i pored toga želio da žirira, pa je ispunila u administrativnoj zabrani njegovu startnu platu od 275,00 eura i mjesečnu dugoročnu obustavu u iznosu od 121,35 eura. Toga momenta jedino je bila upoznata da on ima obustavu na 10.000,00 eura, jer je ona tu administrativnu zabranu ovjerila, dok za druge obustave koje su naknadno pristigle nije znala. Prije ovjere sporne administrative zabrane, oštećenog je vidjela kada je dolazio da ovjeri prvu administrativnu zabranu u kojoj je bio nosilac kredita kod NLB Montenegro banke na 10.000,00 eura. Kada je ovjeravala administrativnu zabranu po prvom kreditu, tražila je od oštećenog da donese Ugovor o radu u kojem je stajalo da je u stalnom radnom odnosu. Prije toga ga je pitala koliko dugo radi i on je rekao da radi već godinu dana u Kliničkom centru. Identitet oštećenog kada je došao da ovjeri prvu administrativnu zabranu nije provjeravan uvidom u ličnu kartu, a bio je obučen kao medicinski tehničar u zelenoj uniformi i poslala ga je da iz personalnog dosijea donese Ugovor o radu. Ne bi mogao da donese Ugovor o radu i personalna služba mu isti ne bi dala, da nije radnik Kliničkog centra. Oštećenog je tada prvi put upoznala i on je lice koje je donijelo na potpis predmetnu administrativnu zabranu, jer ga je upamtila predhodno kada mu je potpisivala zabranu za kredit kod NLB banke, a radilo se o kratkom vremenskom periodu od par mjeseci. Okrivljenog S.R. prvu put je vidjela u sudu i nikada ga ranije nije vidjela. Dodala je da je jedino moguće da se kod njih ovjeri administrativna zabrana zaposlenih koji rade sa pacijentima koji su životno ugroženi i to u Urgentnom bloku, Intezivnoj njezi, operacionom bloku i anesteziji, u njihovom odsustvu i u tim situacijama se donose ispunjene administrativne zabrane i potpisane od strane radnika, a onda telefonskim putem kontaktiraju sa tim službenikom da li je saglasan da se dokumentacija ovjeri, dok u svim ostalim slučajevima kod svih ostalih zaposlenih, radnik mora biti lično prisutan. U konkretnom slučaju oštećenom je namjerno u administrativnu zabranu upisala startnu platu i obustavu od 121,35 €, koja je praktično polovina njegove plate i na taj način je pokušala da spriječi da bude žirant. Kada je oštećeni podizao kredit kod NLB Montenegro banke, tada nije postojala potreba da potpiše administrativnu zabranu, jer u tom obrascu administrativne zabrane ne postoji potpis nosioca kredita i oštećeni je kao nosilac kredita bio u obavezi da potpiše Ugovor, mjenicu i ostala dokumenta u banci.<br>
&nbsp;<br>
Iz akta JZU Kliničkog centra Crne Gore od 28.03.2011. godine, utvrđeno je administrativna zabrana br.... od 27.08.2008.godine, na lični zahtjev i saglasnost zaposlenog N.R. zavedena u arhivi Kliničkog centra i da je navedenu administrativnu zabranu donio N.R., koji je prisustvovao njenom obrađivanju.<br>
&nbsp;<br>
Sud je prihvatio iskaz prednjeg svjedoka, koji je potkrijepljen aktom KC CG, na osnovu kojih dokaza je utvrđeno da je oštećeni lično došao u računovodstvo i donio administrativnu zabranu, koja je bila ispunjena podacima i potpisana njegovim imenom, čime je negiran iskaz oštećenog da nije znao za predmetni kredit.<br>
&nbsp;<br>
Na osnovu Ugovora o kreditu Opportunity banke LD ... od 02.09.2008.godine, utvrđeno je da je N.S., kod ove banke navedenog datuma realizovao kredit u iznosu od 15.000,00 eura, te da su žiranti po ovom kreditu bili G.S., M.M. i N.R..<br>
&nbsp;<br>
Na osnovu administrativne zabrane Opportuniti banke i izjave žiranta Opportuniti banke i&nbsp; nalaza i mišljenja stalnog sudskog vještaka grafologa dipl. ing. S.S. od 23.12.2010.godine utvrđeno je da je sporne potpise N.R. na administrativnoj zabrani i izjavi žiranta napisao R.S., koje dokaze je sud prihvatio.<br>
&nbsp;<br>
Iz spisa predmeta K.br. 162/10, utvrđeno je da je M.R., krivično odgovarao zbog krivičnog djela falsifikovanje isprave iz čl.412 st.1 KZ, a odnosi se na predmetni ugovor o kreditu i administrativnu zabranu na ime druga dva žiranta M.M. i G.S.<br>
&nbsp;<br>
<strong>Oštećeni N.R.</strong>, u svojoj izjavi je naveo da je saznao za kredit kod Oportunity 7-do 8 mjeseci ranije, kada mu je stigla administrativna zabrana na platu od strane Oportuniti banke. Istakao je da nije bio žirant okrivljenom po ovom Ugovoru i da nije potpisao administrativnu zabranu i izjavu za žiranta, a okrivljeni povodom ovog kredita nikada kod njega nije dolazio u P., niti mu je kazao da može administrativnu zabranu i izjavu žiranta&nbsp; umjesto njega da potpiše. Pojasnio je da je kod Montenegro banke uzeo jedan kredit na svoje ime na iznos od 10.000,00 eura i taj novac je pozajmio okrivljenom i to je jedini kontakt vezano za bilo kakav kredit, te i taj kredit on vraća. Po predmetnom kreditu, odbijeno mu je 1.200,00 eura. Okrivljeni je imao njegovu ličnu kartu, jer je podigao kredit kod Montenegro banke od 10.000,00 eura i novac dao njemu, a svu dokumentaciju i za taj kredit je pripremao okrivljeni, te je na taj način imao kopiju lične karte. Naveo je da on nije ovjerio administrativnu zabranu u KC CG, jer da je ovjerio, onda bi je i podpisao, a nije mu poznato kako je okrivljeni mogao da ovjeri formulare u KC, iako tamo ne radi. Takođe je istakao da je išao u upravu KC, ali nije dobio odgovor i potvrdu da li je bio ili nije bio prisutan prilikom ovjere administrativne zabrane. Na pretresu od 26.09.2011. godine promijenio je iskaz i istakao da mu je poznato da je supruga okrivljenog u vrijeme ovjere predmetnih dokumenata bila u Kliničkom centru na liječenju i tada se sretao sa okrivljenim, a okrivljeni mu se nije obraćao da mu bude žirant. Dana 27.08.2008. godine okrivljeni je bio u Kliničkom centru u P. u prostorijama gdje radi i tada je dolazio zbog svoje supruge. Nije mu poznato ime lice koje je tada radilo u računovodstvu Kliničkog centra u P., jer je tamo zaposleno puno službenika, a smatra da je u to vrijeme mogao bilo ko da pođe u računovodstvo i da ovjeri ova dokumenta. Da bi ovjerio ova dokumenta, okrivljeni je morao imati njegovu lični kartu, a istu je imao u kopiji, jer je ranije podigao kredit za okrivljenog kod NLB Montenegro banke. Okrivljeni nije morao da ima punomoćje da bi ovjerio dokumenta. Pojasnio je razliku u kazivanju i istakao obzirom da je okrivljeni toga momenta bio u KBC-u on je mogao da ovjeri dokumenta, a tačno je da je dokumentacija mogla da se ovjeri od strane bilo koga u KBC pa i od strane okrivljenog, a nije tačno ono što je kazao ranije da mu nije jasno kako je okrivljeni mogao da ovjeri dokumentaciju. Pojasnio je da je ranije kazao da je išao u upravu Kliničkog centra da provjeri dokumentaciju, ali je to uradio nakon što mu je stigla zabrana na platu. Tada su mu u računovodstvu kazali da postoji jedna administrativna zabrana na njegovo ime koju je potpisao za kredit kod NLB Montenegro banke, a od službenice iz računovodstva je dobio odgovor da po drugom kreditu nije bio prisutan prilikom ovjere. Pojasnio je razliku u kazivanju i istakao da je tačno da su mu u KC kazali i potvrdili da nije bio prisutan kada je ovjeravana predmetna administrativna zabrana. Najprije je bio pozvan kod direktora, a zatim su zvali ženu koja je kazala da nije bio prisutan prilikom ovjere,&nbsp; a radi se o ženi koja je ovu dokumentaciju ovjerila.&nbsp;<br>
&nbsp;<br>
Sud je iskaz oštećenog u dijelu da nije potpisao administrativnu zabranu i izjavu žiranta prihvatio, obzirom da je to potkrijepljeno nalazom i mišljenjem vještaka grafologa, ali njegove navode da nije znao za ova dokumenta, te da ih nije nosio u računovodstvo na ovjeru sud nije prihvatio, jer su negirani ostalim izvedenim dokazima.<br>
&nbsp;<br>
Na osnovu ovako utvrđenog činjeničnog stanja, sud nije mogao izvesti zaključak, da su se u radnjama okrivljenog S.R., stekli elementi krivičnog djela falsifikovanje isprave iz čl. 412 st.1 KZ, koje mu je stavljeno na teret optužnim predlogom, pa ga je na osnovu čl. 373 tač. 1 ZKP-a&nbsp; oslobodio od optužbe, pošto djelo za koje je optužen, po Zakonu nije krivično djelo. Naime, na osnovu iskaza svjedoka Lj.V., utvrđeno je da je zaposlena u Kliničkom centru Crne Gore na radnom mjestu odgovornog radnika finansijske operative i da je predmetnu administrativnu zabranu ona potpisala, nakon čega je ista ovjerena u arhivi. Oštećeni je lično došao kod nje u kancelariju, kojom prilikom su bila prisutna još dva službenika i donio predmetnu administrativnu zabranu, koja je bila ispunjena podacima, tako što je bilo ispunjeno njegovo ime i prezime, naziv poslodavca i potpisana njegovim imenom. Oštećenom je kazala da on već ima kredit na 10.000,00 eura, ali je on i pored toga želio da žirira, pa je ispunila u administrativnoj zabrani njegovu startnu platu od 275,00 eura i mjesečnu dugoročnu obustavu u iznosu od 121,35 eura, što je iznosilo pola plate, čime je željela da ga spriječi da žirira. Prije ovjere sporne administrative zabrane, oštećenog je vidjela kada je dolazio da ovjeri prvu administrativnu zabranu u kojoj je bio nosilac kredita kod NLB Montenegro banke na 10.000,00 eura. Tada ga je prvi put upoznala i on je lice koje je donijelo na potpis predmetnu administrativnu zabranu, jer ga je upamtila predhodno, kada mu je potpisivala zabranu za kredit kod NLB banke, a radilo se o kratkom vremenskom periodu od par mjeseci. Okrivljenog S.R. prvu put je vidjela u sudu i nikada ga ranije nije vidjela. Predmetne administrativne zabrane se sjeća, obzirom na dešavanja koja su predhodila i kreditno zaduženje oštećenog na 10.000,00 eura. Iz akta JZU Kliničkog centra Crne Gore od 28.03.2011. godine, utvrđeno je da je administrativna zabrana br. ... od 27.08.2008.godine, na lični zahtjev i saglasnost zaposlenog N.R. zavedena u arhivi Kliničkog centra i da je navedenu administrativnu zabranu donio N.R., koji je prisustvovao njenom obrađivanju, čime su potkrijepljeni navodi prednjeg svjedoka. Na osnovu Ugovora o kreditu Opportunity banke LD ... od 02.09.2008.godine, utvrđeno je da je N.S., kod ove banke navedenog datuma realizovao kredit u iznosu od 15.000,00 eura, te da su žiranti po ovom kreditu bili G.S., M.M. i N.R.. Na osnovu administrativne zabrane Opportuniti banke i izjave žiranta Opportuniti banke i&nbsp; nalaza i mišljenja stalnog sudskog vještaka grafologa dipl. ing. S.S. od 23.12.2010.godine utvrđeno je da je sporne potpise N.R. na administrativnoj zabrani i izjavi žiranta napisao S.R., koje dokaze je sud prihvatio, dok iz spisa K. br. 162/10 proizilazi da je M.R. krivično odgovarao za falsifikovanje podpisa po istom kreditu, ali u odnosu na druga dva žiranta. Oštećeni N.R. je negirao da je bio žirant okrivljenom po predmetnom ugovoru i naveo da nije potpisao administrativnu zabranu i izjavu žiranta, niti je okrivljenom kazao da ta dokumenta potpiše umjesto njega, te da je za kredit saznao tek kada mu je stigla zabrana na platu. Međutim, njegov iskaz je kontradiktoran, jer je najprije naveo da mu nije jasno kako je okrivljeni ovjerio dokumenta, a kasnije je istakao da je svako mogao u Kliničkom centru da ovjeri dokumentaciju. Takođe je naveo da mu u Kliničkom centru nisu mogli reći da li je on lično došao da ovjeri dokumentaciju, da bi promijenio iskaz i naveo da su mu kazali da nije on došao da ovjeri dokumentaciju. Sud je njegove navode da nije potpisao administrativnu zabranu i izjavu žiranta prihvatio, jer je to potkrijepljeno vještačenjem od strane vještaka grafologa, ali njegove navode da nije znao za kredit i da nije kazao okrivljenom da administrativnu zabranu i izjavu žiranta potpiše umjesto njega, nije mogao prihvatiti, obzirom da je to negirano iskazom svjedoka Lj.V., koja je istakla da je oštećeni lično donio ispunjenu i potpisanu dokumentaciju i aktom Kliničkog centra CG.<br>
&nbsp;<br>
Činjenica je da je okrivljeni ispunio administrativnu zabranu i izjavu za žiranta i da je na mjestu svojeručni potpis žiranta potpisao oštećenog N.R., a što je utvrđeno na osnovu nalaza i mišljenja vještaka grafologa, što ni okrivljeni nije sporio. Međutim, svjedok Lj.V. istakla je da je oštećeni lično došao kod nje u kancelariju i donio administrativnu zabrana koja je bila ispunjena podacima i potpisana njegovim imenom, te da je oštećenom kazala da on već ima kredit na 10.000,00 eura, ali je on i pored toga želio da žirira. Iz toga sud nije mogao izvesti zaključak da su se u radnjama okrivljenog stekli elementi predmetnog krivičnog djela. Naime, za postojanje ovog krivičnog djela potrebno je da učinilac napravi lažne isprave, a pod lažnom ispravom se smatra isprava koja nije podpisana od lica koje je na njoj naznačeno i da iste, za koje zna da su lažne, upotrijebi kao prave. Dakle, kod okrivljenog mora postojati svijest da vrši krivično djelo i volja da ga izvrši, odnosno htenje za nastupanje zabranjene posledice. Kako sud nije mogao izvesti zaključak da oštećeni nije znao za kredit i da nije lično ponio dokumentaciju na ovjeru u računovodstvo, već je na osnovu akta Kliničkog centra i iskaza svjedoka Lj.V. utvrđeno, da je upravo oštećeni lično ponio dokumentaciju na ovjeru, to sud zaključuje da je okrivljeni uz saglasnost oštećenog istog podpisao, pa samim tim kod okrivljenog ne postoji umišljaj kao bitan elemenat djela u pitanju.<br>
&nbsp;<br>
Obzirom da na osnovu izloženog sud nije mogao izvesti zaključak da su se u radnjama okrivljenog S.R., stekli svi elementi krivičnog djela falsifikovanje isprave iz čl. 412 st. 1 KZ, to ga je na osnovu čl. 373 tač.1 ZKP-a oslobodio od optužbe, jer djelo za koje je okrivljen, po Zakonu nije krivično djelo.<br>
&nbsp;<br>
Troškovi krivičnog postupka, isplaćuju se iz posebnog razdjela budžeta za rad sudova, na osnovu čl. 230 st. 1 ZKP-a.<br>
&nbsp;<br>
Oštećeni N.R., iz B., radi ostvarivanja imovinsko pravnog zahtjeva za naknadu štete, upućuje se na parnicu, na osnovu čl. 239 st. 3 ZKP-a.<br>
&nbsp;<br>
Sa izloženog odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana 13.12.2011. godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; S&nbsp; U&nbsp; D&nbsp; I&nbsp; J&nbsp; A,</strong><br>
<strong>Marina Obadović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ana Kenjić - Đukić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba, u roku od 8 ( osam ) dana,<br>
od dana prijema iste, Višem sudu u B. Polju, a preko ovog suda.<br>
&nbsp;<br>
&nbsp;<br>

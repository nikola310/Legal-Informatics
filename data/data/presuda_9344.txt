<strong>K br. 370/10</strong><br>
&nbsp;<br>
<strong>U IME NARODA</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U BARU </strong>u vijeću sastavljenom od sudije Nikole Strugar, kao predsjednika vijeća i sudija porotnika Danice Felšter i&nbsp; Nazifa Kordića, kao članova vijeća, sa zapisničarom Zoricom Ivanović, u krivičnom predmetu okrivljenog M.I., zbog krivičnog djela teško djelo protiv bezbjednosti javnog saobraćaja iz čl.348 st.1 u vezi člana 339 stav 1 Krivičnog zakonika, po Optužnici ODT iz Bara Kt.br.408/09 od 13.08.2010.godine, nakon glavnog i javnog pretresa održanog dana 01.06.2011.godine, u prsustvu zastupnika optužbe Medojević Višnje, okrivljenog lično i njegovog branioca po službenoj dužnosti A.S., advokata iz B., dana 01.06.2011.godine donio je i istog dana javno objavio<br>
&nbsp;<br>
<strong>P R E S U D U</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni,</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp; &nbsp; M. I.</strong> od oca Z. i majke E., rodjene M., rodjen ... godine u K. P., gdje je i stalno nastanjen, ul. I. bb, M., državljanin M. , pismen, završio srednju školu, električar, srednjeg imovnog stanja, proveo u pritvoru po Rješenju Osnovnog suda u Baru Kri.br.371/09 od 11.08.2009.godine vrijeme od 10.08.2009.godine&nbsp; do 21.08.2009.godine, neosudjivan,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>K r i v&nbsp;&nbsp; j e </strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zato što je,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U noći 10.08.2009.godine oko 01,00 časova, na magistralnom putu Bar-Podgorica, na izlazu iz tunela "Sozina" u naselju O., Opština Bar, upravljajući putničkim motornim vozilom marke "Golf III" reg. ozn. PG ..., ne pridržavajući se saobraćajnih propisa ugrozio saobraćaj i doveo u opasnost živote oštećenih: N.S., N.M. i L.M., saputnike u vozilu "Golf III", na način što je protivno odredbama čl.31 st.1 i čl.200 st.1 Zakona o bezbjednosti saobraćaja na putevima (Sl.list RCG bt.72/05) krećući se iz pravca Bara prema Podgorici pod dejstovm alkohola od 1,37 promila apsolutnog alkohola u krvi, brzinu kretanja vozila nije prilagodio karakteristikama i stanju puta, frekfrenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima može da predvidi, da bi uslijed izlaska iz tunela pribjegao intezivnom kočenju, pri neprilagodjenoj brzini od 87 km/h, iako je brzina kretanja vozila svjetlosnim saobračajnim znakom bila ograničena na 40 km/h, vozilo nije uspio da zaustavi, već je prednjom stranom istog naletio na betonski stub naplatne rampe, a koju nezgodu bi izbjegao da se kretao pri svakoj brzini manjoj od 69 km/h, te su uslijed siline udara oštećeni N.S. i N.M. zadobili tešku tjelesnu povredu i to: N.S. u vidu potresa mozga, nagnječenje u predjelu desne slepoočnice, lijevog koljena, lijevog stopala i oguljotine u predjelu oba koljena, desne podlaktice i oba stopala, N.M. u vidu: preloma desne butne kosti i donjeg dijela desne žbične kosti i nagnječenje glave, dok je L.M. zadobio laku tjelesnu povredu u vidu: nagnječenja glave, grudnog koša, trbuha, nosa, slabisnko krsnog predjela i karlice sa desne strane i rane razderine desne podlaktice,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo - teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika,<br>
&nbsp;<br>
Pa sud okrivljenom primjenom citiranog zakonskog propisa, te primjenom čl. 4, 5, 15, 36, 42, 45, 46, 52, 53 i 54&nbsp; Krivičnog zakonika i čl.199, 202 i 364 ZKP-a, i z r i č e<br>
&nbsp;<br>
<strong>USLOVNU OSUDU</strong><br>
&nbsp;<br>
Kojom mu utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti, ako okrivljeni za vrijeme od 2 (dvije) godine po pravosnažnosti presude ne učini novo krivično djelo.&nbsp;<br>
&nbsp;<br>
Okrivljeni je dužan da plati ovom sudu troškove krivičnog postupka u iznosu od 1.638 eura, a na ime paušala iznos od 20 eura, u roku od 15 dana po pravosnažnosti presude, pod prijetnjom prinudnog izvršenja.<br>
&nbsp;<br>
<strong>O b r a z l o ž e n j e</strong><br>
&nbsp;<br>
Optužnicom Osnovnog državnog tužioca u Baru Kt.br.408/09 od 13.08.2010.godine stavljeno je na teret okrivljenom M.I. izvršenje krivičnog djela teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika, predlažući da sud okrivljenog oglasi krivim i osudi po zakonu.<br>
&nbsp;<br>
Okrivljeni je u svojoj odbrani pred ovlašćenim policijskim službenicima u prisustvu branioca po službenoj dužnosti u bitnom naveo da je dana 10.08.2009.godine, oko 01.00 časova kretao se p.m.v. marke golf III, reg oznaka PG ... iz pravca Sutomora u pravcu Podgorice, te kada je bio na izlazu iz tunela Sozina iz njemu nepoznatih razloga izgubio je kontrolu nad vozilom i udario u betonski stub.U vozilu su bile i njegove kolege i to L.M. vlasnik vozila, N.M. i N.S. Tog dana je bio na poslu na moru pa su se vraćali u Podgoricu. Nakon udara izašao je iz auta i pokušao da pomegne povrijeđenim kolegama koji su bili u autu, pa kako im nije mogao pomoći prišli su radnici koji su radili na naplatnoj rampi i izvadili povrijeđene iz auta&nbsp; i nakon nekoliko minuta stigla je hitna pomoć i povezla ih u Bolnicu. Izrazio je žaljenje zbog svega što se desilo njemu i njegovim kolegama.<br>
&nbsp;<br>
Pred istražnim sudijom ostao je pri svojoj izjavi koju je dao pred ovlašćenim službenim licima policije, stim što je na pitanja suda pojasnio da kolovoz nije bio mokar već suv, da se kretao brzinom prije nezgode nekih 90 km na čas, dodajući da nezna šta je razlog gubitka kontrole nad vozilom, možda je guma pukla ali u to nije bio siguran jer nije čuo pucanje gume niti nešto što bi na to ličilo.<br>
&nbsp;<br>
Na glavnom pretresu je naveo da priznaje sve ono što je navedeno u samoj optužnici da se kretao neprilagođenom brzinom i da je bio pod dejstvom alkohola, što je dovelo do saobraćajne nezgode i do teške tjelesne povrede oštećenih N.M. i L.M. &nbsp;U bitnom je naveo da je kritičnog dana u jutarnjim časovima bio sa svojim drugovima N.M., L.M. i N.S., da su obilazili razne lokale, kupali se u Sutomoru, a predveče su počeli da piju. Te noći, nakon konzumiranja alkohola, uputili su se prema Podgorici i to vozilom marke „Golf III“, reg. oznake PG ..., čiji je vlasnik L.M., koji je okrivljenom predao ključeve, jer usled konzumiranja velike količine alkohola nije bio u stanju da upravlja vozilom. Dalje je naveo da su prestali da piju nekih 30 min. prije nego što je došlo do nezgode i da se sjeća momenta predaje ključeva i svih trenutaka tokom upravljanja vozilom. Kada je bio na izlazu iz tunela „Sozina“, izgubio je kontrolu nad vozilom i udario u betonski stub, nakon čega je odmah izašao iz vozila, a kako je i sam bio povrijeđen, nije bio u mogućnosti da pomogne svojim kolegama, koji su takođe bili povrijeđeni, već su pritrčali radnici sa naplatne rampe i izvadili povrijeđene iz auta, a nakon nekoliko minuta stigla je i hitna pomoć i povezla ih u bolnicu. &nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Branilac okrivljenog je završnoj riječi naveo da njegov branjenik u konkretnom slučaju nije postupao sa eventualnim umišljajem, nego iz nehata, jer je pola sata prije nego što će nastati nezgoda saznao da će vozilom upravljati jer mu je tada predao ključeve njegov drug u trenutku kada se nalazio pod dejstvom alkohola, kada je njegova uračunjivost bila smanjenja a ne bitno, što je potvrdio vještak neuropsihijatar. Nadalje je naveo da odbrana priznaje djelo koje je okrivljenom stavljeno na teret i moli ovaj sud da prilikom odluke o kazni ima u vidu znatan broj olakašavajućih okolnosti koje stoje na strani okrivljenog, a to su da se radi o mladom čovjeku koji do sada nije osudjivan, da se oštećeni nijesu pridružili krivičnom gonjenju protiv okrivljenog, koje sve okolnosti ukazuju da se radio o naročito olakšavajućim okolnostima, i da nije bilo otežavajućih okolnosti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je &nbsp;u završnoj riječi u svemu ostao pri svojoj izjavi i pri završnoj riječi svog branioca.<br>
&nbsp;<br>
U dokaznom postupku, sud je izveo sledeće dokaze: saslušani su svjedoci oštećeni N.S., N.M., L.M., svjedoci V.M.1, L.M., K.R., na saglasan predlog stranaka pročitan je iskaz svjedoka V.M.2, pročitan je zapisnik PJ Bar o uviđaju saobraćajne nezgode br.24-02-231-08 od 21.03.2008.godine, tri izvještaja ljekara službe hitne pomoći Doma zdravlja u Baru, br. protokola 1118,1120 i 1121 na ime oštećenih N.S., N.M. i L.M. od 10.08.2009.godine, tri uvjerenja KBC PG na ime oštećenih N.S., N.M. i L.M. od 01.10.2009.godine, dva izvještaja ljekara KCG Podgorica, na ime N.S. od 10.08.2009. godine, izvještaj KBC PG br.1444 o prisustvu alkohola u krvi od 14.08.2009.godine, za okrivljenog M.I., otpusna lista sa epikrizom br. istorije bolisti 15406/498 od 11.08.2009.godine na ime N.S., nalaz i mišljenje vještaka saobraćajne struke M.Š. od septembra 2009.godine, nalaz i mišljenje vještaka medicinske struke dr D.Č. od 02.11.2009.godine, nalaz i mišljenje vještaka medicinske struke dr B.B. od 28.03.2011.godine, nalaz i mišljenje vještaka neuropsihijatra dr S.M. od 16.04.2011.godine, nalaz i mišljenje vještaka mašinske struke B.J. o tehničkoj ispravnosti vozila od 12.08.2009.godine, izvršen je uvid u skicu lica mesta saobraćajne nezgode i fotodokumentacije UP PJ Bar br. 359/09 od 10.08.2009.godine. &nbsp;Zastupnik optužbe je odustao od predloga za pribavljenje izvoda iz kaznene evidencije pa je sud na glavnom pretresu donio rješenje da se ne pribavlja izvod iz kaznene evedinceje jer bi to vodilo znatnom odugovlačenju postupka obzirom da je okrivljeni rođen u M. &nbsp;&nbsp;&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka N.S., utvrđeno je da je kritične prilike &nbsp;&nbsp;bio sa svojim drugovima M.I., N.M. i L.M. u Sutomoru da su vozilom kojim je upravljao M.I. krenuli iz Sutomora za Podgoricu i da su prije nego što su krenuli prema Podgorici, bili u jednom lokalu, te da je okrivljeni 15 minuta prije polaska popio pola litra piva, a da inače ne pije i da mu je ovo bio prvi put. Dalje je naveo da se u vrijeme događaja nalazio na zadnjem sjedištu vozila iza suvozača, a prije samog događaja je zaspao i probudio se u bolnici u Podgorici. Istakao je da se ne pridružuje krivičnom gonjenju i da ne postavlja imovinski zahtjev protiv okrivljenom M.I.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka N.M., utvrđeno je da je u vrijeme kada se dogodila saobračana nezgoda bio na moru sa svojim drugovoma M.I., N.S. i L.M., da su te kritične noći bili u jednom lokalu u Sutomoru, da su pili pivo, a da je okrivljeni popio samo jedno pivo, jer je te noći trebalo da ih vozi. U lokalu su ostali dva-tri sata, a nakon toga su se uputili prema Podgorici. Dalje je naveo da je vozilom marke „Golf III“ upravljao M.I., da je na samom izlasku iz tunela „Sozina“ došlo do nezgode, koje je postao svjestan tek kada su ga izvukli iz auta, jer je neposredno pred ulazak u tunel zaspao. Kao oštećeni nije se pridružio &nbsp;krivičnom gonjenju protiv okrivljenog i nije postavio imovinsko - pravni zahtjev. &nbsp;&nbsp;&nbsp;<br>
&nbsp;<br>
&nbsp;&nbsp;&nbsp;&nbsp;&nbsp; &nbsp;&nbsp;&nbsp; Iz iskaza svjedoka L.M., utvrđeno je da je u noći kada se desio predmetni događaj bio u društvu sa M.I., N.S. i N.M., da su predhodno cijeli dan proveli u Sutomoru, a naveče su svratili u jedan lokal i popili malo alkohola. Istakao je da je najmanje alkohola popio okrivljeni M.I.. Dalje je naveo da je vlasnik vozila marke „Golf III“, reg. oznake PG ..., ali da je te večeri dao ključeve M.I. i da su krenuli iz Sutomora prema Podgorici. Istakao je da je postao svjestan da se nešto dogodilo tek kada se probudio, a tada se nalazio na&nbsp; na asfaltu pored rampe tunela „Sozina“. Kao oštećeni nije se pridružio krivičnom gonjenju protiv okrivljenog i nije postavio imovinsko pravni zahtjev.<br>
&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka V.M.1, utvrđeno je u noći kada se dogodila nezgoda bio na poslu, kao dežurni saobraćajni policajac u trećoj smjeni sa kolegom K. i da su se uputili prema naplatnoj rampi tunela „Sozina“, radi preuzimanja nekog lica koje je u Virpazaru zatečeno pod uticjem alkohola. Parkirali su se na izlasku iz tunela, na jedom proširenju. Dalje je naveo da je u jednom trenutku čuo jak zvuk iz pravca tunela, koji se približavao. Pogledao je u retrovizor i vidio da se vozilo kreće prema naplatnoj rampi, velikom brzinom, a na nekih 10 m od njihovog vozila, počelo je da koči, čula se škripa i vozilo je udarilo u polukružni stub, koji se nalazi između naplatnih rampi. Odjednom je vozilo počelo da dimi, a svi prisutni su pritrčali i pajserima su otvorili vrata i iz vozila počeli da vade povrijeđene. Istakao je da su svi, osim vozača bili u nesvjesnom ili polusvjesnom stanju. Ubrzo je stigla Služba hitne pomoći, neke su odvezli za Bar, a neke za Podgoricu.&nbsp; &nbsp;&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka K.R., utvrđeno je da je u noći kada se desio predmetni događaj 10.08.2009.godine oko 01 čas, sa svojim kolegom V.M.1 bio raspoređen na poslovima kontrole regulisanja saobraćaja u vremenu od 22:00 do 06:00 h. Vozilo u kojem se nalazio svjedok sa svojim kolegom, kretalo se iz pravca Bara prema Podgorici, sa desne strane blizu naplatne rampe, u trenutku kada se začuo zvuk vozila koje se kreće velikom brzinom iz tunela „Sozina“, a kada je vozilo izašlo iz tunela, vidio je da se radi o vozilu marke „Golf III“ crvene boje, koje u jednom trenutku počinje naglo da koči, a vozilo je prednjim dijelom udarilo u betonski zid. Nakon udara, zajedno sa kolegom je prišao kako bi prižili pomoć povrijeđenima. U vozilu su se nalazila četri lica, svi su imali vidne povrede po tijelu. Povrijeđena lica su izvadili iz auta, a ubrzo zatim je stigla i hitna pomoć i povrijeđene transportovala u KBC Podgorica i Opštu bolnicu u Baru. &nbsp;&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka V.M.2, utvrđeno je da se u noći kada se desio predmetni događaj nalazio na svom radnom mjestu u naplatnoj kućici tunela „Sozina“. U trenutku kada se desila nezgoda, posle 24:00 h, nalazio se ispred kućice, kada je začuo zvuk kočenja, a potom je vidio kako vozilo marke „Golf III“, koje je izašlo iz tunela iz pravca Bara, udara prednjom stranom u zaštitnu brtonsku bankinu. Sa svojim kolegama je pritrčao vozilu i iz istog su izvadili četri momka, uz pomoć policije i vatrogasnih kola, koja su stigla u međuvremenu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika PJ Bar o uviđaju saobraćajne nezgode&nbsp; br. 24-02-231-08 od 21.03.2008.godine, utvrđeno je da se dana 10.08.2009.godine na magistralnom putu Sutomore - Podgorica kod tunela Sozina dogodila saobraćajna nezgoda, da je vozilom golf III reg oznaka PG ... upravljao M.I., i da su se u vozilu nalazili saputnici&nbsp; N.S., N.M., L.M., da su uzeti tragovi na licu mjesta, da je lica nmjesta fotografisano i skicirano, i da fotoelaborat prestavlja sasatavni dio zapisnika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz Izvještaj KBC PG br. 1444 o prisustvu alkohola u krvi od 14.08.2009. godine, za okrivljenog M.I. proizilazi da je&nbsp; okrivljenom izvađena 10.08.2009 godine krv u 02. i 40 min te nađeno 1,37 pro mila apsolutnog alkohola u krvi a analizom urina 2,18 pro mila apsolutnog alkohola u krvi.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka saobraćajne struke M.Š. od septembra 2009.godine, utvrđeno je da je na osnovu podataka iz prezentiranih spisa predmeta&nbsp; putničko motorno vozilo marke&nbsp; „VW Golf III“, reg. oznake PG ..., voženo brzinom u diapazonu 87-95 km/h u trenutku reakcije vozača, a ovu brzinu vozač je smanjio na oko 60 km/h u trenutku nalijetanja vozila na fizičku prepreku. PMV „VW Golf III“, reg. oznake PG ... u trenutku kada se nalazilo na prostornoj udaljenosti oko 52 metra, po izlasku iz tunela a prije nalijetanja vozila na fizičku prepreku &nbsp;vozač ovog vozila je pribjegao forsiranom kočenju, što je dovelo do blokade točkova pa je vozilo nastavilo inercionom pravolinijskom putanjom koja je vodila prema stubu naplatne rampe u koje je vozilo udarilo. U trenutku reakcije vozača sa putničkim motornim vozilom vozilo se nalazio na prostornoj udaljenosti 52 metra prije tačke nalijetanja ovog vozila na fizičku prepreku, pa je vozač ovog vozila mogao izbjeći nezgodu pri svakoj brzini kretanja manjoj od 69 km/h. Dozvoljena brzina na dijelu puta gdje nastala saobraćajna nezgoda&nbsp; ograničena je svjetlosnim saobraćajnim znakom na 40 km/h.Do ove saobraćajne nezgode došlo je uslad propusta u vožnji od strane pmv „VW Golf III“, reg. oznake PG ... Ovo se ogleda u tome jer isti nije prilagodio brzinu kretanja vozila uslovima saobraćaja i ograničenju brzine kretanja, koje uslove je mogao da predvidi, te nije održavao bezbjedni smjer kretanja vozila prema liniji prostiranja puta, usled čega je prilikom savladavanja ovog poteza puta, a u fazi kočenja, vozila došlo do nalijetanja frontalne regije ovog vozila na fizičku prepreku-betonski serklaž i stub, koji se nalazi ispred naplatne rampe, po izlasku iz tunela „Sozina“. Usled siline udara vozila na ovu fizičku prepreku, saputnici L.M., N.S. i N.M., su zadobili tjelesne povrede.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka mašinske struke B.J. o tehničkoj ispravnosti vozila od 12.08.2009. godine, utvrđeno je da su detaljnim pregledom pmv marke „Golf III“, reg. oznake PG ..., konstatovano je da su svi uređaji na vozilu bili ispravni i funkcionalni i nema ni jednog dijela koji je otkazao radi samoodvrtanja ili kidanja, da bi eventualno izazvao destabilizaciju vozila. Sva oštećenja potiču od udesa.&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka medicinske struke dr D.Č. od 02.11.2009. godine, utvrđeno je da je na osnovu medicinske dokumentacije - Izvještaja ljekara HMP Doma Zdravlja u Baru&nbsp; na ime M.I. Uvjerenja Urg.Bloka na ime M.I., Izvještaja ljekara HMP Doma Zdravlja u Baru&nbsp; na ime L.M., Uvjerenja Urg.Bloka na ime L.M., Izvještaja ljekara HMP Doma Zdravlja u Baru&nbsp; na ime N.S., Uvjerenja Urg.Bloka na ime N.S., tri Istorije bolesti na ime N.S., Izvještaja ljekara HMP Doma Zdravlja u Baru&nbsp; na ime N.M., Uvjerenja Urg.Bloka na ime N.M., da je L.M. u predmetnom događaju zadobio sledeće povrede: nagnječenje glave i grudnog koša, nagnječenje trbuha, nagnječenje nosa, nagnječenje u slabinsko - krsnom predjelu i u predjelu karlice sa desne strane i rana razderina u predjelu desne podlaktice, da navedene povrede se pojedinačno i zbirno kvalifikuju kao laka tjelesna povreda, a nastale su djelovanjem tupine mehaničkog oruđa. N.S. u predmetnom događaju zadobio sledeće povrede: nagnječenje glave u desnom sljepoočnom predjelu promjera oko 4 cm, potres mozga, nagnječina u predjelu lijevog koljena, nagnječenje u predjelu lijevog stopala, oguljotine u predjelu oba koljena, desne potkoljenice i oba stopala. Navedene povrede se kvalifikuju kao teška tjelesna povreda, a nastale su djelovanjem tupine mehaničkog oruđa. N.M. u predmetnom događaju zadobio je sledeće povrede: nagnječenje glave, prelom desne butne kosti, prelom donjeg dijela desne žbične kosti, da se navedene povrede kvalfikuju kao teška tjelesna povreda, a nastale su djelovanjem tupine mehaničkog oruđa.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka medicinske struke dr B.B. od 28.03.2011. godine, utvrđeno je da je ispitanik M.I. u momentu uzimanja krvi i mokraće na analizu bio u pripitom stanju sa 1,37 promila apsolutnog alkohola u krvi i 2,18 promila apsolutnog alkohola u mokraći, a da ovakve koncentracije apsolutnog alkohola u krvi i mokraći znače da se organizam ispitanika, u momentu uzimanja ovih tečnosti, nalazio u tzv. fazi eliminacije apsolutnog alkohola iz organizma ispitanika. Koristeći se matematičkim metodom izračunavanja koncentracije apsolutnog alkohola u krvi ispitanika u momentu saobraćajnog udesa, tačnije dana 10.08.2009. godine u 01:10 časova dobija se vrijednost od 1,52 promila, iz čega proizilazi da se ispitanik M.I., u momentu saobraćajnog udesa, nalazio u pijanom stanju, na granici ovog stanja ka pripitom. &nbsp;&nbsp;&nbsp;&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka neuropsihijatra dr S.M.d 16.04.2011. godine, koji je svoj nalaz i mišljenje dao na osnovu podataka iz spisa predmeta, iskaza okrivljenog koji je na glavnom pretresu detaljno opisao tog događaja od trenutka preuzimanja ključeva do samog udesa i nalaza i mišljena br B.B. o promilima alkohola u krvi okrivljenog , utvrđeno je da su kod okrivljenog &nbsp;bile isključene kvantitativne i kvalitativne izmjene svijesti od preuzimanja ključeva do sobraćajnog udesa i da je &nbsp;kod okrivljenog &nbsp;sposobnost shvatanja značaja djela kao i mogućnost upravljanja svojim postupcima bila smanjena ali ne bitno.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći sve naprijed provedene dokaze na glavnom pretresu ovaj sud je utvrdio da je okrivljeni izvršio krivično djelo teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika, u vrijeme, mjesto i na način kako je to bliže navedeno u izreci ove presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prije svega okrivljeni nije tokom postupka osporio činjenicu da je &nbsp;10.08.2009.godine oko 01:00 časova upravljao p.m.v . "Golf III" reg oznak PG ..., da su saputnici u vozilu bili N.S., N.M. i L.M., da se vozilom kretao iz pravca Sutomora u pravcu Podgorice i da je na izlasku iz tunela "Sozina" vozilom udario u betonski stub. Svjedoci oštećeni N.S., N.M. i L.M.,&nbsp; su prenijeli ovom sudu da su bili saputnici u vozilu "Golf III" kojim je 10.08.2009.godine iz pravca Sutomora u Pravcu Podgorice upravljao okrivljeni i da je na izlasku iz tunela "Sozina" došlo do saobraćajne nezgode, da su na putu do tunela zaspali, tako da se ne sjećaju detalja kako je došlo do nezgode, ali su postali svjesni onoga što se desilo kada su se probudili i kada su ih na licu mjesta izvukli iz auta, koje iskaze je sud prihvatio kao istinite. Takođe su i svjedoci&nbsp; V.M.1 i K.R. ovlašćeni policijski službenici kao i svjedok V.M.2 koji je bio na radnom mjestu na naplatnoj rampi tunela "Sozina" naveli kako su vidjeli kako je i kada i na koji način kritične noći vozilo Golf III izlaskom iz tunela "Sozina" gledajući iz pravca Bara u pravcu Podgorice počelo naglo da koči i udarilo u&nbsp; stub&nbsp; te da su u vozilu bili vozač i još troje povrijeđenih lica koja su odvezena sa lica mjesta u Hitnu pomoć radi ukazivanja ljekarske pomoći, čije iskaze je ovaj sud takođe prihvatio kao istiniti, jasne i ničim osporene.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka M.Š. od 08.09.2009.godine, koji nalaz i mišljenje je ovaj sud prihvati kao stručan jasan i baziran na pravilima nauke i struke, na kojeg nije bilo prigovora utvrđeno da je do predmetne saobraćajne nezgode došlo usled propusta u vožnji vozača-okrivljenog koji je upravljao p.m.v . "Golf III" reg oznak PG ..., a koji propusti se ogledaju u tome vozio brzinom u diapazonu od 87-95 km/h u trenutku reakcije vozača, a ovu brzinu&nbsp; smanjio na oko 60 km/h u trenutku nalijetanja vozila na fizičku prepreku, da je vozač&nbsp; vozila u trenutku kada se nalazilo na prostornoj udaljenosti oko 52 metra, po izlasku iz tunela a prije nalijetanja vozila na fizičku prepreku pribjegao forsiranom kočenju, što je dovelo do blokade točkova pa je vozilo nastavilo inercionom pravolinijskom putanjom koja je vodila prema stubu naplatne rampe u koje je vozilo udarilo. U trenutku reakcije vozača sa putničkim motornim vozilom nalazio se na prostornoj udaljenosti 52 metra prije tačke nalijetanjaovog vozila na fizičku prepreku, pa je vozač ovog vozila mogao izbjeći nezgodu pri svakoj brzini kretanja manjoj od 69 km/h. Dozvoljena brzina na dijelu puta gdje nastala saobraćajna nezgoda&nbsp; ograničena je svjetlosnim saobraćajnim znakom na 40 km/h. Vještak je kod navedenog ostao pri tome da je do ove saobraćajne nezgode došlo je uslad propusta u vožnji od strane pmv „VW Golf III“, reg. oznake PG ... Ovo se ogleda u tome jer isti nije prilagodio brzinu kretanja vozila uslovima saobraćaja i ograničenju brzine kretanja, koje uslove je mogao da predvidi, te nije održavao bezbjedni smjer kretanja vozila prema liniji prostiranja puta, usled čega je prilikom savladavanja ovog poteza puta, a u fazi kočenja, vozila došlo do nalijetanja frontalne regije ovog vozila na fizičku prepreku-betonski serklaž i stub, koji se nalazi ispred naplatne rampe, po izlasku iz tunela „Sozina“. Iz nalaza i mišljenja vještaka mašinske struke Braca Jovetića o tehničkoj ispravnosti vozila od 12.08.2009. godine, koji je ovaj sud u cjelosti prihvatio &nbsp;utvrđeno je da su detaljnim pregledom pmv marke „Golf III“, reg. oznake PG ..., konstatovano je da su svi uređaji na vozilu bili ispravni i funkcionalni i nema ni jednog dijela koji je otkazao radi samoodvrtanja ili kidanja, da bi eventualno izazvao destabilizaciju vozila, te da sva oštećenja potiču od udesa.&nbsp; Sud je takođe prihvatio kao stručan i jasan nalaz i mišljenje vještaka medicinske struke Dragane Čukić u kojem je navedeno da su saputnici u vozilu kojim je kritične prilike upravljao okrivljeni i to L.M., N.S. i N.M., zadobili povrede i to: N.S. tešku tjelesnu povredu u vidu potresa mozga, nagnječenje u predjelu desne slepoočnice, lijevog koljena, lijevog stopala i oguljotine u predjelu oba koljena, desne podlaktice i oba stopala, N.M. tešku tjelesnu povredu u vidu : preloma desne butne kosti i donjeg dijela desne žbične kosti i nagnječenje glave, dok je L.M. zadobio laku tjelesnu povredu u vidu : nagnječenje glave, grudnog koša, trbuha, nosa, slabisnko krsnog predjela i karlice sa desne strane i rane razderine desne podlaktice.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u prihatio kao stručan i jasan nalaz i mišljenje vještaka vještaka medicinske struke dr B.B. od 28.03.2011.godine, iz kojeg je utvrđeno je da je ispitanik M.I. u momentu uzimanja krvi i mokraće na analizu bio u pripitom stanju sa 1,37 promila apsolutnog alkohola u krvi i 2,18 promila apsolutnog alkohola u mokraći, a da ovakve koncentracije apsolutnog alkohola u krvi i mokraći znače da se organizam ispitanika, u momentu uzimanja ovih tečnosti, nalazio u tzv. fazi eliminacije apsolutnog alkohola iz organizma ispitanika. Koristeći se matematičkim metodom izračunavanja koncentracije apsolutnog alkohola u krvi ispitanika u momentu saobraćajnog udesa, tačnije dana 10.08.2009.godine u 01:10 časova dobija se vrijednost od 1,52 promila, iz čega proizilazi da se ispitanik M.I., u momentu saobraćajnog udesa, nalazio u pijanom stanju, na granici ovog stanja ka pripitom. Međutim sud je imao u vidu da je zastupnik optužbe ostao pri navodima da je okrivljeni u vrijeme saobraćajnog udesa imao 1,37 promila apsolutnog alkohola u krvi pa nije moga u izreci presude navesti da je okrivljeni prilikom saobraćajnog udesa imao 1,52 promila apsolutnog alkohola u krvi jer bi na taj način prekoračio optužbu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i nalaz i mišljenje vještaka neuropsihijatra dr S.M. od 16.04.2011.godine, kao stručan i baziran na pravilima nauke i struke i koji je naveo da je cijenio nalaz i mišljenje vještaka dr B.B. kao i navode okrivljenog koji se do detalja sjeća kako trenutka kada je krenuo da upravlja vozilom tako i samog udesa na koji način se sjećao do detalja okolnosti cjelokupnog događaja koje okolnosti kod okrivljenog isključuju kvantitativne i kvalitativne izmjene svijesti od preuzimanja ključeva do sobraćajnog ali da &nbsp;je kod okrivljenog&nbsp; sposobnost shvatanja značaja djela kao i mogućnost upravljanja svojim postupcima bila smanjena ali ne bitno, što nije bilo od uticaja na drugačije presuđenje jer kod okrivljenog uračunljivost nije bila bitno smaljena kako &nbsp;prije nego što je saznao da će upravljati vozilom tako i u samom momentu udesa.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je shodno utvrđenom činjeničnom stanju neznatno izmijenio dispozitiv optužbe na koji način nije povrijedio identutet presude i optužbe<br>
&nbsp;<br>
Krivično djelo bliže navedeno u izreci presude je krivično djelo sa blanketnom dispozicijom kod kojeg je postojanja nužno navesti i materijalno pravni propis od kojeg zavisi postojanje djela. U konkretnom slučaju okrivljeni je postupao suprotno odrebama člana odredbama čl. 31 stav 1 Zakona o &nbsp;bezbijednosti saobraćaja na putevima ( Sl.RCG 72/05), kojim je propisano da je vozač dužan da brzinu kretanja vozila prilagodi okolnostima ,karakteristikama i stanju puta, vidljivosti, preglednosti, atmosferskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi, kao i suprotno odredbi član 200 stav 1 navedenog zakona kojim je propisano da vozač ne smije da upravlja vozilom na putu niti da počne da upravlja vozilom ako je pod dejstvom alkohola, dok je u stavu 2 ovog člana navedeno da je&nbsp; pod dejstvom alkohola &nbsp;lice za koje se analizom krvi ili krvi i urina ili drugom metodom mjerenja količine alkohola u organizmu utvrdi da sadržina alkohola u krvi iznosi više od 0,5 grama /kg ili ako je prisustvo alkohola u organizmu utvrđeno odgovarajućim sredstvima ili aparatima (alkometar i dr) za mjerenje alkoholisanosti, što odgovara količinama većim 0,5 g/kg ili kod koga se, bez obzira na sadržinu alkohola u krvi stručnim pregledom utvrdi da pokazuje znake alkoholne poremećenosti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći psihički odnos okrivljenog prema izvršenom krivičnom djelu ovaj sud je našao da je okrivljeni bio svjesan da vožnjom u pripitom stanju i neprilgođenom brzinom može učiniti krivično djelo tj ugroziti saobraćaj i dovesti u opasnost život oštećenih &nbsp;ali je na to pristao, dakle postpao je eventualnim umišljajem dok je u odnosu na posledicu krivičnog djela tj, povrede koje su kritične prilike zadobili oštećeni postupao sa nehatom.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; &nbsp; Sud je cijenio i odbranu okrivljenog da u kojoj je u predhodnom i predkrivičnom postupku naveo da je kritične prilike upravljao vozilom Golf III reg oznaka PG ...&nbsp; u kojem su saputnici bili N.S., N.M. i L.M., te kako je na izlasku iz tunela "Sozina" krećući se iz pravca Bara u pravcu Podgorice iz njemu nepoznatih razloga izgubio kontrolu nad vozilom i udario u betonski stub, da bi na glavnom pretresu naveo &nbsp;da je prouzrokoveo saobraćajnu nezgodu da je prekoračio propisanu brzinu kretanja da je konzumirao alkohol i u završnoj riječi prihvatio riječ svog branioca da je u odnosu na krivično djelo koje mu je stavljeno na teret postupao iz nehata jer je pola sata prije samog udesa saznao da će upravljati vozilom kada je bio pod dejstvom alkohola i kada je njegova uračunljivost bila smanjena ali ne bitno.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što se tiče njegove odbrane u predhodnom&nbsp; i predkrivičnom postupku da je izgubio kontrolu nad vozilom &nbsp;iz njemu nepoznatih razloga su navodi koji su neprihvatljivi za ovaj sud ne samo iz razloga što je okrivljeni na glavnom pretresu naveo da je saobraćajna nezgoda nastala njegovim propustom zbog konzumiranja alkohola i neprilagođene brzine , već i zbog toga jer je u cjelosti opovrgnuta nalazom i mišljenjem vještaka saobraćajne struke mašinske struke te tako i analizom koja govori o prisustvu alkohola u krvi organizma okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I pred toga što je okrivljeni na glavnom pretresu naveo da je prouzrokovao saobraćajnu nezgodu zbog neprilagođene vožnje pod uticajem alkohola, ali da djelo nije učinio sa eventualnim umišljajem već iz nehata jer je saznao da će upravljati vozilom u momentu kada je prestao da pije sud je imao u vidu da se ipak ovakva odbrana ne može tretirati kao priznenje krivičnog djela, i po nalaženju ovog suda je neosnovana jer prije svega u konkretnom slučaju uračunljivost okrivljenog nije bila bitno smanjena ni u trenutku kada je saznao da će upravljati vozilom ni u trenutku samog udesa što je potvrdio i vještak neuropsihijatar pa je ovakva odbrana okrivljenog neosnovana i usmjerena na izbjegavanje krivično pravne opdgovornosti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odlučujući se za krivičnu sankciju sud je na strani okrivljenog cijenio sve okolnosti iz čl.42 Krivičnog zakonika, pa je od olakšavajućih okolnosti našao da se radi o mladoj, neosuđivanoj osobi, da se oštećeni nisu pridružili krivičnom gonjenju. Otežavajućih okolnosti na srani okrivljenog nije bilo, pa imajući u vidu kvalitet olakšavajućih okolnost za koje je našao da se radi o naročito olakšavajućim okolnostima u nedostatku otežavajućih okolnosti, po ocjeni suda prema okrivljenom predhodno shodno članu 45 i 46 Krivičnog zakonika ublažio kaznu zatvora&nbsp; i utvrdio kaznu zatvora u trajanju od šest mjeseci, i istovremeno odredio da se ista neće izvršiti&nbsp; ako okrivljeni u roku od dvije godine po pravosnažnosti ove presude ne učini novo krivično djelo. Sud je našao da će se izricanjem uslovne osude prema okrivljenom u potpunosti postići svrha izricanja uslovne osude .<br>
&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima zasniva se na odredbi čl.202 st.1 ZKP-a, koji troškovi čine troškove saobraćajnog vještačenja u iznosu od 104,5 eura, medicinskog vještačenja po dr D.Č. 291,50 eura, troškove medicinskog vještačenja po vještaku B.B. u iznosu od 77 eura, troškove neuropsihijskog vještačenja u iznosu od 110 eura, troškove mašinskog vještačenja u iznosu od 55 eura i troškove branioca po službenoj dužniosti u iznosu od 1.000 eura, što ukupno iznosi 1.638 eura, a na ime sudskog paušala iznos oda 20 eura koji je određen shodno složenosti i trajanju postupka uz ocjenu imovinko pravnih prilika okrivljenog, koje je okrivljeni dužan da plati ovom sudu u roku od 15 dana po pravosnažnost presude.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu izloženog, odlučeno je kao u izreci presude.<br>
&nbsp;<br>
<strong>OSNOVNI SUD U BARU</strong><br>
<strong>Dana 01.06.2011.godine</strong><br>
&nbsp;<br>
&nbsp;<br>
<strong>&nbsp;ZAPISNIČAR</strong>&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>PREDSJEDNIK VIJEĆA-SUDIJA, </strong><br>
<strong>Zorica Ivanović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nikola Strugar</strong><br>
&nbsp;<br>
&nbsp;<br>
<strong>PRAVNA POUKA:</strong> Protiv ove presude može se izjaviti žalba Višem sudu u roku od 15 dana, od dana prijema pismenog otpravka. Žalba se predaje ovom sudu u dva primjerka.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 79/10</span>
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p1"></p>
<p class="p1">
<span>	Sudija Osnovnog suda u Rožajama Milosav Zekić, uz učešće zapisničara Azre Dacić, rješavajući po optužnici Osnovnog državnog tužilaštva iz Rožaja Kt.br. 48/10 od 23.04.2010.g. podnijeta protiv okrivljenog D. C. iz Dacića, Opština Rožaje, zbog krivičnih djela krijumčarenje iz čl. 265. st. 1. Krivičnog zakonika i sprečavanje službenog lica u vršenju službene radnje iz čl. 375. st. 1. Krivičnog zakonika, nakon održanog glavnog i javnog pretresa dana 28.09.2011.g. u prisustvu Zamjenika Osnovnog državnog tužioca Kalač Aldina, oštećenih K.J. i N. H. i branioca okrivljenog adv. Š. A. postavljenog po službenoj dužnosti, a u odsustvu okrivljenog kome je sudjeno u odsustvu, dana 29.09.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Okrivljeni D. C. JMBG . od oca M. i majke H., rodj. T.rodjen. u Rožajama, živi u selu Daciće, Opština Rožaje, drž. CG, pismen, završio  srednju školu, nezaposlen, neoženjen, siromašnog imovnog stanja, neosudjivan,</span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 16.02.2010.g. oko 18,20 h u mjestu zv. "Kula", Opština Rožaje, bavio se prenošenjem robe preko carinske linije izbjegavajući mjere carinskog nadzora i to: 15 paketa pilećeg mesa-smrznutih bataka i 40 kutija čajeva, na način što je putničkim motornim vozilom marke "Volkswagen" tip "Golf III" reg.oznaka RO AN-029 u kojem je prevozio robu prošao kroz carinski punkt "Kula" bez odobrenja službenika carine,</span>
</p>
<p class="p1">
<span>	-čime je izvršio krivično djelo krijumčarenje iz čl. 265. st. 1. Krivičnog zakonika,</span>
</p>
<p class="p1"></p>
<p class="p1">
<span>	dana 16.02.2010.g. oko 18,20 h u mjestu zv. "Kula", Opština Rožaje, silom spriječio službena lica K. J.i N. H., carinike Uprave carina Crne Gore, u vršenju poslova pregleda vozila na carinskom prelazu "Kula", na način što se, nakon što je prethodno vraćen sa krijumčarenom robom prema Peći ponovo naišao na carinski prelaz istim putničkim motornim vozilom marke "Volkswagen" tip "Golf III" reg.oznaka RO AN-029 sa krijumčarenom robom i kretao se pored čistača snijega "Crna Gora puta" koji ga je zaklanjao u namjeri da prodje nezapažen od službenika carine i nije se zaustavio na carinskoj liniji ispred znaka "stop", a na koji je obavezan da se zaustavi, niti na znak rukom i pištaljkom koji mu je davao policajac dok je prolazio vozilom, već je primjenom motorne sile povećanom brzinom prošao kroz carinski prelaz i pobjegao u pravcu Rožaja,</span>
</p>
<p class="p1">
<span>	-čime je izvršio krivično djelo sprečavanje službenog lica u vršenju službene radnje iz čl. 375. st. 1. Krivičnog zakonika,</span>
</p>
<p class="p1">
<span>	pa mu sud primjenom pomenutih zakonskih propisa i čl. 4, 13, 15, 32, 36, 39, 42, 45, 46. st. 1. tač. 5. i čl. 48. Krivičnog zakonika u t v r dj u j e:</span>
</p>
<p class="p1">
<span>	-za krivično djelo iz čl. 265. st. 1. Krivičnog zakonika KAZNU ZATVORA u trajanju od 45 (četrdesetpet) dana i NOVČANU KAZNU u iznosu od 400,00 (četiristotine) eura,</span>
</p>
<p class="p1">
<span>	-za krivično djelo iz čl. 375. st. 1. Krivičnog zakonika  KAZNU ZATVORA u trajanju od 30 (trideset) dana,</span>
</p>
<p class="p1">
<span>	pa ga sud primjenom pomenutih zakonskih propisa i čl. 374. Zakonika o krivičnom postupku</span>
</p>
<p class="p1"></p>
<p class="p2"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1">
<span>	NA JEDINSTVENU KAZNU ZATVORA u trajanju od 60 (šezdeset) dana u koju kaznu mu se ima uračunati vrijeme provedeno u pritvoru od 14.10.2010.g. do 22.10.2010.g. i </span>
</p>
<p class="p1"></p>
<p class="p1">
<span>	NOVČANU KAZNU u iznosu od 400,00 (četiristotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1">
<span>	Da plati ovome sudu na ime troškova krivičnog postupka iznos od 513,00 eura.</span>
</p>
<p class="p1">
<span>	Da plati ovome sudu na ime paušala iznos od 50,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 48/10 od 23.04.2010.g. protiv okrivljenog D.C. iz Dacića, Opština Rožaje, zbog krivičnih djela krijumčarenje iz čl. 265. st. 1. Krivičnog zakonika (KZ) i sprečavanje službenog lica u vršenju službene radnje iz čl. 375. st. 1. KZ. </span>
</p>
<p class="p1">
<span>	Na glavnom pretresu Zamjenik ODT-a Kalač Aldin je precizirao činjenični opis djela kao u dispozitivu ove presude, te je predložio da sud okrivljenog oglasi krivim zbog krivičnih djela koja su  mu optužbom stavljena na teret i da mu za krivično djelo krijumčarenje iz čl.265 st.1. utvrdi kaznu zatvora u trajanju od 45 dana kao ublaženu kaznu i novčanu kaznu u iznosu od 400,00 eura, a za krivično djelo sprečavanje službenog lica u vršenju službene radnje iz čl. 375. st.1. KZ kaznu zatvora u trajanju od 30 dana kao ublaženu kaznu te da mu za navedena krivična djela izrekne jedinstvenu kaznu zatvora u trajanju od 60 dana i novčanu kaznu u iznosu od 400,00 eura.</span>
</p>
<p class="p1">
<span>	Oštećeni K. J.i N. H. u završnoj riječi su istakli da se pridružuju krivičnom gonjenju ODT-a u odnosu na  okrivljenog a oštetni zahtjev nijesu postavili. </span>
</p>
<p class="p1">
<span>	Na osnovu čl. 324. st. 3. Zakonika o krivičnom postupku (ZKP) okrivljenom je suđeno u odsustvu, jer isti  nije dostižan državnim organima, a sud je imajući u vidu težinu krivičnih djela koja su mu optužbom stavljena na teret i društvenu opasnost istih, našao da postoje naročito važni razlozi da mu se sudi u odsustvu.</span>
</p>
<p class="p1">
<span>	Branilac okrivljenog adv. Š. A., postavljen po službenoj dužnosti je u završnoj riječi predložio da sud njegovog branjenika oslobodi od optužbe jer nije dokazano da je izvršio djela za koja je optužen, a ako ga oglasi krivim da ga što blaže kazni. Troškove je tražio po AT.</span>
</p>
<p class="p1">
<span>	Na glavnom pretresu održanom dana 28.09.2011.godine pročitan je iskaz okrivljenog dat na ranijem pretresu održanom 09.12.2010.g. koji je u svojoj  odbrani istakao: da je dana 16.02.2010.g. bio u Peć gdje studira i kada je pošao  iz Peći u svoje vozilo marke "Volkswagen", tip "Golf III", reg.br. RO AN-029   utovario je osam paketa smrznutih bataka i pet kutija čaja u namjeri da ovu robu preveze do svoje kuće u selu Daciće, Opština Rožaje, i iskoristi je za svoje potrebe i potrebe svoje porodice. Kada je došao na granični prelaz Kula, Opština Rožaje, carinik N. H.  mu nije dozvolila da robu preveze preko carinske linije već mu je rekla da je vrati nazad, pa je okrenuo vozilo i pošao prema Peći oko 200 m i kod jedne vikendice pored puta istovario ovu robu, nakon čega je pošao  praznim vozilom prema prelazu. Kada je došao do prelaza  ispred njega se kretao snjegočistač koji se nije zaustavio na znak stop, pa je pošao za njim  i zaobišao ga sa desne strane trećom trakom na carinskoj liniji, a sa lijeve strane snegočistača su se nalazili policajci i carinici kao i kućice u kojima se prijavljuje roba. Tom prilikom niko od policajaca i carinika ga nije zaustavio niti mu je davao znak rukom ili pištaljkom da stane, niti ga je tjerao vozilom. Istakao je da nije prenio navedenu robu preko carinske linije već je prošao praznim vozilom i nije spriječio službena lica u vršenju službene radnje.</span>
</p>
<p class="p1">
<span>	Po ovoj krivičnopravnoj stvari sud je izveo dokaze: saslušao svjedoke - oštećene K. J. i N. H., svjedoke B. D. K.S., T. M. i K. I., pročitao službenu zabilješku EGP Rožaje, GP Kula od 16.02.2010.g., službenu zabilješku Carinarnice Bijelo Polje  13/12 br.D-148 od 16.02.2010.g., službenu zabilješku Ispostave Rožaje br. 02-240-543 od 16.02.2010.g., dopis Ispostave Rožaje 35 br.03-13-1209 od 19.04.2010.g. i izvrši uvid u izvod iz kaznene evidencije na ime okrivljenog, dok je odbio predlog branioca okrivljenog za saslušanje svjedoka Lj. Š., obzirom da je našao da je izvođenje ovog dokaza suvišno imajući u vidu već utvrđeno činjenično stanje.</span>
</p>
<p class="p1">
<span>	Cijeneći iskaz okrivljenog dat na pretresu od 09.12.2010.g.  i sve izvedene dokaze kako pojedinačno tako i u međusobnoj vezi, u smislu čl. 370. st.3. ZKP sud je nesumljivo utvrdio činjenično stanje kao u dispozitivu ove presude. </span>
</p>
<p class="p1">
<span>	Utvrđeno činjenično stanje proizilazi iz dokaza izvedenih u postupku. </span>
</p>
<p class="p1">
<span>	Naime iz iskaza svjedoka - oštećenog K. J. proizilazi da radi u Upravi carina Crne Gore  kao carinik. Da je dana 16.02.2010.g. bio na službenoj dužnosti na carinskom prelazu Kula, kada je iz pravca Peći naišlo  putničko motorno vozilo marke "Golf III" kojim je upravljao okrivljeni D. C. koji često prolazi preko ovog prelaza. Tom prilikom je njegova koleginica N. H. izvršila pregled vozila i vidjela da se u istom nalazi pileće meso i čajevi, za koju  okrivljeni nije  imao dokumentaciju, pa mu je saopštila da vozilo sa robom vrati nazad, nakon čega je on okrenuo vozilo i jedno vrijeme stajao na prakingu carinskog prelaza a nakon upozorenja od policije pošao prema Peći. Nakon određenog  vremena iz pravca Peći je naišlo vozilo- snegočistač "Crnagora puta" za kojim se kretao okrivljeni njegovim vozilom i nije se zaustavio ispred  znaka "stop" prije graničnog prelaza: Kada je snegočistač došao na carinski prelaz okrivljeni ga je zaobišao sa desne strane drugom trakom koja nije namijenjena za kretanje putničkih vozila a tada nije bila ni očišćenja od snijega ali se je moglo proći i tom trakom jer je snijeg bio manji , tako što je povećanom brzinom prošao preko carinske linije i onemogućio im da izvrše kontrolu. Da  je tada  čuo i zvuk pištaljke ili  nekog zvučnog signala te je mislio da je to signal od snegočistača a njegove kolege su mu kasnije kazale da je to bio zvuk pištaljke, tako da se okrivljeni nije zaustavio ni na taj znak . Siguran je da je okrivljeni prevozio navedenu robu zbog koje je predhodno vraćen sa carinskog prelaza i da je iskoristio snegočistač iza kojeg se krio da bi prenio ovu robu preko carinske linije.</span>
</p>
<p class="p1">
<span>	Iz iskaza svjedoka - oštećene N. H. proizilazi da radi u Upravi carina Crne Gore  kao carinik. Da je dana 16.02.2010.g. bila na službenoj dužnosti na carinskom prelazu Kula sa svojim kolegom K.J.kada je iz pravca Peći naišlo putničko motorno vozilo marke "Golf III" kojim je upravljao okrivljeni D.C. koji je zaustavio vozilo, pa je izvršila pregled vozila i u prtljažniku i na zadnjem sjedištu vidjela petnest paketa pilećeg smrznutog mesa i četrdeset kutija čajeva. Okrivljenom je saopštila da ovu robu ne može unijeti  u Crnu Goru, pa je on okrenuo vozilo i vratio se prema Peći. Nakon izvjesnog vremena iz istog pravca je naišlo vozilo "Crnagora puta" - snjegočistač za kojim se kretao okrivljeni njegovim vozilom i nije se zaustavio na znak "stop" a bio je dužan da se zaustavi ispred ovog znaka, već je nastavio kretanje za snjegočistačem i iskoristio momenat kada je snjegočistač smanjio brzinu na carinskom prelazu, zaobišao  ga sa desne strane, skrivajući se iza njega, te kada su ga primjetili jedan policajac mu je davao znak pištaljkom i rukom da stane što on nije učinio već je nastavio kretanje trećom trakom, koja nije bila očišćena od snijega povećanom brzinom tj. tolikom brzinom da nebi smjela da stane ispred njega, te  i prošao kroz carinski prelaz i otišao prema Rožajama, tako da ih je spriječio u vršenju službene radnje pregleda putničkog vozila i kontrolu robe koju je prevozio. Istakla  je da je mišljenja da  okrivljeni nije istovario navedenu robu nakon što su ga vratili sa graničnog prelaza, već je ponovo došao na granični prelaz sa istom robom i izbjegao kontrolu na navedeni način, pa ih time spriječio u vršenju službene radnje. </span>
</p>
<p class="p1">
<span>	Iz iskaza svjedoka B. D. proizilazi da radi u Graničnoj policiji,  Ekspozitura Rožaje. Da je dana 16.02.2010.g. bio na dužnosti na carinskom prelazu Kula, kada je na ovom prelazu došlo putničko motorno vozilo marke "Golf III" kojim je upravljao D. C.. Tom prilikom službenici carine su  izvršili pregled vozila i utvrdili da se u istom nalazi roba koja se nije mogla unijeti u Crnu Goru pa mu je rečeno da robu mora vratiti nazad. Nakon toga okrivljeni se vratio  u pravcu Kosova a nakon izvjesnog vremena se ponovo vratio  istim vozilom ktetao se  za snjegočistačem "Crnagora puta", i nije se zaustavio na znak "stop" niti na carinskoj liniji već je zaobišao snjegočistač sa desne strane krajnjom desnom trakom koja  nije bila očišćena od snijega i prošao velikom brzinom carinski prelaz. Tom prilikom njegov kolega mu je davao znak pištaljkom i rukom da stane ali on nije zaustavio vozilo već je nastavio kretanje prema Rožajama velikom brzinom i time je spriječio službenike carine da izvrše redovnu  kontrolu  vozila i robe koju je prevozio a smatra da je prevozio istu robu-smrnute batake i čajeve,  zbog koje je predhodno vraćen sa carinskog prelaza.</span>
</p>
<p class="p1">
<span>	Iz iskaza svjedoka K. S. proizilazi da radi u Graničnoj policiji, Ekspozitura Rožaje. Da je dana 16.02.2010.g. bio na dužnosti na carinskom prelazu Kula, Opština Rožaje, kada je iz pravca Peći je naišlo putničko vozilo marke "Golf III" koje su zaustavile njegove kolege radi pregleda istog. Nakon izvršenog pregleda vozilo se vratilo prema Peći a kolege su mu kazale da je isto prevozilo  robu koju nije mogao da unese u Crnu Goru. Nakon određenog vremena iz tog pravca je naišao snjegočistač "Crnagora puta" a za njim i ovo vozilo koje se nije zaustavilo ispred znaka "stop" gdje je okrivljeni  bio obavezan da sačeka  dok ga neko od policajaca ne pozove da dođe na carinsku liniju, već se kretao iza snjegočistača, i kada je isti  usporio kretanje na carinskom prelazu, okrivljeni je povećanom brzinom zaobišao snegočistač sa desne strane pomoćnom-trećom  trakom  koja nije bila u funkciji jer nije čišćena od snijega,  ali se moglo proći istom. Da mu je tada njegov kolega T. M. davao znak pištaljkom i rukom da zaustavi vozilo ali se on nije obazirao na to, već je pobjegao sa lica mjesta, te su zaključili da je prevozio robu zbog koje je vraćen i da zbog toga nije zaustavio vozilo, čime je spriječio službenike carine i policije da izvrše službenu radnju pregled vozila na carinskom prelazu. </span>
</p>
<p class="p1">
<span>	Iz iskaza svjedoka T. M. proizilazi da radi u Graničnoj policiji, Ekspozitura Rožaje, Da je dana 16.02.2010.g. bio na službenoj dužnosti na carinskom prelazu Kula, Opština Rožaje. Kada je  iz pravca Peći naišlo putničko motorno vozilo marke "Golf III" kojim je uprpavljao okrivljeni D. C.. Kada je  zaustavio vozilo službenici carine su izvršili pregled vozila i u istom su pronašli smrznuto meso- batake i neke čajeve i saoštili okrivljenom da ovu robu ne može unijeti u Crnu Goru i da je mora vratiti prema Peći, što je on i učinio</span><span class="s1">.</span><span>  Nakon određenog vremena iz tog pravca je naišao snegočistač "Crnagora puta" a za njim okrivljeni istim vozilom kojim je predhodno prevozio navedenu robu i nije se zaustavio prije carinske linije  na znak "stop" gdje je bio dužan da zaustavi vozilo, već je samovoljno nastavio kretanje i zaklanjajući se iza snjegočistača prošao carinsku liniju trećom trakom, povećanom brzinom. Da mu je on tom prilikom davao znak pištaljkom i rukom da zaustavi vozilo, što nije učinio već je nastavio kretanje prema Rožajama i time spriječio službenike carine da izvrše pregled vozila i robe  koju je prevozio a smatra da je prevozio robu koja mu je predhodno nađena u vozilu. </span>
</p>
<p class="p1">
<span>	Iz iskaza svjedoka K. I. proizilazi da radi u Graničnoj policiji, Ekspozitura Rožaje, Da je dana 16.02.2010.g. bio na službenoj dužnosti na carinskom prelazu Kula, Opština Rožaje. U jednom momentu iz pravca Peći je naišlo putničko motorno vozilo marke "Golf III" kojim je upravljao okrivljeni. Prilikom kontrole službenici carine su izvršili pregled vozila u kojem su našli robu koja nije mogla da se unese u Crnu Goru pa je okrivljenom saopšteno da robu vrati nazad, nakon čega je on okrenuo vozilo i vratio se prema Peći. Nakon nekog vremena okrivljeni je istim vozilom  ponovo došao do graničnog prelaza krećući se iza snjegočistača "Crnagora puta" kojom prilikom se nije zaustavio na znak "stop" ispred carinskog prelaza niti na carinskoj  liniji ,već je zaobišao  sa desne strane snegočistač trećom trakom povećanom brzinom, a nije se zaustavio ni na znak pištaljkom i rukom koji mu je davao njegov kolega T. M., već je pobjegao prema Rožajama i time je spriječio službenike carine da izvrše pregled vozila u kojem je sigurno prevozio robu koju mu carinici predhodno nijesu dozvolili da unese u Crnu Goru.</span>
</p>
<p class="p1">
<span>	Imajući u vidu iskaze ovih svjedoka koje je sud prihvatio kao jasne, objektivne , ubjedljive i međusobno saglasne u bitnom, te dovodeći iste u vezu sa navodima iz službenih zabilješki od 16.02.2010.g. iz koji se utvrđuje da je okrivljeni  kritičnog dana  prevozio petnest paketa smrznutih bataka i četrdeset kutija čajeva  putničkim motornim vozilom marke "Golf III"  reg.br. RO AN -029 iz pravca Peći prema Rožajama, te da je oko 17 i 30 h vraćen sa graničnog prelaza Kula prema Peći nakon čega je  oko 18,20 h istim vozilom ponovo došao na ovaj granični prelaz i krijući se iza snjegočistača trećom- sporednom trakom velikom brzinom otišao prema Rožajama, nedvosmisleno se utvrđuje da se okrivljeni kritičnog dana bavio prenošenjem navedene robe preko carinske linije izbegavajući mjere carinskog nadzora, tako što je prošao preko carinske linije bez odobrenja službenika carine, nakon što je predhodno vraćen sa krijumčarenom robom prema Peći, ponovo naišao na isti prelaz   istim vozilom u kojem je prevozio navedenu-krijumčarenu  robu i nije se zaustavio na carinskoj liniji ispred znaka "stop" ispred kojeg je bio obavezan da se zaustavi, i sačeka da ga policija pozove da dođe na carinsku liniju,  već je nastavio kretanje  zaklanjajući se  iza snegočistača "Crnagora puta" sa njegove desne strane, krećući se povećanom brzinom  trećom-pomoćnom  trakom  koja nije bila u funkciji i nije namijenjena za kretanje putničkih vozila, u namjeri da nezapažen od strane službenika carine K. J. i N. H., koji su vršili službenu dužnost pregled vozila na carinskom prelazu,  prođe  carinsku liniju, niti se  zaustavio na znak rukom i pištaljkom koji mu je davao policajac T. M. već je primjenom motorne sile povećanom brzinom prošao kroz carinski prelaz i pobjegao u pravcu Rožaja sprečavajući time silom imenovana službena lica u vršenju službene radnje. </span>
</p>
<p class="p1">
<span>	Sud je cijenio iskaz okrivljenog na pretresu od 09.12.2010.g. pa je isti prihvatio u diejlu u kojem ne spori odlučne činjenice koje su utvđene u postupku, obzirom da je njegov iskaz u ovom dijelu potvđen dokazima izvedenim u postupku.</span>
</p>
<p class="p1">
<span>	Međutim iskaz okrivljeni  u dijelu u kojem navodi da kritičnog dana nije prenosio navedene  smrznute batake i čajeve preko carinske linije, već je iste istovario na teritoriji Opštine Peć, nakon što mu nije dozvoljeno da iste unese u Crnu Goru, nakon čega je praznim vozilom prošao preko graničnog prelaza i zaobišao snjegočistač sa desne strane, jer ga niko od policajaca i carinika nije zaustavljao niti  mu je  davao znak pištaljkom i rukom da zaustavi vozilo, tako da nije spriječio službena lica - oštećene u vršenju službene radnje, sud nije prihvatio obzirom da je isti neobjektivan, neuvjerljiv i u cjelosti opovgnut iskazima saslušanih svjedoka koji nalaze oslonca i u ostalim izvedenim dokazima, tako da je očigledno  da okrivljeni sa ovakvom odbranom smišljenom i sračunatom nastoji da izbegne krivičnopravnu odgovornost. </span>
</p>
<p class="p1">
<span>	Dakle u postupku utvrđeno da je okrivljeni dana 16.02.2010.g. oko 18,20 h u mjestu zv. "Kula", Opština Rožaje, bavio se prenošenjem robe preko carinske linije izbjegavajući mjere carinskog nadzora i to: 15 paketa pilećeg mesa-smrznutih bataka i 40 kutija čajeva, na način što je putničkim motornim vozilom marke "Volkswagen" tip "Golf III" reg.oznaka RO AN-029 u kojem je prevozio robu prošao kroz carinski punkt "Kula" bez odobrenja službenika carine, i da je istog dana na istom mjestu i u isto vrijeme silom spriječio službena lica K.J. i N. H.carinike Uprave carina Crne Gore, u vršenju poslova pregleda vozila na carinskom prelazu "Kula", na način što se, nakon što je prethodno vraćen sa krijumčarenom robom prema Peći ponovo naišao na carinski prelaz istim putničkim motornim vozilom marke "Volkswagen" tip "Golf III" reg.oznaka RO AN-029 sa krijumčarenom robom i kretao se pored čistača snijega "Crna Gora puta" koji ga je zaklanjao u namjeri da prodje nezapažen od službenika carine i nije se zaustavio na carinskoj liniji ispred znaka "stop", a na koji je obavezan da se zaustavi, niti na znak rukom i pištaljkom koji mu je davao policajac dok je prolazio vozilom, već je primjenom motorne sile povećanom brzinom prošao kroz carinski prelaz i pobjegao u pravcu Rožaja.</span>
</p>
<p class="p1">
<span>	Cijeneći psihički odnos okrivljenog prema učinjenim krivičnim djelima sud je našao da je isti bio svjestan svojih djela tj. svjestan da se na opisani način bavi prenošenjem navedene robe preko carinske linije i da time izbjegava mjere carinskog nadzora i svjestan da na opisani način sprječava službena lica u vršenju službene radnje i da to čini upotrebom motorne  sile i to je htio pa je postupao s direktnim umišljajem. </span>
</p>
<p class="p1">
<span>	Pravnom ocjenom utvđenog činjeničnog stanja sud je našao da su u radnjama okrivljenog sadržani svi bitni elementi krivičnog djela krijumčarenje iz čl. 265. st. 1. KZ i krivičnog djela sprečavanje službenog lica u vršenju sližbene radnje iz čl. 375. st.1. KZ,</span>
</p>
<p class="p1">
<span>	Sa navednih razloga sud nije prihvatio tezu odbrane branioca okrivljenog da nije dokazano da je njegov branjenik izvršio krivična djela za koja je optužen, u postupku utvrđeno da je izvršio navedena krivična djela i da je za to kriv i krivičnopravno odgovoran.	</span>
</p>
<p class="p1">
<span> 	Za izvršena krivična  djela sud je okrivljenom utvrdio pojedinačne kazne, i to: za krivično djelo iz čl. 265. st. 1.KZ kaznu zatvora u trajanju od 45 dana i novčanu kaznu u iznosu od 400,00 eura, obzirom da je za ovo krivično djelo pored kazne zatvora kumulativno propisana i novčana kazna,  a za krivično djelo iz čl. 375. st. 1. KZ kaznu zatvora u trajanju od 30 dana, i osudio ga na jedinstvenu kaznu zatvora u trajanju od 60 dana u koju kaznu mu se ima uračunati vrijeme provedeno u pritvoru od 14.10. do 22.10.2010.godine, i novčanu kaznu u iznosu od 400,00 eura.</span>
</p>
<p class="p1">
<span>	Prilikom odlučivanja o izboru vrsta i visina kazni, sud je imao u vidu sve okolnosti koje utiču da kazna bude veća ili manja iz čl. 42. KZ pa je okrivljenom od olakšavajućih okolnosti cijenio njegovo siromašno imovno stanje i raniju neosuđivanost,  koje okolnosti u svojoj ukupnosti su cijenjene kao naročito olakšavajuće okolnosti, dok otežavajućih okolnosti na njegovoj strani nije bilo.</span>
</p>
<p class="p1">
<span>	Cijeneći navedene okolnosti, kao i težinu djela i njihove posledice, okolnosti pod kojima su djela izvršena i držanje okrivljenog nakon izvršenih djela, sud je  okrivljenog osudio na jedinstvenu kaznu zatvora u naznačenom trajanju i novčanu kaznu u navedenom iznosu, ubijeđen da su izrečene kazne srazmjerne težini učinjenih krivičnih djela i stepenom krivice okrivljenog i da su iste dovoljne za ostvarenje svrhe kažnjavanja iz čl. 32. KZ u okviru ošte svrhe krivičnih sankcija iz čl. 4. istog zakona. </span>
</p>
<p class="p1">
<span>	Na osnovu čl. 229. u vezi čl. 226. st.2. tač.1.  i 7. i st.4.ZKP sud je obavezao okrivljenog da plati ovome sudu na ime troškova krivičnog postupka iznos od 513,00 eura koji troškovi se odnose na ime troškova za branioca advokata Š. A. postavljenog po službenoj dužnosti i putnih troškova za svjedoke B. D., K. S.T. M. i K. I..</span>
</p>
<p class="p1">
<span>	Na osnovu čl. 229.st.2. tač.9. i stav 3. ZKP sud je obavezao okrivljenog da plati ovome sudu na ime paušala iznos od 50,00 eura a ovo imajući u vidu trajanje i složenost krivičnog postupka, kao i imovno stanje okrivljenog.</span>
</p>
<p class="p1">
<span>	Oštetnog zahtjeva nije bilo.</span>
</p>
<p class="p1"></p>
<p class="p1">
<span>	Sa izloženog odlučeno kao u dispozitivu ove presude. </span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD ROŽAJAMA, dana 29.09.2011.g.</span>
</p>
<p class="p1"></p>
<p class="p1">
<span>	 </span>
</p>
<p class="p1">
<span>Zapisničar,							S U D I J A,</span>
</p>
<p class="p1">
<span>Azra Dacić s.r. 						Milosav Zekić  s.r.</span>
</p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K. 486/12/12</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom postupku protiv optuženog M I zbog izvršenja krivičnog djela krađe iz člana 239. stav 1. Krivičnog zakonika, koji se vodi po optužnom predlogu ODT Kotor Kt. broj 639/12 od 03.12.2012. godine, nakon održanog glavnog i javnog pretresa dana 11.03.2013. godine u prisustvu zamjenika ODT Kotor Jovanke Čizmović i optuženog M I , istoga dana donio je i javno objavio sledeću </span>
</p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>	OPTUŽENI M I, JMBG  , od oca G i majke R, rođene V, rođen godine u C, stalno nastanjen u B, ulica I P bb, državljanin Crne Gore, razveden, bez djece, sa završenom SSS, srednjeg imovnog stanja, neosuđivan, protiv koga se ne vodi postupak za drugo krivično djelo,</span>
</p>
<p class="p3"></p>
<p class="p1">
<span>K r i v   j e</span>
</p>
<p class="p3"></p>
<p class="p4">
<span>Što je u noći 25./26.09.2012. godine u selu K, Opština K, u namjeri da prisvajanjem tuđih pokretnih stvari sebi pribavi protivpravnu imovinsku korist veću od 150,00.- eura, pri čemu je bio uračunljiv i svjestan svoga djela i njegove zabranjenosti, a čije izvršenje je htio, oduzeo 2 metalna krila od kapije sa duplim okvirima od punog željeza prečnika 12 mm i sa rešetkama prečnika 10 mm, oba dimenzije 147x80 cm, ofarbana u crvenu temeljnu boju iz dvorišta porodične kuće oštećenog M M iz K, vrijednosti 170,00 Eura na način što je istu skinuo iz ležišta i prodao L R, a koja su od strane OPS UP PI  Kotor oduzeta i vraćena oštećenom,</span>
</p>
<p class="p3"></p>
<p class="p4">
<span>- čime je učinio krivično djelo krađe iz člana 239. stav 1. Krivičnog zakonika.</span>
</p>
<p class="p3">
<span>  </span>
</p>
<p class="p5">
<span>Pa mu sud na osnovu naprijed navedene krivično pravne odredbe, te odredbi člana 3, 5, 8, 13, 15, 36, 42, 52, 53 i 54 Kz-a i člana 368 i 374 Zkp-a izriče</span>
</p>
<p class="p5"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p5">
<span>Kojom utvrđuje kaznu zatvora u trajanju od  trideset dana i istovremeno određuje da se kazna neće izvršiti ukoliko optuženi za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p5">
<span>Dužan je optuženi na ime sudskog paušala uplatiti iznos od 50 eura, i na ime troškova krivičnog postupka iznos od  27,50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 486/12/12.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>	ODT Kotor aktom Kt. broj 639/12 od 03.12.2012. godine optužilo je M I zgob izvršenje krivičnog djela krađe iz člana 239. stav 1. Krivičnog zakonika.</span>
</p>
<p class="p3"></p>
<p class="p3">
<span>	U svojoj odbrani optuženi M I je naveo da ne priznaje izvršenje krivičnog djela, niti krivicu za isto. On je u selu G u svojoj kući imao jednu metalnu kapiju ofarbanu crvenom temeljnom bojom dužine tri metra oba krila, a visine 70 cm, a koja je bila skinuta već nekih 10-tak godina i stajala je u dvorištu iza kuće, pa kako nije korišćena on je istu, a kako je bio nezaposlen, prodao na otpad Lalić Radosavu zajedno sa još nekim metalnim predmetima, ali se nije mogao sjetiti za koji iznos. Nakon izvjesnog vremena kontaktirao ga je oštećeni, tražeći da mu vrati stvari navedene u prijavi, a kako on zaista nije oduzeo ni kapiju, a ni ogradu koja je navedena u prijavi, niti je u tom periodu dolazio u selo K, rekao mu je da iz tih razloga i ne može izvršiti povraćaj stvari. Na pitanje kako objašnjava da su OPS UP PI Kotor u službenoj zabilješći konstastovali da su sami prisustvovali postavljanju kapije i da je ista potpuno odgovarala nosačima i da su se sve dimenzije nosača u potpunosti podudarale, odnosno odgovarale navedenoj kapiji, optuženi je odgovorio da su se inače kapije radile u dimenzijama koliko iznosi širina jednog puta, pa je takva bila i njegova kapija. Kada je prodao kapuju na taj otpad, koji se nalazi na J i jedno kilometar na putu ka B, od radnika na tom otpadu L nije dobio račun, a možda je tu kapiju prodao prije jedno od prilike tri ili tri i po mjeseca. Ta kapija je njegova stara porodična kapija, koju je još njegov djed postavio prije 20 godina, te su je zamjenili novom, a nju su držali iza kuće neiskorišćenu,  pa je zato odlučio da istu proda. Ovu kapiju je prodao za od prilike 12-13 eura i još starog željeza. Da je to njegova kapija može potvrditi i njegov drug N B. </span>
</p>
<p class="p3"></p>
<p class="p3">
<span>	U dokaznom postupku koji je sproveden u cilju utvrđenja činjeničnog stanja i krivice optuženog, sud je proveo sledeće dokaze: na saglasnost stranaka pročitao iskaz oštećenog M M  pred ODT Kotor od 22.11.2012. godine, izvršio uvid u potvrdu o privremeno oduzetim predmetima UP I Kotor na ime R L od 28.09.2012. godine, uvid u potvrdu o privremenom vraćanju predmeta UP I Kotor od 02.10.2012. godine na ime M M , uvid u foto dokumentaciju UP I Kotor broj 278/12 od 01.10.2012. godine, na saglasnost stranaka pročitao nalaz i mišljenje vještaka ekonomsko finansijske struke D M  od 01.12.2012. godine, izvršio uvid u izvod iz kaznene evidencije za optuženog UP I Cetinje od 09.01.2013. godine i saslušao svjedoke N B i L R.</span>
</p>
<p class="p3">
<span>	</span>
</p>
<p class="p4">
<span>Oštećeni M M je naveo da optuženog M I uopšte ne poznaje, a sjeća se da je u noći 25./26.09.2012. godine u selu K iz dvorišta njegove porodične kuće otuđena metalna kapija i sve što je navedeno u krivičnoj prijavi, pa kako je to primjetio, obavjestio je policiju  i policija je rekla da će da obiđe otpade, da bi ga nakon izvjesnog vremena iz policije obavjestili, da je na otpadu vlasništvo L R pronađen dio oduzetih stvari, koje je na licu mjesta prepoznao kao svoje, a potom je policija oduzela stvari navedene u potvrdi o privremenom oduzimanju od R Li iste uz uredno izdatu potvrdu vratila njemu. Vrijednost ovih vraćenih stvari je nekih 150-200 eura po njegovoj slobodnoj procjeni. Nakon što je oštećenom predočena foto dokumentacija UP PI Kotor, isti izjavljuje da je to kapija koju su radnici policije vratili i postavili na mjesto gdje je prije stajala, kako bi se uvjerili da se zapravo radi o stvarima koje su njegovo vlasništvo. Pridružio se krivičnom gonjenju a nije postavio imovinsko pravni zahtjev.</span>
</p>
<p class="p4"></p>
<p class="p4">
<span>Uvidom u potvrdu o privremeno oduzetim predmetima UP I Kotor na ime R L od 28.09.2012. godine utvrđeno je da su OPS od R L oduzeli dva metalna krila od kapije sa duplim okvirima od punog željeza, prečnika 12 mm i sa rešetkama prečnika 10 mm, oba širine 147 cm i visine 80 cm, prefarbane u crvenu temeljnu farbu.</span>
</p>
<p class="p3"></p>
<p class="p4">
<span>Uvidom u potvrdu o privremenom vraćanju predmeta UP I Kotor od 02.10.2012. godine na ime M M  utvrđeno je da je OPS izvršio vraćanje predmeta oštećenom M M i to dva metalna krila od kapije sa duplim okvirima od punog željeza, prečnika 12 mm i sa rešetkama prečnika 10 mm, oba širine 147 cm i visine 80 cm, prefarbani u crvenu temeljnu boju. </span>
</p>
<p class="p3"></p>
<p class="p4">
<span>Uvidom u foto dokumentaciju UP I Kotor broj 278/12 od 01.10.2012. godine utvrđen je izgled mjesta gdje se nalazila metalna kapija, izgled šarke od kapije nakon uklapanja i izgled kapije nakon uklapanja šarki, te da su sve dimenzije nosača-šarki i razmaka između nosača u potpunosti odgovarale kapiji.</span>
</p>
<p class="p3"></p>
<p class="p4">
<span>Iz nalaza i mišljenja vještaka ekonomsko finansijske struke D M od 01.12.2012. godine utvrđeno je da je vrijednost dva krila predmetne metalne dvokrilne kapije dimenzija 147x80 cm ofarbane crvenom temeljnom bojom, u vrijeme otuđenja iznosila 170,00 eura.</span>
</p>
<p class="p3"></p>
<p class="p4">
<span>Uvid u izvod iz kaznene evidencije za optuženog UP I Cetinje od 09.01.2013. godine utvrđeno je da optuženi M I ranije nije osuđivan.</span>
</p>
<p class="p4"></p>
<p class="p4">
<span>Svjedok Nenezić Blažo je naveo da se sa optuženim M Izna i druži već 20 godina jer su davno radili zajedno na S P u B. Često je išao i kod optuženog kući  na selo u G i sjeća se da je pored kuće bila  kapija  koja je čak jedno vrijeme bila i montirana, a nakon toga i skinuta sa nosača, jer je otac optuženog premještao istu zbog toga što je radio novo dvorište i proširivao isto. Sjeća se da  je  predmetna kapija bila od prilike crvene - bordo boje i koliko se sjeća imala je dva krila, ali se nije mogao bliže opredjeliti o dimenzijama kapije, jer nije mnogo obraćao pažnju na kapiju kada je dolazio kod optuženog. Prilikom odgovora na pitanja na glavnom pretresu naveo je da je zadnji put prije 2 godine vidio predmetnu kapiju koja je u tom periodu bila odložena a kako mu se čini, a i nakon toga je išao kod optuženog kući na selo, međutim, nije obraćao pažnju gdje je kapija, je li postavljena ili nije. </span>
</p>
<p class="p4"></p>
<p class="p4"></p>
<p class="p4">
<span>Svjedok L R je naveo da radi u otkupni centar sekundarnih sirovina u R bb, blizu J i ne sjeća se tačno kada je optuženi M I dolazio na otpad i prodao im između ostalog  i metalnu kapiju. Prodao im je još neke metalne predmete. Ne zna za koju sumu novca su mu to otkupili ali jedan kilogram  gvožđa se kreće oko 0,20 centi. Optuženog M I poznaje od ranije, jer je i ranije dolazio i prodavao im staro gvožđe. Nisam ga pitao o porijeklu robe, niti ima pravo da to pitam ljude koji prodaju staro gvožđe. Ovu kapiju  je policija kasnije od otkupnog centra oduzela uz potvrdu o privremenom oduzimanju predmeta i ne sjeća se više kako je ista izgledala, odnosno čini mu se da nije bila svježe ofarbana.</span>
</p>
<p class="p3"></p>
<p class="p4">
<span>Nije bilo predloga za dopunu dokaznog postupka, niti prigovora na izvedene dokaze.</span>
</p>
<p class="p4"></p>
<p class="p4">
<span>Cijeneći sve provedene dokaze pojedinačno i u uzajamnoj povezanosti shodno članu 370 stav 3. Zkp-a, a u odnosu na odbranu optuženog, sud je utvrdio činjenično stanje navedeno u izreci presude.</span>
</p>
<p class="p4"></p>
<p class="p4">
<span>Činjenično stanje sud je utvrdio na osnovu iskaza oštećenog M M, svjedoka L R, te provedenih materijalnih dokaza.</span>
</p>
<p class="p4"></p>
<p class="p4">
<span>Naime, oštećeni M M je naveo da je u noći 25./26.09.2012. godine u selu K iz dvorišta njegove porodične kuće otuđena metalna kapija, pa je obavjestio policiju, koja mu je rekla da će da obiđe otpade, da bi ga nakon izvjesnog vremena iz policije obavjestili, da je na otpadu vlasništvo L R pronađena kapija, koju je na licu mjesta prepoznao kao svoju, pa je policija istu oduzela, uz potvrdu o privremenom oduzimanju, od R L i istu uz potvrdu vratila njemu, čiji iskaz je sud prihvatio jer je isti potvrđen potvrdom o privremenom oduzetim predmetima UP I Kotor od 28.09.2012. godine iz koje je utvrđeno da su OPS od R L oduzeli dva metalna krila od kapije sa duplim okvirima od punog željeza, prečnika 12 mm i sa rešetkama prečnika 10 mm, oba širine 147 cm i visine 80 cm, prefarbane u crvenu temeljnu boju i potvrdom o privremenom vraćanju predmeta UP I Kotor od 02.10.2012. godine iz koje je utvrđeno da je predmetna kapija vraćena oštećenom M M. Sud je prihvatio sadržinu izvedenih pisanih dokaza, jer ista nije dovedena u sumnju tokom postupka.</span>
</p>
<p class="p4"></p>
<p class="p4">
<span>Dalje, svedok L R je naveo da radi u otkupnom centru za sekundarne sirovine u R, te da mu je optuženi M I prodao između ostalog i metalnu kapiju, koju je kasnije policija oduzela od otkupnog centra uz potvrdu o privremenom oduzimanju predmeta, čiji iskaz je sud prihvatio jer je isti u skladu sa iskazom oštećenog M M i potvrdom o privremenom oduzetim predmetima UP I Kotor od 02.10.2012. godine.</span>
</p>
<p class="p4"></p>
<p class="p4">
<span>Konačno, odbranu optuženog M I u kojoj isti negira izvršenje krivičnog djela navodeći da je tačno da je na otpadu prodao L R jednu metalnu kapiju ofarbanu crvenom temeljnom bojom dužine tri metra oba krila, a visine 70 cm, ali da je ta kapija njegova stara porodična kapija, koju je njegov djed postavio još prije 20 godina, te su je zamjenili novom, a nju su držali već nekih 10-tak godina iza kuće neiskorišćenu, pa je on zato odlučio da je proda, sud nije prihvatio jer je ista po mišljenju suda isključivo usmjerena na izbjegavanje krivice.</span>
</p>
<p class="p4"></p>
<p class="p4">
<span>Naime, ono što se postavilo kao sporno, imajući u vidu navode iz odbrane optuženog M I, te iskaza oštećenog M M i svedoka L R, jeste okolnost da li je optuženi svedoku L R prodao svoju kapiju ili kapiju oštećenog.</span>
</p>
<p class="p4"></p>
<p class="p4">
<span> Prije svega, sud nije prihvatio navod odbrane optuženog M I da je kapija koju je prodao, stara porodična kapija koju je još njegov djed postavio prije 20 godina, a koju je već desetak godina držao u dvorištu iza kuće, jer su je zamijenili novom, jer je ovakav njegov navod obezvrijeđen foto dokumentacijom UP I Kotor broj 278/12 od 01.10.2012. godine iz koje je sud utvrdio izgled kapije,  te da predmetna kapija ( koju je optuženi prodao na otpadu ) u potpunosti odgovarala nosačima odnosno da su se sve dimenzije nosača  u potpunosti podudarale sa predmetnom kapijom, kao i da je boja na nosačima i kapiji identična. S tim u vezi, sud nije prihvatio objašnjenje optuženog M I da su se kapije inače radile u dimenzijama koliko iznosi širina jednog puta, pa je navodno zbog toga identična dužina kapije njegovog djeda koju je on navodno prodao i kapije oštećenog, jer je po mišljenju suda nemoguće da su identične i nijanse boja kapije djeda optuženog i kapije oštećenog. Iz svega istaknutog, kao jedini logični zaključak nameće se da je optuženi M I oduzeo dva predmetna metalna krila kapije, bliže opisana u izreci presude, iz dvorišta oštećenog i ista prodao svjedoku L R.</span>
</p>
<p class="p4"></p>
<p class="p4">
<span>Imajući naprijed navedeno u vidu, sud nije posebno cijenio iskaz svedoka N B, koji je naveo da je često išao kod optuženog kući u selo G i da se sjeća da je pored njegove kuće bila kapija crveno-bordo boje sa dva krila, jer sud  smatra da je njegova izjava usmjerena na izbjegavanje krivice okrivlenog, tim prije što su isti prijatelji, a kako je i sam svjedok naveo da se sa okrivljenim druži već 20 godina.</span>
</p>
<p class="p4"></p>
<p class="p4">
<span>Vrijednost dva krila predmetne kapije, bliže opisane u izreci odluke, u vrijeme izvršenja krivičnog djela je utvrđena na osnovu nalaza i mišljenja vještaka ekonomsko finansijske struke od 01.12.2012. godine, čiju sadržinu je sud prihvatio, jer ista nije osporena na bilo koji način, a radi se o nalazu kji je urađen po pravilima struke.</span>
</p>
<p class="p4"></p>
<p class="p4">
<span>Optuženi M I je postupao sa direktnim umišljajem, jer je bio svjestan da oduzimanjem predmetna dva krila od kapije vlasništvo oštećenog čini krivično djelo, čije izvršenje je htio, motivisan time da za sebe pribavi protivpravnu imovinsku korist, iako je znao da je ovakav način sticanja imovinske koristi protivpravan.</span>
</p>
<p class="p4"></p>
<p class="p4">
<span>Time su seu radnjama optuženog M Iostvarila sva bitna obilježja bića krivičnog djela krađe iz člana 239. Stav 1. Krivičnog zakonika.</span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije koju optuženom treba izreći sud je pošao od toga da je za predmetno krivično djelo propisana novčana kazna ili kazna zatvora u trajanju do tri godine. U smislu člana 42.Kz-a sud je na strani optuženog kao olakšavajuću okolnost cijenio da isti ranije nije osuđivan, dok otežavajućih okolnosti na njegovoj strani sud nije našao. Imajući naprijed navedeno u vidu, sud je optuženom izrekao uslovnu osudu, na način što mu je utvrdio kaznu zatvora u trajanju od 30 (trideset) dana i istovremeno odredio da se kazna neće izvršiti ukoliko optuženi za vrijeme od godinu dana od dana pravosnažnosti presude ne učini novo krivično djelo. Sud smatra da će se i upozorenjem uz prijetnju kaznom dovoljno uticati na optuženog da ubuduće ne čini krivična djela tj. da će se ispuniti ciljevi specijalne prevencije. </span>
</p>
<p class="p4"></p>
<p class="p5">
<span>Sud je obavezao optuženog da na ime sudskog paušala uplati iznos od 50 eura, i na ime troškova krivičnog postupka iznos od  27,50 eura i to na ime vještačenja po vještaku ekonomsko-finansijske struke, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostavi ovom sudu s pozivom na broj K. 486/12/12.</span>
</p>
<p class="p5"></p>
<p class="p5">
<span>Na prednjim razlozima, sud je zasnovao soju odluku.</span>
</p>
<p class="p3"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 11.03.2013. godine</span>
</p>
<p class="p1"></p>
<p class="p3">
<span>         Zapisničar,							        	       Sudija,</span>
</p>
<p class="p3">
<span>  Ana Marija Petković			                  	           Momirka Marović</span>
</p>
<p class="p3"></p>
<p class="p3">
<span>	PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p3"></p>
<p class="p3"></p>
<p class="p6"></p>
<p class="p7"></p>


</body>
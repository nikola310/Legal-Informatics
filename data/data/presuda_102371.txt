<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K. br. 654/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p5">
<span>OSNOVNI SUD U NIKŠIĆU kao prvostepeni krivični po sudiji Babović Draganu uz sudjelovanje Baletić Jadranke kao zapisničara u krivičnom predmetu protiv okrivljenog K. V.a zbog krivičnog djela teška tjelesna povreda iz čl. 151 st. 1 KZ-a, postupajući po optužnom predlogu ODT-a Nikšić Kt. br. 304/11 od 18. 11. 2011. godine, nakon završenog javnog glavnog pretresa dana 29. 02. 2012. godine, u prisustvu zastupnika ODT-a Nikšić Ivanišević Ivane i okrivljenog istog dana donio je i javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p5">
<span>Okrivljeni: </span>
</p>
<p class="p5">
<span>K. V., od oca M  i majke S  rođene G , rođen xxxxx. godine u N , nastanjen u N  ul. xxxxx, državljanin Crne Gore, zaposlen, neoženjen, pismen – završio srednju školu, lošeg imovnog stanja, ranije neosuđivan, </span>
</p>
<p class="p6"></p>
<p class="p2">
<span>K r i v   j e</span>
</p>
<p class="p6"></p>
<p class="p5">
<span>Što je:    </span>
</p>
<p class="p5">
<span>Dana 21.01.2011. godine u Nikšiću u ul. Narodnih heroja, drvenom motkom dužine oko 50–60 cm i debljine 2–3 cm, udario u predjelu lakta lijeve ruke oštećenog M. N.u, kojom prilikom je oštećeni M. N.a zadobio tešku tjelesnu povredu u vidu preloma lijevog lakatgnog zglova, </span>
</p>
<p class="p5">
<span>- čime je učinio krivično djelo teška tjelesna povreda iz člana 151 stav 1 Krivičnog zakonika, </span>
</p>
<p class="p5">
<span>Pa sud okrivljenom za navedeno krivično djelo primjenom odredbi čl. 4 st. 2, čl. 42, čl. 52, čl. 53 i čl. 54 Krivičnog zakonika i čl. 229 i čl. 374 Zakonika o krivičnom postupku izriče:</span>
</p>
<p class="p6"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p5">
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ako okrivljeni u roku od 2 (dvije) godine po pravosnažnosti presude ne učini novo krivično djelo. </span>
</p>
<p class="p5">
<span>Dužan je okrivljeni na ime troškova krivičnog postupka uplatiti 74,oo eura na žiro račun ovog suda broj 832-152-32, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p6"></p>
<p class="p6"></p>
<p class="p2">
<span>O b r a z l o ž e nj e</span>
</p>
<p class="p6"></p>
<p class="p5">
<span>ODT iz Nikšića optužnim predlogom Kt.br. 304/11 stavio je na teret okrivljenom K. V.u izvršenje krivičnog djela  teška tjelesna povreda iz čl. 151 st. 1 KZ, pa je zastupnik optužbe Ivanišević Ivana u završnoj riječi ostala pri podnijetom optužnom pedlogu, te predložila sudu da okrivljenog oglasi krivim i osudi po zakonu.</span>
</p>
<p class="p5">
<span>Okrivljeni K. V. priznao je izvršenje krivičnog djela koje mu se stavlja na teret, navodeći u svojoj odbrani da se dana 21.01.2011. godine u večernjim časovima nalazio u lokalu "Delirijum" u društvu sa Mićković Darkom. U tom lokalu bio je i M. N.a, koji je provocirao svakog u lokalu, a u jednom momentu je i njega zakačio rukom u predjelu ramena na što on nije reagovao.  Nakon izvjesnog vremena M. izašao sa M  D  ispred lokala da nešto popričaju pa je i on za njima izašao. Sa M.em u društvu bila su još 2-3 lica i on je pomislio da će oni da napadnu Mićković Darka, koji mu je brat od tetke, pa je sa trotoara uzeo neku motku oko 50 cm dužine i njome udario M. N.u u predjelu lakta lijeve ruke. U završnoj riječi izrazio je kajanje zbog učinjenog djela te je molio sud da ga  prilikom odmjeravanja kazne što blaže kazni, budući da se izmirio s oštećenim M. N.om i da su nakon toga u dobrim odnosima. </span>
</p>
<p class="p5">
<span>Sud je u dokaznom postupku saslušao svjedoke M  D  i J  S , na saglasan predlog stranaka pročitao iskaz svjedoka oštećenog M. N.e dat na zapisniku pred istražnim sudijom ovog suda dana 02.11.2011. godine i nalaz i mišljenje sudskog vještaka medicinske struke dr. B  V  dat na zapisniku pred istražnim sudijom dana 08.11.2011. godine, te pročitao izvod iz kaznene evidencije za okrivljenog izdat od strane UP PJ Nikšić. </span>
</p>
<p class="p5">
<span>Svjedok oštećeni M. N.a naveo je u iskazu da je u noći 21.01.2011. godine bio sa društvom u lokalu "Delirijum", u kome su bili i M  D  i K. V. kojeg do te večeri nije poznavao. Bilo je kasno uveče, on i njegovo društvo su krenuli kući, a za njima iz lokala je izašao M D  i tu su pred lokalom započeli neki razgovor. Nije to bila neka svađa ili prepirka nego normalan razgovor. U jednom momentu iz lokala je izašao K. V., dokopao sa tla neku letvu ili šipku i počeo tim predmetom da maše  put njega. On je vidio je da će ga K. tim predmetom udariti pa je instinktivno poturio ruku i  K. ga je tim predmetom udario po laktu lijeve ruke. U tom momentu nije osjetio veliki bol. Istakao je da ga je K. udaro tim predmetom po laktu lijeve ruke i te prilike ga povrijedio, odnosno da je zadobio povredu – lom lakta. Iz njegovog društva su reagovali i K.u oteli taj predmet. Njegova porodica i K.eva su u dobrim odnosima, a nakon toga on se s njim i izmirio, pa se nije pridružio krivičnom gonjenju protiv okrivljenog. </span>
</p>
<p class="p5">
<span>Svjedok  M  D  naveo je da se kritične prilike nalazio u kafiću "Delirijum" sa svojim bratom od ujaka K. V.om, kada je u jednom momentu izašao iz lokala jer je vidio da M. N.a raspravlja s jednim njegovim drugom. M.a je od ranije poznavao, pa ga je pitao u čemu je problem, a on mu je na to rekao "Mrš odavde". Kako je za njim bio izašao i K. V., vjerovatno je pomislio da će doći do tuče između njega i M. N.e, pa je K. uzeo motku s trotoara i udario M. N.u u predjelu lakta, ne sjeća se koje ruke. </span>
</p>
<p class="p5">
<span>Svjedok J  S  naveo je da se kritične prilike nalazio u društvu s M. N.om i A  M  u lokalu "Delirijum", gdje su bili i K. V. i M  D . Nakon nekog vremena ispred lokala je izašao M. da popriča nešto s M , a za njima su izašli K. i on, pa je K., misleći da će između M  i M.a doći do tuče, uzeo motku s trotoara i tom motkom udario M.a u predjelu lakta lijeve ruke.</span>
</p>
<p class="p5">
<span>Nalazom i mišljenjem sudskog vještaka medicinske struke dr. B V koji je imao u vidu izvještaj ljekara specijaliste dežurne službe Opšte bolnice u Nikšiću br. protokola 569 od 20.01.2011. godine, navedeno je da je kod K. V.a nastupila povreda teške prirode u vidu preloma lijevog lakatnog zgloba, a koja je mogla nastati dejstvom tvrdo tupe sile jakog inteziteta djelovanja, kao na primjer udarac metalnom šipkom, bejzbol palicom i većom drvenom motkom.</span>
</p>
<p class="p5">
<span>Izvedenim dokazima i priznanjem okrivljenog koje priznanje je u cjelosti potkrijepljeno provedenim dokazima, iskazom svjedoka oštećenog, te saslušanih svjedoka, kao i nalazom i mišljenjem vještaka medicinske struke, sud je nesumnjivo utvrdio da je okrivljeni K. V. dana 21.01.2011. godine u Nikšiću u ul. Narodnih heroja, drvenom motkom dužine oko 50–60 cm i debljine 2–3 cm, udario u predjelu lakta lijeve ruke oštećenog M. N.u, kojom prilikom je oštećeni M. N.a zadobio tešku tjelesnu povredu u vidu preloma lijevog lakatgnog zgloba.</span>
</p>
<p class="p5">
<span>Okrivljeni je kritičnom prilikom postupao sa direktnim umišljajem, bio svjestan da preduzima djelatnost kojom može povrijediti tjelesni integritet oštećenog što je i htio, to su se u njegovim radnjama pored objektivnih ostvariti i subjektivni elementi bića krivičnog djela teška tjelesna povreda iz čl.151.st.1. KZ za koje je oglašen krivim.</span>
</p>
<p class="p5">
<span>Prilikom odlučivanja o krivičnoj sankciji, sud je, shodno čl. 42 KZ, kao olakšavajuće okolnosti okrivljenog cijenio njegovu starosnu dob u vrijeme izvršenja krivičnog djela, sobzirom da je mladje punoljetno lice, loše imovno stanje, priznanje, izraženo kajanje, činjenicu da se oštećeni nije pridružio krivičnom gonjenju te raniju neosuđivanost utvrđenu na osnovi izvoda iz kaznene evidencije za okrivljenog, a otežavajućih okolnosti okrivljenom sud nije našao, pa je sud uvjerenja da će se uslovnom osudom, kojom je okrivljenom utvrdjena kazna zatvora u trajanju od 6 mjeseci s rokom provjere od 2 godine, postići njena svrha iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ.</span>
</p>
<p class="p5">
<span>Pošto je okrivljeni oglašen krivim, sud ga je shodno čl. 226 i 229 ZKP obavezao na plaćanje troškova krivičnog postupka u iznosu od 74,oo €, od čega 44,oo eura na ime nagrade po vještaku medicinske struke B  dr. V , a iznos od 30,oo eura na ime paušala, srazmjerno složenosti i trajanju postupka te imovnim prilikama okrivljenog.</span>
</p>
<p class="p5"></p>
<p class="p5">
<span>Iz iznijetih razlogana osnovu čl 374 ZKP-a, odlučeno je kao u izreci.</span>
</p>
<p class="p6"></p>
<p class="p5">
<span>OSNOVNI SUD U NIKŠIĆU, dana 29. 02. 2012. godine. </span>
</p>
<p class="p6"></p>
<table class="t1">
<tbody>
<tr class="r1">
<td class="td1">
<p class="p2">
<span>Zapisničar,</span>
</p>
<p class="p2">
<span>Baletić Jadranka s.r.</span>
</p>
</td><td class="td1">
<p class="p2">
<span>SUDIJA,</span>
</p>
<p class="p2">
<span>Babović Dragan s.r.</span>
</p>
</td>
</tr>
</tbody>
</table>
<p class="p6"></p>
<p class="p2">
<span>Za tačnost otpravki tvrdi i ovjerava: </span>
</p>
<p class="p2">
<span>Službenik suda.</span>
</p>
<p class="p6">
<span>PRAVNA POUKA:  Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici. </span>
</p>
<p class="p7"></p>


</body>
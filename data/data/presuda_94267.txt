<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800;font-style:italic }
.span3{;font-family:'Arial';font-weight:800}
.span4{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">K.br.211/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće </span><span class="span1">Vukašinović Valentine</span><span class="span1">, kao zapisničara, u krivičnom predmetu protiv okrivljenog B. D. iz P., zbog krivičnog djela napad na službeno lice u vršenju službene dužnosti iz čl.376 st.3 u vezi st.1. Krivičnog zakonika, odlučujući po optužnom predlogu  ODT-a Podgorica, Kt.br.312/14 od 21.03.2014. godine, kojeg je na glavnom pretresu zastupao Vučinić Zoran, zamjenik ODT-a Podgorica,  nakon glavnog i javnog pretresa, održanog dana 10.07.2014. godine, u prisustvu zastupnika optužbe, okrivljenog sa braniocem po službenoj dužnosti T. N., adv. iz P.,  donio je, a dana 11.07.2014. godine  i  javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1"></span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">B. D.</span><span class="span2">, </span><span class="span1">JMB ******* od oca Đ., i majke S., rođene K., rođen ******. godine u Podgorici, gdje i prebiva, Bulevar I. C. br. **, crnogorski državljanin, nezaposlen, udovac, bez djece, pismen, završio srednju ekonomsku školu, lošeg imovnog stanja, ranije osuđivan, i to:presudom Okružnog suda u Podgorici K.br.16/73 od 12.06.1973.godine zbog krivičnog djela iz čl. 250 st.1 Krivičnog zakonika  na kaznu zatvora u trajanju od 4 mjeseca;presudom Okružnog suda u Podgorici K.br.126/74 od 19.11.1974.godine zbog krivičnog djela iz čl. 250 Krivičnog zakonika na kaznu zatvora u trajanju od 10 mjeseci;presudom Opštinskog suda u Bijelom Polju K.br.255/74 od 25.09.1974.godine zbog krivičnog djela iz čl. 249 st.1 Krivičnog zakonika na kaznu zatvora u trajanju od 5 mjeseci;presudom Opštinskog suda u Podgorici K.br.42/74 od 20.03.1975.godine zbog krivičnog djela iz čl. 292b1 Krivičnog zakonika na kaznu zatvora u trajanju od 3 mjeseca;presudom Okružnog suda u Podgorici K.br.160/76 od 30.09.1976.godina zbog krivičnog djela iz čl. 250 Krivičnog zakonika na kaznu zatvora u trajanju od 9 mjeseci;presudom Okružnog suda u Podgorici K.br.75/81 od 17.09.1982.godine na kaznu zatvora u trajanju od 2 godine;presudom suda u Bariju od 20.10.1981.godine zbog krivičnog djela teška krađa na novčanu kaznu i kaznu zatvora u trajanju od 4.mjeseca, uslovno na 5 godina;presudom suda u Ankoni od 19.03.1979.godine zbog krivičnog djela krađa na kaznu zatvora u trajanju od 3 mjeseca i novčanu kaznu;presudom Opštinskog suda u Podgorici K.br.360/87 od 09.12.1987. godine zbog krivičnog djela ugrožavanje saobraćaja na kaznu zatvora u trajanju od 3 mjeseca;presudom opštinskog suda u Podgorici K.br.345/87 od 31.05.1988. godine zbog krivičnog djela ugrožavanje saobraćaja na kaznu zatvora u trajanju od 5 mjeseci;presudom Osnovnog suda u Podgorici K.br.01/8601 od 25.05.2004. godine zbog krivičnog djela iz čl. 131 st.1 Krivičnog zakonika na kaznu zatvora u trajanju od 3 mjeseca, uslovno na dvije godine;presudom Višeg suda u Podgorici K.br.22/09 od 08.12.2009.godine zbog krivičnog djela iz čl. 143 KZ-a na kaznu zatvora u trajanju od 12 godina, u pritvoru od 19.03.2014. godine od 22,30 časova, kao dana i časa lišenja slobode,</span>
</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>&nbsp;</p>
<p>
<span class="span1">Zato što je</span><span class="span3">:</span>
</p>
<p>&nbsp;</p>
<p>
<span class="span1">Dana 19.03.2014. godine oko 16,00 časova, u P., svjestan svog djela čije izvršenje je htio znajući da je njegovo djelo zabranjeno, prijetio da će napasti službena lica - sudiju Višeg suda u Podgorici V. D. i Višeg državnog tužioca u Podgorici J. V., u vezi sa vršenjem njihove sudijske i tužilačke dužnosti, na način što je, nezadovoljan njihovim postupanjem u predmetu K.br.22/09 u kojem je pravosnažno osuđen zbog krivičnog djela ubistvo, neposredno po izlasku na uslovni otpust iz Zavoda za izvršenje krivičnih sankcija u Spužu, sa telefonskog broja 069/436-475, u više navrata pozvao R. S. - direktora Direktorata za izvršenje krivičnih sankcija Ministarstva pravde Crne Gore, na njen broj telefona 067/****** pa joj je pošto mu se nije javila na pozive, posredstvom govorne pošte ostavio poruku sadržine: “Gospođo R., nemam ja ništa protiv Vas, konačno sam izašao na uslovni otpust, jeste li mi pomogli ili odmogli, neću ja Vama ništa, ali će mi platiti D. i V. J., ja ću sa njima znati šta ću“,</span>
</p>
<p>&nbsp;</p>
<p>
<span class="span1">-čime je  izvršio krivično djelo napad na službeno lice u vršenju službene dužnosti iz čl. 376 st.3 u vezi st.1 Krivičnog zakonika.</span>
</p>
<p>&nbsp;</p>
<p>
<span class="span1">-Pa ga sud primjenom citiranih zakonskih propisa, čl. 3, 4, 5, 13, 15, 32, 36, 42 i 51 Krivičnog zakonika, te čl. 226, 227, 229  i 374 Zakonika o Krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine, u koju kaznu mu se uračunava i vrijeme provedeno u pritvoru počev od 19.03.2014.godine od 22,30 časova, kao dana i časa lišenja slobode, pa nadalje.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžeta Crne Gore iznos od  181,50 € (stotinuosamdesetjedaneuropedestcenti), kao i 50,00 € (pedeseteura) na ime paušala u roku od 15 (petnaest) dana po pravnosnažnosti presude pod prijetnjom prinudnog izvršenja; kao i troškove službene odbrane, o kojima će Sud odlučiti posebnim rješenjem. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.312/14 od 21.03.2014. godine kojeg je na glavnom pretresu zastupao V. Z., zamjenik ODT-a Podgorica, okrivljenom B. D.  stavljeno je na teret izvršenje krivičnog djela napad na službeno lice u vršenju službene dužnosti iz čl. 376 st.3 u vezi st.1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi naveo da smatra da dokazi provedeni u toku prethodnog postupka i glavnog pretresa upućuju na nesumnjiv zaključak da je okrivljeni učinio krivično djelo stavljeno mu na teret, kako je to bliže opisano u optužnom predlogu.Dalje je naveo da iz spisa Višeg suda u Podgorici nedvosmisleno proističe da je protiv okrivljenog pravnosnažno okončan krivični postupak zbog ubistva, u kojem je kao postupajući tužilac optužnicu podigla i zastupala Viši tužilac u Podgorici V. J., a da je prostepenu presudu koja je kasnije postala i pravnosnažna donijela sudija Višeg suda D. V..Tokom tog postupka, pa sve do danas okrivljeni je u kontinuitetu nezadovoljan </span><span class="span1">ishodom tog postupka, a to svoje nezadovoljstvo je prenio 19.03.2014. godine odmah po izlasku na uslovni otpust, tako što je pozvao ovlašćeno lice Ministarstva pravde Slavicu R. i uputio joj riječi koja je ista detaljno objasnila i u prethodnom postupku i na glavnom pretresu. Pojasnio je da te riječi, posmatrane u kontekstu pravnosnažno presuđenog predmeta pred Višim sudom, kojim postupkom je okrivljeni i dalje nezadovoljan, predstavlja realnu i objektivnu prijetnju ugrožavanjem intregriteta postupajućeg tužioca i sudije, jer te riječi okrivljeni nije uputio pomenutim licima kao fizičkim licima, već kao službenim licima koja su postupala u konkretnom krivičnom predmetu u kojem je okrivljeni osuđen zbog krivičnog djela ubistvo.Sa iznijetih razloga, ostao je pri navodima iz optužnog predloga, predložio sudu da se okrivljeni oglasi krivim i osudi po zakonu, te da mu se produži pritvor po istim pritvorskim osnovima po kojima je određen, i kasnije produžavan.</span>
</p>
<p>&nbsp;</p>
<p>
<span class="span1">Okrivljeni B. D. je u navodima odbrane u prethodnom postupku pred Osnovnim državnim tužilaštvom u Podgorici naveo da je marta 2005. godine izvršio ubistvo čovjeka koji se zove S. B., zbog čega mu je suđeno u Višem sudu u Podgorici, i da se to dogodilo u trenutku kada je davao pomen-treće jutro njegovoj preminuloj supruzi, a osoba koju je lišio života bila je poriijeklom iz S., odnosno došao je zbog ratnih dešavanja iz nekog mjesta na granici K. i S..Istakao je da mu je u tom postupku prvobitno sudio sudija V., a zastupao ga je branilac B. Đ., pa je u toj fazi postupka bio zadovoljan kako teče suđenje, te da su po njegovom mišljenju i dokazi išli njemu u prilog. Međutim, za vrijeme trajanja krivičnog postupka postupajući sudija je napustio posao, a njegov branilac se povrijedio i duže liječio zbog saobraćajne nesreće na B., a predmet je došao u rad kod drugog sudije D. V., dok je postupajući tužilac bila V. J.. Napomenuo je da je u momentu kada je pomenuta sudija preuzela vođenje postupka, on postao nezadovoljan njenim radom u tom predmetu, imao je puno primjedbi, koje su se najviše odnosile na to, što kada je izlagao svoju odbranu sudija nije to unosio onim riječima kako je on kazivao, pa je, pored svega od strane sudije V. osuđen na kaznu od 14 godina zatvora, da se na presudu žalio, i da je Apelacioni sud istu ukinuo i vratio na ponovno suđenje. Naglasio je da se njegovo nezadovoljstvo odnosilo i na postupanje tužioca u tom predmetu, a to se ogledalo u tome što je suđenje bilo tajno, bez publike i novinara, pri čemu je tužilac na suđenjima stalno učio člana oštećene porodice koji je jedini dolazio, navodeći da član porodice čovjeka kojeg je lišio života, nije dolazio na objavljivanje ni jedne presude, jer je po njegovom mišljenju on znao kakva će da bude.Naveo je da je i pored toga što je prva presuda sudije V. ukinuta, predmet je ponovo došao njoj na suđenje,tužilac je bio neko drugi, pa ga je sudija V. opet osudila na 14 godina zatvora, kojom prilikom mu je rekla da su članovi porodice tog S. svjedočili u njegovu korist, njegova kazna bila manja.Izjavio je da je 19.03.2014. godine oko 14,00 časova izašao iz ZIKS-a, pošto je pušten na uslovni otpust, pa mu je dok je bio u zatvoru, jedan njegov poznanik govorio ko mu može pomoći oko toga kako je osuđen, rekavši mu da je to S. R. iz Ministarstva pravde, pa mu je tom prilikom taj poznanik čije ime nije želio da pominje, dao broj gospođe R., sa kojom se, u ranijem periodu dok je bio u zatvoru čuo telefonom, objašnjavajući joj svoje nezadovoljstvo njegovim predmetom zbog kojeg je osuđen, a ona mu je u tim razgovorima tražila da joj se dostave podaci o njegovom slučaju, pa mu je čak poslala i dva pravnika koja su s njim razgovarala u zatvoru, dok S. R. nije nikada upoznao lično, osim što su pričali preko telefona.Istakao je da je 19.03.2014.godine, nakon što je sa još šest zatvorenika izašao iz zatvora, otišao u jednu kafanu blizu ZIKS-a, gdje su sjeli da popiju piće, pa je on tom prilikom u kafani popio 3-4 mala piva od 0,33l, dok je tih ostalih šest zatvorenika odmah otišlo, obzirom da je po njih došao jedan kamion i taksi, dok je on ostao i popio još jedno pivo.Naveo je da je sjedio možda još pola sata, a onda je oko 3-3,15 sati sa njegovog telefona 069 ****** pozvao broj gospođe R. koji zna napamet, koja mu se nije javljala, i da se, koliko se sjeća, uključila govorna pošta.Naglasio je da se ne </span><span class="span1">može tačno sjetiti šta je tačno ostavio u toj poruci na govornoj pošti, ali joj je rekao nešto u smislu da joj se zahvaljuje, ako mu je pomogla, i da su mu potrebna dokumenta koja su njegovi drugovi predali njenim pomoćnicima, vezano za njegov slučaj.Izjavio je da nije u njegovom maniru da psuje, tako da ne vjeruje da je predmetnom prilikom izgovorio ružne riječi prilikom ostavljanja poruke S. R., te da dozvoljava mogućnost da je u toj poruci uputio nešto pogrdno na račun sudije V., i tužioca V. J., ali da je popio nekoliko piva, pa je poslije toliko godina, dok je ostavljao poruku gospođi R., osjetio da ga je alkohol malo uhvatio, navodeći da ako je kazao nešto neprimjereno na račun sudije V., i tužioca V. J., to je, po njegovom mišljenju bilo zbog toga što je nepravedno osuđen, i što su mu u tom postupku mnoga prava bila uskraćena.Istakao je da je tokom služenja kazne u zatvoru obolio od gangrene obije noge, da unazad dugo vremena pati od dijabetesa, a da od prije oko godinu dana dobija dvije doze insulina tokom dana, kao i da je u ZIKS-u formirana medicinska dokumentacija o njegovom oboljenju, kao i da je bio u zatvoru od konzilijuma ljekara od vaskularnih hirurga i neurologa, koji su zauzeli mišljenje u tim dokumentima, da mora produžiti liječenje u Meljinama.Dodao je da je prošlog ljeta bio u istoj bolnici na liječenju mjesec dana, konkretno hiperbaričnoj komori, po dogovoru sa načelnikom ZIKS-a R..</span>
</p>
<p>
<span class="span1">Na glavnom pretresu je ponovio iskaz iz prethodnog postupka pred Osnovnim državnim tužilaštvom i dodao da predmetnom prilikom nije bio svjestan i priseban, jer je 9 godina bez svoje greške bio u zatvoru, te da traži da ga sud vještači što zbog bolesti, što zbog toga što je predmetnom prilikom bio u pijanom stanju.</span>
</p>
<p>&nbsp;</p>
<p>
<span class="span1">Branilac okrivljenog po službenoj dužnosti T. N., advokat iz P. je u završnoj riječi naveo da kao branilac okrivljenog apsolutno smatra da nijesu dokazani navodi iz podnijetog optužnog akta, ukazujući prvenstveno na nalaz i mišljenje vještaka neuropsihijatra u kojem se jasno i precizno navodi da je sposobnost okrivljenog da shvati značaj svog djela i da upravlja svojim postupcima bila bitno smanjena, što znači da apsolutno ne stoje navodi iz optužnog akta da je okrivljeni u vrijeme izvršenja bio svjestan djela čije je izvršenje htio i znajući da je djelo zabranjeno.Dalje je naveo da je njegovom branjeniku na teret stavljeno izvršenje krivičnog djela napad na službeno lice u vršenju službene dužnosti, pa mu je na teret stavljeno da će napasti na službena lica, i to sudiju Višeg suda u Podgorici D. V. i tužioca V. J..Pojasnio je da je apsolutno nejasno na osnovu čega je izveden zaključak da se radi o ovim licma, a imajući u vidu da su one u konkretnom slučaju oštećene nikad nijesu saslušane u tom svojstvu, da je kao svjedok saslušana samo direktorica direktorata za izvršenje krivičnih sankcija S. R., koja „pretpostavlja“ da se radi o tim licima o kojima se navodno radi, a sve prednje pri činjenici da D.i V. uopšte nije spomenuo prezime, već samo da se radi o D., a kojoj D., ostalo je apsolutno nedokazano.Istakao je da prijetnja u krivično-pravnom smislu mora biti ozbiljna i ostvariva, pa sve i da je onako kako se to navodi u optužnom predlogu, pitanje je da li su riječi „platiće mi“ ozbiljna prijetnja, pa i ako jeste postavlja se pitanje je li ostvariva, a imajući u vidu njegovo opšte zdravstveno stanje u šta se sud mogao uvjeriti tokom postupka.Dodao je da je činjenica da mora postojati istovremenost između prijetnje i vršenja službene radnje, pa se s tim u vezi postavlja pitanje da li uopšte postoji istovremenost.Sa navedenog, smatra da navodi optužnog akta nijesu dokazani, pa predlaže sudu da okrivljenog oslobodi od optužbe za krivično djelo koje mu je stavljeno na teret, a ukoliko nađe suprotno da mu cijeni sve olakšavajuće okolnosti na njegovoj strani, a posebno nalaz i mišljenje vještaka psihijatra i da mu izrekne ispod zakonskog minimuma, a primjenom odredaba o ublažavanju KZ-a, kao i da se njegovom branjeniku ukine pritvor nakon izricanja presude.</span>
</p>
<p>&nbsp;</p>
<p>
<span class="span1">Okrivljeni je u završnoj riječi prihvatio riječ svog branioca, ostao pri navodima svoje odbrane, i istakao da mora da se liječi u hiperbaričnu komoru, te da mu je zdravstveno stanje tri puta gore nego ranije.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka R. S., pročitao izvod iz KE za okrivljenog dostavljen od 26.06.2014.godine od strane Ministarstva pravde, pročitao nalaz i mišljenje stalnog sudskog vještaka-neuropsihijatra dr.Milić Stanka od 06.05.2014.godine, izvršio uvid u spise Višeg suda u Podgorici K.br.22/09, izvršio uvid u potvrdu o privremeno oduzetim predmetima od B. D. od 19.03.2014.godine, izvršio uvid u SIM karticu broja 069 *******.</span>
</p>
<p>&nbsp;</p>
<p>
<span class="span1">Sljedstveno izloženom, a na osnovu rezultata cjelokupne dokazne građe, Ovaj sud je izveo neosporan zaključak da činjenični navodi optužnog predloga imaju pouzdano uporište u svim provedenim dokazima tokom postupka, obzirom da iz njihove sadržine nedvosmisleno proizilazi da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela stavljenog mu na teret, sa kojih razloga je sud, prvenstveno utvrdio krivičnu odgovornost okrivljenog, a potom, vrjednujući sve okolnosti predmetnog događaja, te prirodu i značaj olakšavajućih i otežavajućih okolnosti, istog osudio na kaznu zatvora kao u izreci presude.</span>
</p>
<p>&nbsp;</p>
<p>
<span class="span1">Svjedok R. S. je u prethodnom postupku pred Osnovnim državnim tužilaštvom u Podgorici navela da obavlja funkciju direktora Direktorata za izvršenje krivičnih sankcija koji funkcioniše pod Ministarstvom pravde Crne Gore, budući da Zavod za izvršenje krivičnih sankcija više ne egzistira kao samostalna institucija, već u sastavu pomenutog Ministarstva.Pojasnila je da njeni poslovi obuhvataju problematiku uslovnih otpusta, zapravo cjelokupno problematiku izvršenja krivičnih sankcija, što podrazumijava i kontakt sa osuđenim licima.Istakla je da je kad je u pitanju B. D. kroz službu imala informaciju da je on osuđen zbog ubistva na kaznu zatvora od 14 godina, da je bolestan, da ima dijabetes, i da se liječi u hiperbaričnim komorama, te da sa njim nije imala direktan kontakt, ali jeste njen ovlašćeni službenik čiji je zadatak nadzor nad radom i razgovor sa osuđenim licima.Izjavila je da je predmetnog dana bila da izjavi saučešće, imala je dva propuštena poziva na koja se nije javila, sa njoj nepoznatog broja 069 ******, od kojih je prvi bio u 15,42 časa, a drugi u 16,48 časova.Dalje je navela po dolasku u kancelariju saslušala najprije jednu poruku sa govorne pošte za broj 069 ******* sa druge strane čuo se muški glas koji je govorio povišenim tonom sljedeće riječi „gospođo R., dobar dan, nalazim se na uslovnom otpustu konačno, možda ste mi pomogli, možda ste mi odmogli , mogli ste i prije 5 godina, ali nijeste, ja sam osuđenik B. D., volio bih da znam jeste li mi pomogli vi,javite se“.Istakla je da je nakon što je saslušala sadržaj te poruke, pozvala svog saradnika V. M., koji je trenutno bio odsutan, ali se u razgovoru prisjetio da je svojevremeno razgovarao sa osuđenikom D. B., jer je isti bolestan.Pojasnila je da je nakon toga, dobila drugi poziv sa istog broja u 16,48 časova, na koji se takođe nije javila, pa je opet ukucala broj operatera koji omogućava da se sasluša poruka govorne pošte, navodeći da je drugu poruku saslušao njen kolega, ali je ta poruka bila potpuno nerazgovjetna i kolega nije mogao razumjeti šta priča osoba koja je ostavila poruku, tako da se kolegi učinilo da je možda popio.Uslijedio je poslije nekoliko trenutaka u 16,56 časova  veoma kratak poziv, na koji nije uspjela da se javi, pa je nakon što je ponovo ukucala opciju za slušanje poruke sa govorne pošte bio  jasan glas koji joj je govorio „gospođo R., nemam ja ništa protiv vas, konačno sam izašao na uslovni otpust, jeste li mi pomogli ili odmogli, neću ja vama ništa,ali će mi platit D. i V. J., ja ću s njima znat što ću“.Izjavila je da se u tom momentu začuo glas drugog lica, koje je reklo „neka, neka nemoj tako“, pa se sadržaj poruke koji je slušala tu završio, dok se u okolini osjećao neki </span><span class="span1">žamor koji je njoj ličio na kafanu, pojašnjavajući kako joj taj glas nije djelovao uopšte prijatno, bio je povišen, da se ipak nije lagodno osjećala, tim prije što je čovjeku data sloboda.Naglasila je da je telefonom pozvala direktora ZIKS-a M. P., kao i ministra pravde, pri čemu joj je P. rekao da je B. D. jučer izašao na uslovni otpust, pa joj je, kada mu je objasnila o čemu se radi sugerisao da je slučaj za prijaviti, jer se ipak radi o sudiji i tužiocu, što joj je kazao i ministar.Napomenula je da službeno nije provjeravala da li su pomenuta sudija i tužilac zaista i postupale u predmetu B. D., ali da vjerovatno jesu, čim ih je on pominjao u poruci koju je preslušala u kontekstu kako je to objasnila, kao i da zna da je to lice bolesno i da mu je potrebna njega.Izjavila je da je prosto osjetila potrebu da prijavi događaj, da je moguće da je čovjek bio alkoholisan, međutim izričito je pomenuo sudiju i tužioca riječima kako je to naprijed navela, a takođe je trebao da zna da je na uslovnom otpustu i da time dovodi sebe u situaciju da mu se opozove uslovni otpust.Istakla je da je za D. pretpostavila da se radi o sudiji Višeg suda u Podgorici, a pomenuo je i prezime V. J. za koju zna da je tužilac u Višem tužilaštvu.</span>
</p>
<p>
<span class="span1">Na glavnom pretresu je ponovila iskaz iz prethodnog postupka pred Osnovnim državnim tužilaštvom u Podgorici, i odgovarajući na pitanja suda i stranaka izjavila da za D. nije čula prezime, a za V. J. jeste, te da se okrivljenog sjeća po imenu i prezimenu i podacima o njegovoj bolesti, a kolege su je napomenule da se isti više puta njoj obraćao zahtjevima, kao i da se telefonske komunikacije između nje i okrivljenog prije predmetnog dana zaista ne sjeća. </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka-neuropsihijatra dr.Milić Stanka od 06.05.2014.godine, proizilazi da okrivljeni B. D. ne boluje od trajnog duševnog oboljenja, ne radi se o osbi zaostalog duševnog razvoja, da pokazuje simptome organskog psihosindroma koji je uzročno povezan sa generalizovanim arterioskleroskim oštećenjem krvnih sudova zbog dugogodišnjeg neregulisanog diabetes melitusa (šećerne bolesti).Dalje proizilazi da priložena medicinska dokumentacija potvrđuje poremećaj cirkulacije sa nizom somatskih simptoma prisutnom gangrenom na stopalima donjih ekstremiteta, dok se navedeno oštećenje krvnih sudova srca ispoljilo sa akutnim infarktom srca, a iz priložene medicinske dokumentacije se vidi da je primljen i liječen u Internoj Klinici u Podgorici u vremenskom periodu od 04.04.2014. do 10.04.2014. radi akutnog infarkta srca, i tom prilikom su ugrađena dva stenta, te da su ostale dijagnoze povišeni krvni pritisak, šećerna bolest (oštećenje perifernih nerava uzrokovano šećernom bolesti).Nadalje proizilazi da je kod neposrednog neurološko psihijatrijskog pregleda okrivljeni ispoljavao simptome organskog psihosindroma sa simptomima, blažeg poremećaja kongitivnih funkcija na nivou neposrednog poremećaja i rasuđivanja, a na psihičkom planu simptome organskog poremećaja ličnosti, sa rigidnim stavovima, emocionalnom nestabilnosti, sa fazama povremene napetosti i razdraženosti, kao i paranoidnim stavovima, dok nije ispoljavao psihotičnu fenomenologiju.Ispitanik negira krivično djelo na način kojim se tereti, brani se nesjećanjem i akutnom intoksikacijom alkoholom, međutim klinička slika okrivljenog imajući u vidu njegovo ponašanje u deliktnoj situaciji ne odstupa od osobe koja se nalazi u pripitom stanju, odnosno kliničke jednostavne pijanosti bez simptoma patološke pijanosti.Amnezija (nesjećanje) nekih detalja koji se povezuju za okolnosti krivičnog djela mogu se tumačiti prisutnim simptomima blažeg stepena poremećaja kongitivnih funkcija u sferi neposrednog pamćenja.Dalje proizilazi da okrivljeni B. D. ne boluje od trajnog duševnog oboljenja, ne radi se o osobi zaostalog duševnog razvoja.Pokazuje simptome organskog psihosindroma koji je uzročno povezan sa generalizovanim arteriosklerotskim oštećenjem krvnih sudova zbog dugogodišnjeg neregulisanog diabetes melitusa (šećerne bolesti), i taj psihički poremećaj se kvalifikuje u teži duševni poremećaj.Krivično djelo je djelimično psihopatološki motivisano simptomima organskog psihosindroma i akutnom intoksikacijom alkoholom, pa su sposobnost shvatanja značaja krivičnog djela i </span><span class="span1">mogućnost upravljanja svojim postupcima kod okrivljenog u vrijeme izvršenja krivičnog djela su bili bitno smanjeni.Konačno, proizilazi da nema indikacija za primjenu mjera bezbjednosti obaveznog psihijatrijskog liječenja, ali obzirom da se radi o teškom somatskom bolesniku sa prisustvom drugih fizičkih bolesti (šećerna bolest, preležani srčani infarkt) neophodna je stalna  kontrola nadležnih specijalista.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog dostavljenog 26.06.2014.godine od strane Ministarstva pravde, proizilazi da je okrivljeni ranije osuđivan, i to: presudom Okružnog suda u Podgorici K.br.16/73 od 12.06.1973.godine zbog krivičnog djela iz čl. 250 st.1 Krivičnog zakonika  na kaznu zatvora u trajanju od 4 mjeseca;presudom Okružnog suda u Podgorici K.br.126/74 od 19.11.1974.godine zbog krivičnog djela iz čl. 250 Krivičnog zakonika na kaznu zatvora u trajanju od 10 mjeseci;presudom Opštinskog suda u Bijelom Polju K.br.255/74 od 25.09.1974.godine zbog krivičnog djela iz čl. 249 st.1 Krivičnog zakonika na kaznu zatvora u trajanju od 5 mjeseci;presudom Opštinskog suda u Podgorici K.br.42/74 od 20.03.1975.godine zbog krivičnog djela iz čl. 292b1 Krivičnog zakonika na kaznu zatvora u trajanju od 3 mjeseca;presudom Okružnog suda u Podgorici K.br.160/76 od 30.09.1976.godina zbog krivičnog djela iz čl. 250 Krivičnog zakonika na kaznu zatvora u trajanju od 9 mjeseci;presudom Okružnog suda u Podgorici K.br.75/81 od 17.09.1982.godine na kaznu zatvora u trajanju od 2 godine;presudom suda u Bariju od 20.10.1981.godine zbog krivičnog djela teška krađa na novčanu kaznu i kaznu zatvora u trajanju od 4.mjeseca, uslovno na 5 godina;presudom suda u Ankoni od 19.03.1979.godine zbog krivičnog djela krađa na kaznu zatvora u trajanju od 3 mjeseca i novčanu kaznu;presudom Opštinskog suda u Podgorici K.br.360/87 od 09.12.1987. godine zbog krivičnog djela ugrožavanje saobraćaja na kaznu zatvora u trajanju od 3 mjeseca;presudom opštinskog suda u Podgorici K.br.345/87 od 31.05.1988. godine zbog krivičnog djela ugrožavanje saobraćaja na kaznu zatvora u trajanju od 5 mjeseci;presudom Osnovnog suda u Podgorici K.br.01/8601 od 25.05.2004. godine zbog krivičnog djela iz čl. 131 st.1 Krivičnog zakonika na kaznu zatvora u trajanju od 3 mjeseca, uslovno na dvije godine;presudom Višeg suda u Podgorici K.br.22/09 od 08.12.2009.godine zbog krivičnog djela iz čl. 143 KZ-a na kaznu zatvora u trajanju od 12 godina. </span>
</p>
<p>&nbsp;</p>
<p>
<span class="span1">Uvidom  u spise Višeg suda u Podgorici K.br.22/09 proizilazi da je protiv okrivljenog B. D. vođen krivični postupak zbog izvršenja krivičnog djela ubistvo iz čl. 143 Krivičnog zakonika Crne Gore, da je predsjednik vijeća-sudija u navedenom predmetu bila sudija Višeg suda u Podgorici D. V., da je postupajući tužilac bila zamjenik Višeg državnog tužioca J. V., te da je postupak pravnosnažno okončan presudom Apelacionog suda Crne Gore 08.12.2009.godine, kojom je okrivljeni osuđen na kaznu zatvora u trajanju od 12 godina.</span>
</p>
<p>&nbsp;</p>
<p>
<span class="span1">Uvidom u potvrdu o privremeno oduzetim predmetima Uprave policije CB Podgorica, te uvidom u SIM karticu sa br. 069/******* proizilazi da je od lica B. D. privremeno oduzet mobilni telefon marke „N.“ IMEI br.****** i SIM kartica br.069/******* br.*********.</span>
</p>
<p>&nbsp;</p>
<p>
<span class="span1">Dakle, nakon provedenog dokaznog postupka, a po uvjerenju Ovog suda, činjenični navodi optuženja imaju oslonca u dokaznoj građi, pa s aspekta odlučnih činjenica nesumnjivo proizilazi da je okrivljeni B. D. dana 19.03.2014.godine oko 16,00 časova, u Podgorici,prijetio da će napasti službena lica-sudiju Višeg suda u Podgorici V. D. i Višeg državnog tužioca u Podgorici J. V., u vezi sa vršenjem njihove sudijske i tužilačke dužnosti, na način što je, nezadovoljan njihovim postupanjem u predmetu K.br.22/09 u kojem je pravnosnažno osuđen zbog krivičnog djela ubistvo, neposredno pri izlasku na uslovni otpust iz Zavoda za izvršenje krivičnih sankcija u Spužu, sa telefonskog broja </span><span class="span1">069/436-475, u više navrata pozvao R. S.-direktora Direktorata za izvršenje krivičnih sankcija Ministarstva pravde Crne Gore, na njen broj telefona 067/******* pa joj je pošto mu se nije javila na pozive, posredstvom govorne pošte ostavio poruku sadržine:“Gospođo R., nemam ja ništa protiv Vas, konačno sam izašao na uslovni otpust, jeste li mi pomogli ili odmogli, neću ja Vama ništa, ali će mi platiti D. i V. J., ja ću sa njima znati šta ću“.</span>
</p>
<p>&nbsp;</p>
<p>
<span class="span1">Ovakav zaključak sud je temeljio prevashodno na personalnom dokazu u vidu saslušanja svjedoka R. S., koji iskaz je sud u cjelosti prihvatio, cijenio istinitim, poklonivši mu kao takvom svoju punu vjeru, a koja je izjavila da je predmetnog dana, nakon što je dva puta preslušala poruke sa govorne pošte, i treći put, prilikom saslušavanja treće poruke, začula jasan glas koji joj je govorio „gospođo R., nemam ja ništa protiv vas, konačno sam izašao na uslovni otpust, jeste li mi pomogli ili odmogli, neću ja vama ništa, ali će mi platit D. i V. J., ja ću s njima znat što ću“.Dakle, nesumnjivo je da je okrivljeni B. nezadovoljan ishodom pravnosnažnog krivičnog postupka koji je protiv njega vođen zbog izvršenja krivičnog djela ubistva, i nakon što je pušten na uslovni otpust sa izdržavanja kazne uputio naprijed navedene inkriminišuće riječi.</span>
</p>
<p>&nbsp;</p>
<p>
<span class="span1">Ne ulazaći u subjektivne razloge okrivljenog, manifestovane u njegovom nezadovoljstvu pravnosnažno okončanim krivičnim postupkom i službenim licima koje su postupali u istom- sudijom Višeg suda u Podgorici D. V., i zamjenikom Višeg državnog tužioca u Podgorici V. J.,(što je sud utvrdio izvšenim uvidom u spise Višeg suda u Podgorici K.br.22/09), evidentno je da je sadržaj riječi „ali će mi platiti D. i V. J., ja ću sa njima znati šta ću“, stavljanje u izgled zla navedenim licima koje će im se desiti, i po stanovištu Ovog suda, predstavljaju ozbiljnu prijetnju napada na njihov integritet.</span>
</p>
<p>&nbsp;</p>
<p>
<span class="span1">Odbrana apostrofira da je okrivljenom na teret stavljeno izvršenje krivičnog djela napad na službeno lice u vršenju službene dužnosti, pa mu je na teret stavljeno da će napasti na službena lica, i to sudiju Višeg suda u Podgorici D. V. i tužioca V. J., te da je apsolutno nejasno na osnovu čega je izveden zaključak da se radi o ovim licma, a imajući u vidu da su one u konkretnom slučaju oštećene, da nikad nijesu saslušane u tom svojstvu, da je kao svjedok saslušana samo direktorica Direktorata za izvršenje krivičnih sankcija S. R., koja „pretpostavlja“ da se radi o tim licima o kojima se navodno radi, a sve prednje pri činjenici da okrivljeni  D. V. uopšte nije spomenuo prezime, već samo da se radi o D., a kojoj D., ostalo je apsolutno nedokazano.Međutim, ovakav zaključak odbrane je po uvjerenju Ovog suda preuranjen, i nelogičan, naročito što odbrana zanemaruje činjenicu da je upravo okrivljeni B. D. prilikom saslušanja u prethodnom postupku pred Osnovnim državnim tužilaštvom između ostalog, naveo da dozvoljava mogućnost da je u predmetnoj poruci uputio nešto pogrdno na račun sudije V., i tužioca V. J., ali da je popio nekoliko piva, pa je poslije toliko godina, dok je ostavljao poruku gospođi R., osjetio da ga je alkohol malo uhvatio, navodeći da ako je kazao nešto neprimjereno na račun sudije V., i tužioca V. J., to je, po njegovom mišljenju bilo zbog toga zato što je nepravedno osuđen.</span>
</p>
<p>&nbsp;</p>
<p>
<span class="span1">Dakle, očigledno je da je okrivljeni B. iz naprijed navedenog dva puta upotrijebio riječi „sudija V.“, pa po uvjerenju Ovog suda ne stoje navodi odbrane da  je ostalo apsolutno nedokazano na koju D. se misli.Evidentno je da je okrivljeni mislio upravo na sudiju Višeg suda u Podgorici D. V.,  koja je postupala u predmetu koji je protiv njega vođen zbog izvršenja krivičnog djela ubistvo, po sopstvenom kazivanju okrivljenog iz prethodnog postupka, pa je okrivljeni po nalaženju Ovog suda, pokušao što više da relativizuje događaj i opravda svoje postupke, navodeći da je popio nekoliko piva, da je osjetio da ga je alkohol malo uhvatio, te da, ako je kazao nešto neprimjereno na račun sudije V., i tužioca V. J., to je, po njegovom mišljenju bilo zbog toga zato što je nepravedno osuđen, </span><span class="span1">sa kojih razloga sud nije prihvatio navode njegove odbrane, cijenio ih je očigledno smišljenim i sračunatim na ublažavanje sopstvenog položaja u predmetnom postupku.Osim toga, navodi odbrane da je svjedok - direktorica Direktorata za izvršenje krivičnih sankcija S. R. samo „pretpostavljala“ da se radi o tim licima o kojima se navodno radi, takođe nijesu od uticaja na drugačije činjenično utvrđenje, prvenstveno sa razloga što je sam okrivljeni u iskazu iz prethodnog postupka objasnio na koga je mislio predmetnom prilikom, a od ovog svjedoka se opravdano nije moglo očekivati da sa nesumnjivom sigurnošću i to samim preslušavanjem poruke sa govorne pošte, zna na koga okrivljeni u tom momentu misli.Dužnost je i obaveza svakog svjedoka, pa i svjedoka R., u konkretnom slučaju, da prilikom davanja iskaza govori istinu, da o okolnostima koje su svjedoku poznate u vezi sa događajem o kojem svjedoči ne smije ništa prećutati, a stvar je individualne percepcije svakog svjedoka ponaosob kako će događaj prilikom svjedočenja reporodukovati i kojom će se terminologijom u njegovoj reprodukciji koristiti, dok je u konačnom, stvar  suda da ocijeni validnost i vjerodostojnost svakog personalnog i materijalnog dokaza provedenog na glavnom pretresu.U konkretnom slučaju okrivljeni Bakočević je prema navodima svjedoka R. koja je preslušala poruku sa govorne pošte koju joj je okrivljeni ostavio jasno čula riječi „ali će mi platit D. i V. J., ja ću sa njima znati što ću“, upotrebljavajući ime „D.“, pa kada se to dovede u povezanost sa iskazom okrivljenog iz prethodnog postupka pred Osnovnim državnim tužilaštvom u Podgorici gdje je kazao „dozvoljavam mogućnost da sam nešto pogrdno uputio na račun sudije V.“, (sada koristeći i prezime i funkciju), i kada se svemu tome doda da iz spisa krivičnog postupka Višeg suda u Podgorici K.br.22/09, koji je protiv okrivljenog vođen zbog izvršenja krivičnog djela ubistva, proizilazi da  postupajuća sudija u oba postupka upravo i jeste bila sudija D. V., za Ovaj sud nema sumnje, a suprotno stavu odbrane, na koju „D.“ je okrivljeni predmetnom prilikom mislio.</span>
</p>
<p>&nbsp;</p>
<p>
<span class="span1">Odbrana nadalje insistira na činjenici da mora postojati istovremenost između prijetnje i vršenja službene radnje, pa se s tim u vezi postavlja pitanje da li uopšte postoji istovremenost. Međutim, kriminalna zona predmetnog krivičnog djela kada je riječ o sudiji ili državnom tužiocu je šire postavljena, te inkriminišuće radnje konkretnog krivičnog djela obuhvataju ne samo napad, već i prijetnju koja je u vezi sa vršenjem njihove dužnosti, pa prema logičkom zaključivanju suda, krivično djelo postoji i u situaciji kakav je slučaj u predmetnom postupku, kada je prijetnja upućena i nakon što je izvršena određena dužnost u vršenju sudijske, odnosno tužilačke funkcije, jer se na taj način i nakon preduzetih službenih radnji sudije, odnosno tužioca, štiti njihov ne samo profesionalni, već i tjelesni integritet u vezi sa vršenjem njihove profesionalne dužnosti, i ne zahtijeva se istovemenost između upućenih prijetnji sa jedne strane, i preduzimanja službenih radnji sudije, odnosno tužioca, sa druge strane. </span>
</p>
<p>&nbsp;</p>
<p>
<span class="span1">Takođe, odbrana ukazuje prvenstveno na nalaz i mišljenje vještaka neuropsihijatra u kojem se jasno i precizno navodi da je sposobnost okrivljenog da shvati značaj svog djela i da upravlja svojim postupcima bila bitno smanjena, što znači da apsolutno ne stoje navodi iz optužnog akta da je okrivljeni u vrijeme izvršenja bio svjestan djela čije je izvršenje htio i znajući da je djelo zabranjeno.Po mišljenju suda, ni ovakvi navodi odbrane ne stoje, prvenstveno što je vještak neuropsihijatar u svom nalazu i mišljenju, koji je sud cijenio stručnim, jasnim, preciznim i zasnovanim na pravilima medicinske struke i nauke, našao da su sposobnost shvatanja značaja krivičnog djela i mogućnost upravljanja svojim postupcima kod okrivljenog u vrijeme izvršenja krivičnog djela  bili bitno smanjeni, te da nema indikacija za primjenu mjera bezbjednosti obaveznog psihijatrijskog liječenja.Dakle, uračunljivost je institut koji se stepenuje, pa bitno smanjena uračunljivost prema nepodijeljenom stanovištu sudske prakse predstavlja osnov koji ne isključuje krivicu, jer moć rasuđivanja i moć odlučivanja kod okrivljenog u momentu izvršenja krivičnog djela </span><span class="span1">nijesu bili isključeni, već bitno smanjeni, a bitno smanjena uručunljivost predstavlja samo fakultativni osnov za ublažavanje kazne propisan  članom 14 st.2 Krivičnog zakonika Crne Gore, ali karakter olakšavajuće okolnosti u smislu ublažavanja kazne, po uvjerenju Ovog suda ne može imati sama po sebi, odnosno nije dovoljno samo njeno postojanje u momentu izvršenja djela, već je neophodno svestrano sagledavanje  aspekata i same ličnosti okrivljenog, pa se u situaciji u kojoj je okrivljeni B.  tek izašao sa izdržavanja kazne na uslovni otpust,  nezadovoljan pravnosnažno okončanim postupkom koji je vođen protiv njega, na način bliže opisan dispozitivom ove presude, službenim licima-sudiji Višeg suda u Podgorici D. V., i zamjeniku Višeg državnog tužioca V. J., učinio izvjesnim, odnosno stavio u izgled zlo koje će im se desiti,  bitno smanjena uračunljivost ne može biti osnov za ublažavanje kazne u konkretnom slučaju, naročito ako se u obzir uzme raniji život okrivljenog, koji je kontinuirano višedecenijski vršio razna krivična djela, kako protiv imovine, protiv života i tjela, bezbjednosti javnog saobraćaja, ublažavanje kazne po tom osnovu, a po nalaženju Ovog suda,  kroz prizmu cjelovitog sagledavanja ličnosti okrivljenog kao izvršioca u konkretnom slučaju, ne bi reflektovalo svoju opravdanost.</span>
</p>
<p>&nbsp;</p>
<p>
<span class="span1">Da je  okrivljeni B. D. izvršio krivično djelo na način predstavljen izrekom ove presude, sud je utvrdio i iz materijalnih dokaza-potvrde o privremeno oduzetim predmetima, i uvidom u SIM karticu za br.069/*******, sa kojeg je okrivljeni predmetnom prilikom uputio inkriminišuće prijetnje.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, Ovaj sud nalazi da su se u naprijed navedenim radnjama okrivljenog B. D. ostvarili svi subjektivni i objektivni elementi bića krivičnog djela napad na službeno lice u vršenju službene dužnosti iz čl. 376 st.3 u vezi st.1 Krivičnog zakonika, u odnosu na koje je okrivljeni postupao sa direktnim umišljajem, obzirom da je bio svjestan svog djela i htio njegovo izvršenje.</span>
</p>
<p>&nbsp;</p>
<p>
<span class="span1">Vrjednujući sve okolnosti iz čl. 42 Krivičnog zakonika koje su od uticaja da kazna bude manja ili veća, sud je od otežavajućih okolnosti na strani okrivljenog cijenio njegovu višestruku osuđivanost za razna krivična djela koja je kontinuirano vršio u dugom vremenskom intervalu, dok je od olakšavajućih okolnosti cijenio njegove lične prilike-loše zdravstveno stanje, činjenicu da je udovac, njegove imovinske prilike, odnosno loše imovno stanje,  sa kojih razloga je sud istog osudio na kaznu zatvora u trajanju od 1 (jedne) godine, u koju kaznu mu se uračunava i vrijeme provedeno u pritvoru, počev </span><span class="span1">od 19.03.2014.godine od 22,30 časa, kao dana i časa lišenja slobode, pa nadalje, sve shodno čl. 51 Krivičnog zakonika,</span><span class="span1"> nalazeći da je navedena kazna zatvora neophodna i dovoljna, kako sa aspekta generalne, tako i sa stanovišta specijalne prevencije, pa je po uvjerenju Ovog suda, navedena kazna zatvora adekvatna kako izvršenom krivičnom djelu tako i ličnosti okrivljenog kao izvršioca, i predstavlja pravedan balans između preduzimanja inkriminisane radnje okrivljenog kojom je ostvario elemente bića krivičnog djela stavljenog mu na teret, sa jedne strane, i prirode, značaja i međusobnog odnosa otežavajućih i olakšavajućih oklonosti na strani okrivljenog, sa druge strane, te se u istoj ogleda ona mjera kojom će se postići svrha kažnjavanja  predviđena čl. 32 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st.2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka sud je donio primjenom čl. 226, 227 i 229 Zakonika o krivičnom postupku, i obavezao okrivljenog da na račun budžetskih sredstava Crne Gore na ime troškova krivičnog postupka uplati iznos od 181,50 eura, a isti se odnose na troškove vještačenja po vještaku neuropsihijatru, dok je paušal u iznosu od 50,00 eura, odmjeren shodno dužini trajanja postupka, složenosti predmeta i imovinskim </span><span class="span1">prilikama okrivljenog. Sud je obavezao okrivljenog na plaćanje troškova službene odbrane o kojima će odlučiti posebnim rješenjem. </span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl. 374 ZKP-a, odlučeno je kao u dispozitivu presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI,</span>
</p>
<p style="text-align:center;">
<span class="span1">Dana,11.07.2014 godine</span>
</p>
<p>&nbsp;</p>
<p>&nbsp;</p>
<p>
<span class="span1">       ZAPISNIČAR                                                             </span><span class="span1">       SUDIJA  </span>
</p>
<p>
<span class="span1">Valentina Vukašinović                      </span><span class="span1"></span><span class="span1"></span><span class="span1">Larisa Mijušković-Stamatović</span>
</p>
<p>&nbsp;</p>
<p>&nbsp;</p>
<li>
<span class="span4">DN-a:</span>
</li>
<li>
<span class="span4">Primjerak presude dostaviti:</span>
</li>
<li>
<span class="span4">- ODT-u Podgorica</span>
</li>
<li>
<span class="span4">- Okrivljenom </span>
</li>
<li>
<span class="span4">- Braniocu okrivljenog</span>
</li>
<li>
<span class="span4">SUDIJA,</span>
</li>
<li>
<span class="span4">________________________</span>
</li>
<li>
<span class="span4">Postupljeno dana_____________</span>
</li>
<li>
<span class="span4">Namještenik________________</span><span class="span4">_</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
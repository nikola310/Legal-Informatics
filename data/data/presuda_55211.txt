<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.4979167in 1.0in 0.9986111in 1.0in;}
.s1{font-family:Arial;}
.s2{display: inline-block; text-indent: 0; min-width: 0.44444445in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:-0.25in;margin-left:0.29166666in;text-align:justify;hyphenate:auto;font-family:Arial;font-size:12pt;}
.p7{text-indent:0.375in;margin-left:-0.375in;text-align:center;hyphenate:auto;font-family:Arial;font-size:12pt;}
.p8{text-indent:0.375in;margin-left:-0.375in;text-align:start;hyphenate:auto;font-family:Arial;font-size:12pt;}
.p9{text-indent:0.375in;margin-left:-0.375in;text-align:justify;hyphenate:auto;font-family:Arial;font-size:12pt;}
.p10{margin-left:0.041666668in;text-align:justify;hyphenate:auto;font-family:Arial;font-size:12pt;}
.p11{margin-left:-0.375in;text-align:justify;hyphenate:auto;font-family:Arial;font-size:12pt;}
.p12{margin-right:-0.25in;text-align:start;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span class="s1">K.br.12/1318</span>
</p>
<p class="p2"></p>
<p class="p3"></p>
<p class="p3"></p>
<p class="p3">
<span> U IME CRNE GORE</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>OSNOVNI SUD U PODGORICI, prvostepeni krivični, po sudiji Larisi Mujušković Stamatović, uz učešće Radetić Lidije kao zapisničara, u krivičnom postupku protiv okrivljenog I. Č. iz P. zbog krivičnog djela nedavanje izdržavanja iz čl. 221 st. 1 Krivičnog zakonika, odlučujući o optužnom predlogu ODT Podgorica Kt.br.1171/12 od 29.11.2012. godine, kojeg je na glavnom pretresu zastupala Pavličić Biljana, savjetnik kod ODT-a Podgorica, nakon glavnog i javnog pretresa održanog dana 18.03.2013. godine u prisustvu stranaka, donio je, a dana 20.03.2013. godine i javno objavio</span>
</p>
<p class="p3">
<span>PRESUDU</span>
</p>
<p class="p3"></p>
<p class="p5">
<span>Okrivljeni:</span>
</p>
<p class="p5"></p>
<p class="p4">
<span>I. Č., od oca M. i majke R., rođene P., rođen .... godine u P., gdje mu je i prebivalište – ..., državljanin Crne Gore, završio srednju ekonomsku školu, privatnik, oženjen, otac dvoje djece, srednjeg imovnog stanja, ranije osuđivan i to: presudom Opštinskog suda u Titogradu K.br. 885/87 od 25.02.1988. godine zbog krivičnog djela iz člana 172 st. 1 KZ SRJ na kaznu zatvora u trajanju od 5 mjeseci uslovno na 1 godinu, presudom Opštinskog suda u Titogradu K.br. 172/89 od 13.12.1989. godine zgog krivičnog djela iz člana 172/1 KZ SRJ na kaznu zatvora u trajanju od 60 dana, presudom Opštinskog suda u Titogradu K.br. 685/90 od 26.04.1991. godine zbog krivičnog djela iz člana 109 st. 1 KZ RCG na kaznu zatvora u trajanju od 3 mjeseca uslovno na 1 godinu, presudom Opštinskog suda u Užicu K.br. 439/94 od 24.02.1995. godine zbog krivičnog djela iz člana 173 st. 1 KZ RS na novčanu kaznu od 150,00 dinara, presudom Višeg suda u Podgorici K.br. 45/96 od 30.10.1997. godine zbog krivičnog djela iz člana 157/2 i člana 149/4-1 KZ RCG na kaznu zatvora u trajanju od 6 godina, presudom Osnovnog suda u Podgorici K.br. 96/14679 od 01.05.2003. godine zbog krivičnog djela iz člana 172/2 u vezi stava 1 KZ SRJ na kaznu zatvora u trajanju od 8 mjeseci uslovno na 3 godine</span>
</p>
<p class="p4"></p>
<p class="p3">
<span>K r i v    j e</span>
</p>
<p class="p3"></p>
<p class="p5">
<span>Zato što je:</span>
</p>
<p class="p5"></p>
<p class="p4">
<span>Od novembra 2010. godine do 12.08.2012. godine, u Podgorici, svjestan svog djela, čije izvršenje je htio znajući da je njegovo djelo zabranjeno, nije davao izdržavanje za kćerku I. G., koju je po zakonu dužan da izdržava, a koja dužnost mu je utvrđena izvršnom sudskom odlukom – presudom Osnovnog suda u Podgorici P.br. 532/90 od 09.07.1990. godine, da svakomjesečno doprinosi izdržavanju kćerke u iznosu i na način kako je to istom odlukom utvrđeno dok za to budu postojali zakonski uslovi</span>
</p>
<p class="p4"></p>
<p class="p6">
<span class="s2">-​&nbsp;</span><span>čime je izvršio krivično djelo nedavanje izdržavanja iz člana 221 st. 1 Krivičnog zakonika</span>
</p>
<p class="p4"></p>
<p class="p4">
<span>Pa ga Sud primjenog citiranog zakonskog propisa te čl. 2, 3, 4, 5, 15, 32, 33, 39 i 42 Krivičnog zakonika, te čl.226, 229, 239 i 374 Zakonika o krivičnom postupku Crne Gore </span>
</p>
<p class="p7"></p>
<p class="p7">
<span>O S U Đ U J E</span>
</p>
<p class="p5"></p>
<p class="p5">
<span>Na novčanu kaznu u iznosu od 800,00 (osam stotina) eura. </span>
</p>
<p class="p8"></p>
<p class="p4">
<span>Ukoliko se unaprijed utvrđena kazna ne plati u roku od 3 (tri) mjeseca, Sud će novčanu kaznu zamijeniti kaznom zatvora, tako što će za svakih započetih dvadeset pet eura novčane kazne odrediti jedan dan kazne zatvora. </span>
</p>
<p class="p9"></p>
<p class="p4">
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 50,00 eura na ime sudskog paušala u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p4"></p>
<p class="p4">
<span>Oštećena I. G. se u pogledu postavljenog imovinsko pravnog zahtjeva upućuje na redovnu građansku parnicu.</span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p10">
<span>Optužnim predlogom ODT Podgorica Kt.br.1171/12 od 29.11.2012. godine okrivljenom I. Č. stavljeno je na teret da je izvršio krivično djelo nedavanje izdržavanja iz člana 221 st. 1 Krivičnog zakonika. Zastupnik optužbe je u završnoj riječi ostala pri podnijetom optužnom predlogu i predložila Sudu da okrivljenog oglasi krivim i osudi po zakonu obzirom da isti u periodu koji mu se stavlja na teret optužnim predlogom nije davao izdržavanje. </span>
</p>
<p class="p10"></p>
<p class="p10">
<span>Okrivljeni je u svojoj odbrani u toku postupka naveo da se od svoje bivše supruge O. Z. razveo 1990. godine, a da su u braku dobili kćerku I. Naveo je da se nakon razvoda braka opet oženio i zasnovao novu porodicu, dok je tačno da u periodu od 2010. godine do 2012. godine nije uplaćivao alimentaciju za izdržavanje svoje kćerke.  Upravo zbog toga je protiv njega i pokrenut izvršni postupak 2007. godine, pa je izvršni sudija dana 04.07.2012. godine utvrdila tačnu visinu iznosa do povjeriočeve 26 godine, a to je iznos od 17.804,00 eura zbog čega je stavljena hipoteka na njegov stan koji posjeduje u Podgorici. Naveo je ne osporava svoju obavezu, već isključivo nerealnu visinu iznosa, a do koje odluke Suda nije precizno ni znao koliko je obavezan da daje izdržavanje. Okrivljeni je pojasnio da je dana 29.01.2013. godine  iznos od 17.804,00 eura na ime izdržavanja dao svojoj kćerki kao iznos od 700,00 eura na ime troškova i tako je platio cjelokupnu obavezu do 27 godine života djeteta, a ne samo dospjele obaveze. </span>
</p>
<p class="p10"></p>
<p class="p10">
<span>U završnoj riječi okrivljeni je istakao da nije kriv za izvršenje djela obzirom da mu je Sud u izvršnom postupku rješenjem obuhvatio iznos do 27 godine života oštećene, pa je tek utvrđivanjem tačne visine na ime izdržavanja u julu 2012. godine saznao koliko iznosi njegova mjesečna obaveza, a u toku cjelokupnog izvršnog postupka mogao je biti i oslobođen ove obaveze.</span>
</p>
<p class="p10"></p>
<p class="p4">
<span>Sud je u dokaznom postupku saslušao svjedoka – oštećenu I. G., pročitao presudu Osnovnog suda u Podgorici P.br. 532/90 od 09.07.1990. godine, pročitao izvod iz KE za okrivljenog izdat od strane UP PJ Podgorica br. 29-245/12-32420/2-4900 od 10.12.2012. godine, pročitao Službenu zabilješku izvršnog sudije ovog Suda Milene Matović I.br. 451/12, pročitao zapisnik I.br. 451/12 od 30.01.2013. godine, izvršio uvid u spise predmeta ovog Suda I.br. 1617/07 i I.br. 451/12 i pročitao potvrdu o studiranju Univerziteta Crne Gore Pravnog fakulteta u Podgorici od 15.10.2012. godine izdatu na ime I. G.(dodati na zapisniku)</span>
</p>
<p class="p10"></p>
<p class="p10">
<span>Svjedok oštećena I. G. je u svom iskazu u toku postupka navela da je brak između njenih roditelja I. Č. i I. O. razveden 1990. godine i da je tom presudom njen otac – okrivljeni obavezan da na ime njenog izdržavanja svakomjesečno doprinosi 40 % svog ličnog dohotka do svakog 15-og u mjesecu, a koji iznos nije plaćao. Navela je da je student III godine Pravnog fakulteta u Podgorici, a da je izvršni postupak protiv okrivljenog pokrenut 2007. godine i da je tačno da je okrivljeni u međuvremenu cjelokupan iznos alimentacije od 17.804,00 eura isplatio i to za sve 23 godine, ali nije još uvijek  platio troškove postupka.</span>
</p>
<p class="p10"></p>
<p class="p10">
<span>U završnoj riječi svjedok - oštećena se nije pridružila krivičnom gonjenju, ali je zahtijevala troškove koji je imala u izvršnom postupku, a koje okrivljeni još nije platio.</span>
</p>
<p class="p10"></p>
<p class="p10">
<span>Iz presude Osnovnog suda u Podgorici P.br. 532/90 od 09.07.1990. godine utvrđuje se da je, nakon razvoda braka između I. Č. i I., rođene Z. O., mldb. I. G. rođena 12.08.1986. godine povjerena na dalje čuvanje i vaspitavanje majci uz obavezu oca – I. Č. da doprinosi njenom izdržavanju počev od dana presuđenja dok za to budu postojali zakonski razlozi i to iznos od po 40 % svog ukupnog ličnog dohotka do svakog 10 –og u mjesecu.</span>
</p>
<p class="p10"></p>
<p class="p10">
<span>Uvidom u spise predmeta ovog Suda I.br. 1617/07 i I.br. 451/12 utvrđuje se da je I. G., koju je zastupala zakonski zastupnik Z. O., dana 12.juna 2007. godine podnijela ovom Sudu predlog za izvršenje po osnovu pravosnažne i izvršne odluke – presude Osnovnog suda u Podgorici P.br. 532/90 od 09.07.1990. godine.   </span>
</p>
<p class="p10"></p>
<p class="p10">
<span>Iz službene zabilješke izvršnog sudije ovog Suda Milene Matović I.br. 451/12 proizilazi da je punomoćnik izvršnog dužnika (ovdje okrivljenog I. Č.) u sudski depozit položio iznos od 18.785,00 eura i to: na ime glavnog duga koji je utvrđen zaključkom Suda sa ročišta od 04.07.2012. godine u iznosu od 17.804.68 eura, kao i iznose od 760,00 i 220,00 eura na ime troškova izvršnog postupka.</span>
</p>
<p class="p10"></p>
<p class="p10">
<span>Iz  zapisnika I.br. 451/12 od 30.01.2013. godine proizilazi da je izvršni dužnik I. Č. izvršio svoju obavezu po rješenje ovog Suda I.br. 1617/07 od 19.09.2008. godine i isplatio izvršnom povjeriocu – I. G. na ruke iznos od 18.565,00 eura i to iznos od 17.805,00 eura na ime glavnog duga i iznos od 760,00 eura na ime troškova izvršnog postupka.  </span>
</p>
<p class="p10"></p>
<p class="p10">
<span>Iz potvrde o studiranju Univerziteta Crne Gore Pravnog fakulteta u Podgorici od 15.10.2012. godine proizilazi da je I. G. upisana na fakultet 2005/2006 godine i da je studijske 2012/2013 godine prijavila da sluša 9 predmeta.</span>
</p>
<p class="p10"></p>
<p class="p10">
<span>Iz izvoda iz KE na ime okrivljenog, koji je izdat od strane UP PJ Podgorica br. 29-245/12-32420/2-4900 od 10.12.2012. godine, proizilazi da je isti ranije osuđivan i to: presudom Opštinskog suda u Titogradu K.br. 885/87 od 25.02.1988. godine zbog krivičnog djela iz člana 172 st. 1 KZ SRJ na kaznu zatvora u trajanju od 5 mjeseci uslovno na 1 godinu, presudom Opštinskog suda u Titogradu K.br. 172/89 od 13.12.1989. godine zgog krivičnog djela iz člana 172/1 KZ SRJ na kaznu zatvora u trajanju od 60 dana, presudom Opštinskog suda u Titogradu K.br. 685/90 od 26.04.1991. godine zbog krivičnog djela iz člana 109 st. 1 KZ RCG na kaznu zatvora u trajanju od 3 mjeseca uslovno na 1 godinu, presudom Opštinskog suda u Užicu K.br. 439/94 od 24.02.1995. godine zbog krivičnog djela iz člana 173 st. 1 KZ RS na novčanu kaznu od 150,00 dinara, presudom Višeg suda u Podgorici K.br. 45/96 od 30.10.1997. godine zbog krivičnog djela iz člana 157/2 i člana 149/4-1 KZ RCG na kaznu zatvora u trajanju od 6 godina, presudom Osnovnog suda u Podgorici K.br. 96/14679 od 01.05.2003. godine zbog krivičnog djela iz člana 172/2 u vezi stava 1 KZ SRJ na kaznu zatvora u trajanju od 8 mjeseci uslovno na 3 godine.</span>
</p>
<p class="p10"></p>
<p class="p10">
<span>Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti utvrdio da je okrivljeni izvršio krivično djelo stavljeno mu na teret na način, vrijeme i mjestu kako je to predstavljeno izrekom presude. </span>
</p>
<p class="p10"></p>
<p class="p10">
<span>Naime, u postupku je nesumnjivo utvrđeno da okrivljeni I. Č. u periodu od novembra 2010. godine do 12.08.2012. godine nije svakomjesečno doprinosio izdržavanju svoje kćerke I. G. i nije davao izdržavnje u visini od po 40 %  svog ukupnog ličnog dohotka do svakog 10 –og u mjesecu. Prednje činjenično stanje Sud je utvrdio iz iskaza svjedoka – oštećene I. G. koja je u svom iskazu, koji je Sud prihvatio kao istinit i objektivan, navela da okrivljeni u spornom periodu od oktobra 2010. godine do 12.08.2012. godine nije izvršavao svoju zakonsku obavezu i nije doprinosio njenom izdržavanju, dok ni sam okrivljeni nije sporio da u označenom periodu nije davao izdržavanje za svoju kćerku. Takođe, Sud je uvidom u pravosnažnu i izvršnu  presudu Osnovnog suda u Podgorici P.br. 532/90 od 09.07.1990. godine utvrdio da je nakon razvoda braka između okrivljenog i I. rođene Z. O., mldb. I. G., rođena ... godine, povjerena na dalje čuvanje i vaspitavanje majci uz obavezu oca – I. Č. da, počev od dana presuđenja dok za to budu postojali zakonski razlozi, doprinosi njenom izdržavanju i to u iznosu od po 40 % svog ukupnog ličnog dohotka do svakog 10 –og u mjesecu. Obzirom da je svjedok oštećena I. G. rođena ... godine i da se ista sve do svoje 26 godine nalazila na školovanju – studiranju na Pravnom fakultetu u Podgorici, kako to proizilazi iz potvrde o studiranju Univerziteta Crne Gore Pravnog fakulteta u Podgorici od 15.10.2012. godine , to je obaveza okrivljenog da doprinosi njenom izdržavanju prestala tek 12.08.2012. godine, obzirom da se prema članu 254 Porodičnog zakonika Crne Gore obaveza roditelja da izdržavaju svoje dijete produžava i nakon punoljetstva sve do isteka vremena trajanja školovanja u odgovarajućoj školi, odnosno fakultetu, a najkasnije do 26 – te godine života.  </span>
</p>
<p class="p4"></p>
<p class="p10">
<span>Uvidom u spise predmeta ovog Suda I.br. 1617/07 i I.br. 451/12 proizilazi da je  I. G., koju je zastupala zakonski zastupnik Z. O., dana 12.juna 2007. godine podnijela ovom Sudu predlog za izvršenje po osnovu pravosnažne i izvršne odluke – presude Osnovog suda u Podgorici P.br. 532/90 od 09.07.1990. godine, dok se iz službene zabilješke izvršnog sudije ovog Suda Milene Matović I.br. 451/12 i zapisnika I.br. 451/12 od 30.01.2013. godine utvrđuje da je okrivljeni preko svog punomoćnika prvo položio u sudski depozit iznos od 18.785,00 eura, a potom je navedeni iznos (17.805,00 eura na ime glavnog duga i iznos od 760,00 eura na ime troškova izvršnog postupka ) dana 30.01.2013. godine isplatio svjedoku oštećenoj na ruke i tako izvršio svoju obavezu po rješenje ovog Suda I.br. 1617/07 od 19.09.2008. godine. </span>
</p>
<p class="p10"></p>
<p class="p10">
<span>Okrivljeni je u svojoj odbrani nepostupanje po presudi Osnovnog suda u Podgorici P.br. 532/90 od 09.07.1990. godine pravdao činjenicom da je protiv njega od strane kćerke i njegove bivše supruge još 2007. godine pokrenut izvršni postupak zbog nedavanja alimentacije i da sve do odluke Suda od jula 2012. godine nije znao kolika je njegova tačna obaveza i da je u tom postupku postojala mogućnost da isti bude oslobođen od ove obaveze. </span>
</p>
<p class="p10"></p>
<p class="p10">
<span>Međutim, ovakve tvrdnje su bez uticaja na postojanje krivice okrivljenog, obzirom da krivično djelo nedavanje izdržavanja iz člana 221 st. 1 Krivičnog zakonika postoji onda kada učinilac ne daje izdržavanje u iznosu i na način kako je to utvrđeno izvršnom sudskom odlukom, pa se kao vrijeme izvršenja krivičnog djela smatra momenat kada je okrivljeni propuštio dužno činjenje, dakle protekom svakog 10 –og u mjesecu ( kako je to predviđeno presudom Osnovnog suda u Podgorici P.br. 532/90 od 09.07.1990. godine) kada se i smatra da je preduzeta radnja izvršenja krivičnog djela. Odredbom člana 7. Krivičnog zakonika predviđeno je da je krivično djelo učinjeno u vrijeme kada je izvršilac radio ili bio dužan da radi, bez obzira kada je posljedica nastupila, pa nesporna činjenica da je okrivljeni isplatio cjelokupan iznos na ime izdržavanja svoje kćerke dana 30.01.2013. godine, dakle nakon što je krivično djelo izvršeno, ne može uticati na postojanje ovog krivičnog djela. Takođe, suština pokrenutog izvršnog postupka jeste prinudno ostvarenje dospjelog potraživanja po osnovu izvršne sudske odluke, pa eventulana odluka Suda u ovom postupku o nedopuštenosti izvršenja, na šta neosnovano ukazuje okrivljeni, nema nikakvog uticaja na pokrenuti krivični postupak i obilježja bića predmetnog krivičnog djela, osim u dijelu isticanja imovinsko pravnog zahtjeva. Isto tako, kako se visina doprinosa za izdržavanje može odrediti kako u fiksno određenim mjesečnim novčanim iznosima, tako i u procentu od mjesečnih novčanih primanja, to je obaveza okrivljenog utvrđena presudom Osnovnog suda u Podgorici P.br. 532/90 od 09.07.1990. godine (40 % ukupnog ličnog dohotka) dovoljno jasno određena da okrivljeni po njoj može postupiti i svakomjesečno doprinositi izdržavanju svoje kćerke davanjem određenih novčanih iznosa koji, obzirom da su procentualno određeni, nijesu morali biti uvijek u istom iznosu. </span>
</p>
<p class="p4"></p>
<p class="p4">
<span>Cijeneći psihički odnos okrivljenog prema izvršenom krivičnom djelu Sud je mišljenja da je isti bio svjestan svog djela i htio je njegovo izvršenje, postupajući sa direktnim umišljajem kao oblikom krivice, čime su se, pored objektivnih, stekla i sva subjektivna obilježja bića krivičnog djela stavljenog mu na teret.</span>
</p>
<p class="p4"></p>
<p class="p4">
<span>Obzirom da je u optužnom predlogu u dijelu ličnih podataka naznačeno da je okrivljeni rođen 2012. godine, Sud je izmijenio izreku presude na način što umjesto godine rođenja „2012.“ sada stoji „1953“ godina, obzirom da je riječ o očiglednoj grešci u kucanju i da je okrivljeni naveo da je rođen 1953. godine.</span>
</p>
<p class="p4"></p>
<p class="p4">
<span>Prilikom odlučivanja o krivičnoj sankciji za okrivljenog Sud je cijenio sve okolnosti iz čl. 42 Krivičnog zakonika, a koji su od uticaja da kazna bude manja ili veća, pa je od olakšavajućih okolnosti na strani okrivljenog cijenio njegove lične i porodične prilike, činjenicu da se svjedok – oštećena nije pridružila krivičnom gonjenju, da je nakon izvršenja krivičnog djela okrivljeni isplatio cjelokupan iznos alimentacije, dok je od otežavajućih okolnosti cijenio njegovu raniju osuđivanost koju je Sud utvrdio uvidom u izvod iz KE na ime okrivljenog. Imajući u vidu pored navedenog i imovinske prilike okrivljenog shodno čl. 42 st. 2 KZ-a, tj. činjenicu da je riječ o privatniku, srednjeg imovnog stanja, Sud je istog osudio na novčanu kaznu u iznosu od 800,00 eura (osam stotina eura), nalazaći da ovakva kazna neće uticati na njegove imovinske prilike tj. da ista neće ugroziti njegovu ličnu egzistenciju i egzistenciju njegove porodice. Takođe, Sud je mišljenja da je ovakva kazna adekvatna stepenu krivice okrivljenog za izvršeno krivično djelo, te da će se istom u svemu ostvariti svrha kažnjavanja iz čl. 32 KZ-a, da okrivljeni u buduće ne vrši krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. </span>
</p>
<p class="p11"></p>
<p class="p4">
<span>Kako je svjedok – oštećena u završnoj riječi navela da od okrivljenog zahtijeva naknadu troškova nastalih u izvršnom postupku, Sud je istu u tom dijelu uputio da svoj zahtjev ostvari u redovnom parničnom postupku, shodno članu 239 ZKP-a, obzirom da ti troškovi i nijesu neposredno vezani za izvršeno krivično djelo, a i iz zapisnika I.br. 451/12 od 30.01.2013. godine utvrđuje se da je okrivljeni oštećenoj isplatio i iznos glavnog duga na ime neplaćene alimentacije i iznos  predmetnih troškova nastalih u izvršnom postupku.</span>
</p>
<p class="p4"></p>
<p class="p4">
<span>Kako je Sud okrivljenog oglasio krivim to je istog obavezao na plaćanje troškova krivičnog postupka u iznosu od 50,00 eura na ime sudskog paušala koji iznos je odmjeren shodno trajanju postupka i imovinskim prilikama okrivljenog, a shodno članu 226 i 229 ZKP-a.</span>
</p>
<p class="p4"></p>
<p class="p4">
<span>Na osnovu izloženog, a shodno članu 374 ZKP-a odlučeno je kao u izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 20.03.2013. godine</span>
</p>
<p class="p3"></p>
<p class="p4">
<span>	</span>
</p>
<p class="p4"></p>
<p class="p4">
<span>ZAPISNIČAR							SUDIJA</span>
</p>
<p class="p5">
<span>Radetić Lidija 				            Larisa Mijušković Stamatović                                                                                </span>
</p>
<p class="p5"></p>
<p class="p5"></p>
<p class="p5"></p>
<p class="p12">
<span>PRAVNA POUKA : </span>
</p>
<p class="p12">
<span>Protiv ove presude može se izjaviti</span>
</p>
<p class="p12">
<span>žalba u roku od 8 (osam) dana od</span>
</p>
<p class="p12">
<span>dana prijema pismenog otpravka iste </span>
</p>
<p class="p12">
<span>Višem sudu u Podgorici,a preko ovog suda.</span>
</p>
<p class="p5"></p>
<p class="p4">
<span>                                                   ZTO: Radetić Lidija</span>
</p>
<p class="p5"></p>
<p class="p4"></p>
<p class="p13"></p>
<p class="p13"></p>
<p class="p13"></p>
<p class="p13"></p>


</body>
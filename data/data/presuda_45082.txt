<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.29583332in 0.77013886in 0.6875in 1.0in;}
.p1{margin-right:-0.1875in;text-align:justify;hyphenate:auto;font-family:Arial;font-size:12pt;}
.p2{margin-right:-0.1875in;text-align:center;hyphenate:auto;font-family:Arial;font-size:12pt;}
.p3{margin-right:-0.1875in;text-align:end;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.1875in;text-align:justify;hyphenate:auto;font-family:Arial;font-size:12pt;}
.p5{text-indent:0.25in;margin-right:-0.1875in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{margin-right:-0.1875in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{margin-right:-0.1875in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p8{margin-right:-0.1875in;text-align:start;hyphenate:auto;font-family:Arial;font-size:12pt;}
.p9{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span>                                                                                                  </span>
</p>
<p class="p1">
<span>                            												</span>
</p>
<p class="p1">
<span>								</span>
</p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore"  INCLUDEPICTURE  "http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/100px-Coat_of_arms_of_Montenegro.svg.png" \* MERGEFORMATINET </span>
</p>
<p class="p3">
<span class="s1">                                                                                  </span><span>K.br. 135/12</span>
</p>
<p class="p1"></p>
<p class="p2">
<span>U IME  CRNE GORE</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ULCINJU,  kao prvostepeni krivični, po sudiji Đokaj Amiru, uz učešće namještenika suda  Markoč Roze kao zapisničara, u krivičnom predmetu protiv okrivljenog A.V.a iz M. SR Njemačke, zbog krivičnog dijela krađa iz čl.239 st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju </span><a href="http://Kt.br"><span>Kt.br</span></a><span>.108/12 od 19.07.2012. godine, nakon održanog glavnog i javnog pretresa dana 20.05.2013. godine, u prisustvu zastupnika optužbe, savjetnika u Osnovnom državnom tužilaštvu u Ulcinju, Resulbegović Faruka, a u odsustvu okrivljenog, donio je i istog dana javno objavio,</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni A.V., personalni broj xxxxxxxxxx, od oca H. i majke F. rođene B., rođen xx.xx.19xx.godine, u P., R. Kosovo, državljanin R.Kosova, sa privremenim boravkom u Njemačkoj-M.-B. Strase br.xx, oženjen, otac dvoje djece,  </span>
</p>
<p class="p2"></p>
<p class="p2"></p>
<p class="p2">
<span>K r i v      j e</span>
</p>
<p class="p1"></p>
<p class="p1"></p>
<p class="p4">
<span>Što je :</span>
</p>
<p class="p4"></p>
<p class="p4">
<span>Dana 16.07.2012.god., oko 11,30 h, u Ulcinju, u prodavnici mobilne telefonije DOO ''Telenor'' oduzeo tuđu pokretnu stvar i to mobilni telefon marke ''Nokia C 500'' vrijednosti 174 eura, vlasništvo oštećenog DOO ''Telenor'' iz Podgorice, na način što je ušao u navedeni prodajni objekat, nakon čega je iskoristivši trenutnu nepažnju radnica, sa prodajnog pulta oduzeo navedeni telefon, te isti odnio sa sobom, u namjeri da njenim prisvajanjem sebi pribavi protivpravnu imovinsku korist</span>
</p>
<p class="p4"></p>
<p class="p4">
<span>-čime je izvršio krivično djelo krađa iz čl. 239 st 1 Krivičnog zakonika.</span>
</p>
<p class="p1"></p>
<p class="p4">
<span>Pa mu sud primjenom citiranog zakonskog propisa te čl. 4, 13, 15, 36, 42, 52, 53 i 54 Krivičnog zakonika i čl.226, 229 i 374 Zakonika o krivičnom postupku Crne Gore, i z r i č e</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>USLOVNU   OSUDU</span>
</p>
<p class="p1"></p>
<p class="p4">
<span>Kojom mu utvrđuje kaznu zatvora u trajanju od  2 (dva) mjeseca  i istovremeno određuje da se ista neće izvršiti ako okrivljeni u roku od 1 (jedne) godine po pravosnažnosti presude ne učini neko novo krivično djelo.</span>
</p>
<p class="p4"></p>
<p class="p4">
<span>Dužnan je okrivljeni da na ime troškova krivičnog postupka uplati ovom sudu  novčani iznos od 38,50 eura, kao i paušal u iznos od 50,00 eura, sve u roku od 15 dana po pravosnažnosti presude.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e n j e</span>
</p>
<p class="p4"></p>
<p class="p5">
<span>      Optužnim predlogom Osnovnog državnog tužilaštva u Ulcinju Kt.br. 108/12 od 19.07.2012.godine, okrivljenom  A.V.u, stavljeno je na teret izvršenje  krivičnog dijela krađa iz čl.239. st.1. Krivičnog zakonika. Zastupnik optužbe je do karaj glavnog pretresa u cijelosti ostao pri podnjetom optužnom predlogu, predlažući sudu u završnim riječima da okrivljenog oglasi krivim i osudi po zakonu. </span>
</p>
<p class="p6">
<span>	Kako okrivljenom nije bilo moguće uručiti optužni predlog i poziv za glavni pretres  zbog neprijavljivanja sudu promjene adrese, sud je shodno čl. 457 ZKP-a glavni pretres održao u odsustvu okrivljenog koji je ranije saslušan, a njegovo prisustvo nije bilo nužno.</span>
</p>
<p class="p4">
<span>Okrivljeni A.V. u svojoj odbarani pred ovlašćenim tužiocem ODT-a u Ulcinju, priznaje izvršenje krivičnog djela koje mu se stavlja na teret, navodeći da je dana 16.07.2012.godine oko 11,30 časova, zajedno sa svojom suprugom ušao u prodavnicu mobilnih telefona "Telenor" i iz iste otuđio jedan mobilni telefon marke "Nokia'' koji prema njegovom saznanju košta oko 200 eura. Dalje je naveo, da je u prodavnicu ušao sa namjerom da kupi pripejd broj, ali pošto je u radnju bila velika gužva, te radnici nisu obraćali pažnju na njega, u trenutku je došao na ideju da sa jednog pulta uzme navedeni mobilni telefon, nakon čega se udaljio iz prodavnice. Na kraju je istakao da se kaje što je izvršio predmetno krivično djelo.</span>
</p>
<p class="p1"></p>
<p class="p4">
<span>Sud je u dokaznom postupku saslušao ovlašćenog predstavnika oštećenog DOO ''Telenor'', Đ. B., pročitao potvrdu o privremeno oduzetim predmetima Uprave policije Ispostave Ulcinj KU.br.122/12 od 17.07.2012.godine, pročitao potvrdu o vraćanju privremeno oduzetih predmeta Uprve policije Ispostave Ulcinj KU.br.122/12 od 17.07.2012.godine, te pročitao nalaz i mišljenje vještaka finansijske struke Neljaj Vehbije od 18.07.2012.godine.</span>
</p>
<p class="p4"></p>
<p class="p4">
<span>Ovlašćeni predstavnik oštećenog DOO "Telenor'' Đ.B. je navela da nije bila u smjeni kada je izvršena predmetna krađa, te da je o istoj bila upoznata prilikom primopredaje smjene. U ime oštećenog se pridružila  krivičnom gonjenju protiv okrivljenog, dok imovinski pravni zahtjev nije postavila, obzirom da su im stvari vraćene od strane policije.</span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima Uprave policije-Ispostave Ulcinj Ku.br.122/12 od 17.07.2012.godine, proizilazi da su službenici policije Ispostave policije Ulcinj od okrivljenog A.V.a oduzeli mobilni telefon marke ,,Nokia'' C 500, Imei 359039041252466, te da je potvrda uredno potpisana od strane okrivljenog.</span>
</p>
<p class="p4"></p>
<p class="p4">
<span>Iz potvrde o vraćanju privremeno oduzetih predmeta Uprave policije-Ispostave Ulcinj KU.br.122/12 od 17.07.2012.godine, proizilazi da je ovlašćeni službenik Uprave policije-Ispostave Ulcinj, dana 17.07,2012.godine, radnici  oštećenog DOO ''Telenor'', Kaluđerović Maji vratio mobilni telefon marke ,,Nokia'' C 500,Imei 359039041252466.</span>
</p>
<p class="p4"></p>
<p class="p4">
<span>Iz nalaza i mišljenje vještaka finansijske struke Neljaj Vehbije od 18.07.2012. godine, proizilazi da vrijednost mobilnog telefona marke ,,Nokia'' C 500 iznosi 174 eura.</span>
</p>
<p class="p4"></p>
<p class="p4">
<span>Sud je nalaz i mišljenje vještaka finansiske struke Neljaj Vehbije cijenio kao stručan, jasan i argumentovan, zasnovane na pravilima struke i nauke, pa je iz tih razloga isti u cijelosti i prihvatio.</span>
</p>
<p class="p1"></p>
<p class="p1">
<span>	Ocjenom navoda optužbe i odbrane okrivljenog, te svih izvedenih dokaza na glavnom pretresu, cijeneći iste kako pojedinačno tako i u njihovoj međusobnoj vezi, ovaj sud nalazi da je okrivljeni A.V. izvršio krivično djelo karađa  iz čl. 239 st.1 Krivičnog zakonika, na način, u vrijeme i mjesto kako je to bliže predstavljeno izrekom ove presude.</span>
</p>
<p class="p1"></p>
<p class="p1">
<span> 	Naime, u postupku je nesumnjivo utvrđeno da je okrivljeni A.V. dana 16.07.2012.god., oko 11,30 h, u Ulcinju, u prodavnici mobilne telefonije DOO ''Telenor'' oduzeo tuđu pokretnu stvar i to mobilni telefon marke ''Nokia C 500'' vrijednosti 174 eura, vlasništvo oštećenog DOO ''Telenor'' iz Podgorice, na način što je ušao u navedeni prodajni objekat, nakon čega je iskoristivši trenutnu nepažnju radnica, sa prodajnog pulta oduzeo navedeni telefon, te isti odnio sa sobom, u namjeri da njenim prisvajanjem sebi pribavi protivpravnu imovinsku korist.</span>
</p>
<p class="p4"></p>
<p class="p1">
<span>	Prednje činjenično stanje sud je nesumnjivo utvrdio na osnovu odbrane okrivljenog A.V.a, koji priznaje izvršenje krivičnog djela koje mu se stavlja na teret, navodeći da je kritičnog dana zajedno sa svojom suprugom ušao u prodavnicu mobilnih telefona "Telenor" i iz iste otuđio jedan mobilni telefon marke "Nokia'' koji prema njegovom saznanju košta oko 200 eura. Da je u prodavnicu ušao sa namjerom da kupi pripejd broj, ali pošto je u radnju bila velika gužva, te radnici nisu obraćali pažnju na njega, sa pulta je uze navedeni mobilni telefon, nakon čega se udaljio iz prodavnice. Ovakvu odbranu okrivljenog sud je u potpunosti prihvatio, jer njegovo priznanje je jasno i potpuno i ničim nije dovedeno u sumnju, već naprotiv potvrđeno je materijalnim dokazima i to potvrdom o privremeno oduzetim predmetima Uprave policije-Ispostave Ulcinj Ku.br.122/12 od 17.07.2012.godine, i potvrdom o vraćanju privremeno oduzetih predmeta Uprave policije - Ispostave Ulcinj KU.br. 122/12 od 17.07.2012. godine, koje dokaze je sud cijenio kao vjerodostojne, jer su izdate od strane službenika policije, u skladu sa njihovim zakonskim ovlašćenjima, a iz kojih je utvrđeno, da je upravo telefon koji je otuđen iz prodavnice mobilne telefonije DOO ''Telenor'' oduzet od okrivljenog i isti je vraćen radnici DOO ''Telenor''.Takođe u svom iskazu i ovlašćeni predstavnik DOO ''Telenor'' je potvdila da je prilikom primopredaje smjene upoznata o predmetnoj krađi, te da su im otuđene stvari vraćene od strane policije. Vrijednost protivprano oduzetog mobilnog telefona na štetu oštećenog DOO "Telenor'', sud je na nesumnjiv način utvrdio iz nalaza i mišljenje vještaka finansijske struke Neljaj Vehbije.</span>
</p>
<p class="p4"></p>
<p class="p1">
<span>          Kod ovakvog činjeničnog stanja sud nalazi da su se u radnjama okrivljenog A.V.a stekli svi bitni elementi bića krivičnog djela krađa iz čl. 239 st 1 Krivičnog zakonika, jer je okrivljeni postupajući na naprijed opisan način oduzeo tuđu pokretnu stvar, mobilni telefon marke ''Nokia C 500'', vlasništvo oštećenog DOO ''Telenor'' vrijednosti od 174,00 eura, u namjeri da njegovim prisvajanjem sebi pribavi protivpravnu imovinsku korist u iznosu preko 150,00 eura. Cijeneći subjektivni odnos okrivljenog prema izvršenom krivičnom djelu, sud je našao da je isti bio svjestan svoga djela, i htio njegovo izvršenje, a sve u namjeri da sebi pribavi protivpravnu imovinsku korist, pri čemu se njegov psihički odnos prema izvršenom krivičnom djelu manifestuje kao direktan umišljaj.</span>
</p>
<p class="p1"></p>
<p class="p1">
<span>           Prilikom izbora vrste i visine krivične sankcije za okrivljenog, sud je cijenio sve okolnosti iz čl.42 Krivičnog zakonika ( olakšavajuće i otežavajuće okolnosti ) pa je na strani okrivljenog od olakšavajućih okolnosti cijenio priznanje djela, a što je doprinjelo brzom i efikasnom rasvjetljavanju predmetnog krivičnog djela,njegovu neosuđivanost,  obzirom da nije utvrđeno da je isti osuđivan, jer nije pribavljen izvod iz KE zbog mjesta rođenja okrivljenog, pa primjenom principa in dubio pro reo smatra se da je neosuđivan, njegove lične i porodične prilike, da je oženjen i otac dvoje djece, dok otežavajućih okolnosti nije bilo. Imajući u vidu prethodno navedene olakšavajuće okolnosti, a u odsustvu otežavajućih okolnosti, te ličnost okrivljenog i težinu izvršenog krivičnog djela, sud je mišljenja da radi krivično-pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu, kojom mu je utvrdio kaznu zatvora u trajanju od 2 (dva) mjeseca i istovremeno odredio da se ista neće izvršiti ukoliko okrivljeni u roku od 1 (jedne) godine po pravosnažnosti presude ne učini novo krivično djelo. Sud je stanovišta i uvjerenja da će se navedenom uslovnom osudom kao mjerom upozorenja u dovoljnoj mjeri uticati na okrivljenog da ubuduće ne vrši ovakva i slična djela, čime će se po mišljenju suda u potpunosti ostvariti svrha izricanja uslovne osude iz čl. 52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika</span>
</p>
<p class="p1"></p>
<p class="p1">
<span>	Kako je okrivljeni oglašen krivim, to ga je sud shodno čl. 226 i 229 ZKP-a obavezao na plaćanje troškova krivičnog postupka u iznosu od 38,50 Eura, a koji se odnose na ime troškova vještačenja po vještaku finansijske struke, kao i paušala u iznosu od 50,00 Eura, a koji je odmjeren imajući u vidu dužinu trajanja postupka, složenost predmeta i imovno stanje okrivljenog.</span>
</p>
<p class="p1"></p>
<p class="p1">
<span>          Sa iznjetih razloga, a na osnovu čl.374 ZKP-a, odlučeno je kao u izreci ove presude.</span>
</p>
<p class="p1"></p>
<p class="p2">
<span>OSNOVNI SUD U ULCINJU</span>
</p>
<p class="p2">
<span>Dana 20.05.2013. godine</span>
</p>
<p class="p1">
<span>ZAPISNIČAR                                                                                         S U D I J A,</span>
</p>
<p class="p1">
<span>Markoč Roza,s.r.                                                                                Amir Đokaj ,s.r.				 </span>
</p>
<p class="p1">
<span>PRAVNA POUKA:</span><span class="s1"> </span>
</p>
<p class="p1">
<span>Protiv ove presude dozvoljena je žalba </span>
</p>
<p class="p1">
<span>Višem sudu u Podgorici, a 	 preko ovog suda, </span>
</p>
<p class="p1">
<span>u roku od 8 dana od dana prijema pismenog otpravka.</span>
</p>
<p class="p7">
<span>      </span>
</p>
<p class="p8">
<span> ZTO</span>
</p>
<p class="p8">
<span>Markoč Roza</span>
</p>
<p class="p9"></p>


</body>
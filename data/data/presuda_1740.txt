1
<div style="text-align: right;">
	K.br. 311/10</div>
<div style="text-align: center;">
	U IME NARODA</div>
VIŠI SUD U PODGORICI, kao prvostepeni krivični, u vijeću sastavljenom od sudije<br>
Ratka Ćupića, kao predsjednika vijeća i sudija porotnika Međedović Jelene i Todorović<br>
Slavice kao članova vijeća, uz učešće Emine Alibalić, kao zapisničara, u krivičnom<br>
predmetu protiv optuženog R. V. kojeg brani adv.M. D. iz Podgorice zbog krivičnog djela<br>
– neovlašćena proizvodnja, držanje i stavljanje u promet opojnih droga iz čl.300 st.1<br>
Krivičnog zakonika i krivičnog djela nedozvoljeno držanje oružja i eksplozivnih materija<br>
iz čl.403 st. 3 u vezi st.1 i 2 KZ rješavajući po optužnici Višeg državnog tužilaštva iz<br>
Podgorice Kt.br.211/10 od 23.11.2010. godine, koju je na glavnom pretresu zastupala<br>
Jovićević Sanja, zamjenik VDT-a u Podgorici, nakon održanog usmenog glavnog javnog<br>
pretresa dana 10.02.2011. godine u prisustvu zastupnika optužbe, optuženog i njegovog<br>
branioca, donio je a nakon tajnog vijećanja i glasanja dana 16.02.2011.godine, javno<br>
objavio
<div style="text-align: center;">
	PRESUDU</div>
Optuženi R.V., rodjen..... godine u P., sa prebivalištem u P., ul. Z. J. bb – naselje S. a.,<br>
oženjen, otac dvoje djece, završio srednju školu, vojsku nije služio, lošeg imovnog stanja,<br>
neosudjivan, bio u pritvoru od 07.10.2010. godine do 16.02.2011. godine,
<div style="text-align: center;">
	K R I V J E</div>
Zato što je:<br>
I Dana 07.10.2010. godine, u Podgorici, neovlašćeno radi prodaje držao opojnu drogu -<br>
heroin, marihuanu i kokain - supstance proglašene za opojnu drogu Rješenjem o<br>
utvrdjivanju opojnih droga ("Sl. list SRJ" br.44/02), na način što je označenog dana u<br>
svom putničkom vozilu marke "Krajsler" reg. br. BR .........., držao opojnu drogu<br>
marihuanu zapakovanu u paketić aluminijske folije mase 1,02 grama i opojnu drogu<br>
herion zapakovan u četiri paketića ukupne mase 1,12 grama koja opojna droga je bila<br>
sakrivena u vratima vozača, a koju su ovlašćeni službenici Područne jedinice Podgorica<br>
pronašli pretresom označenog vozila, kao i dva paketića opojne droge heroin mase 0,31<br>
gr i 0,28 gr, koje je držao sakrivene u ruci, koji su pronadjeni prilikom ličnog pretresa<br>
okrivljenog, dok je neovlašćeno radi prodaje držao u stanu koji koristi u ul. Z. J., opojnu<br>
drogu heroin upakovanu u zamotuljak od PVC kese u količini od 252,44 grama, kao i<br>
jedan veći zamotuljak od PVC kese u kojem se nalazilo pet većih i jedan manji<br>
zamotuljak ukupne mase 199,76 grama, te opojnu drogu marihuanu zapakovanu u<br>
zamotuljak od PVC kese mase 1,11 gr, koja opojna droga je bila sakrivena u kuhinji u<br>
šporetu, kao i opojnu drogu marihuanu sakrivenu u frižideru zapakovanu u četiri<br>
zamotuljka od najlona i PVC kese, ukupne mase 348,65 gr. i u sobi sakrivenu u jakni<br>
opojnu drogu kokain, zapakovanu u zamotuljak od PVC kese u količini od 18,38 grama,<br>
dok je u iznajmljenom stanu koji koristi u ul. Rista Stijovića u Podgorici neovlašćeno radi<br>
prodaje držao opojnu drogu marihuanu zapakovanu u paketić od aluminijske folije u<br>
2<br>
količini od 1,44 grama koja opojna droga je bila sakrivena ispod šanka u plastičnom<br>
dijelu za escajg, koju opojnu drogu su ovlašćeni službenici Područne jedinice Podgorica<br>
pronašli pretresom stanova koje koristi osumnjičeni,<br>
- čime je izvršio krivično djelo - neovlašćena proizvodnja, držanje i stavljanje u<br>
promet opojnih droga iz čl.300 st.1 Krivičnog zakonika.<br>
II Dana 07.10.2010. godine u Podgorici, neovlašćeno nosio, nabavio i držao vatreno<br>
oružje, municiju i eksplozivne materije, na način što je označenog dana, suprotno čl.11<br>
Zakona o oružju, nosio na javnom mjestu u putničkom vozilu marke "Krajsler" reg. br.<br>
BR.......... kojim je upravljao, 40 komada municije 7,62 mm za automatsku pušku, te<br>
suprotno čl.15 Zakona o oružju u stanu koji koristi u ul. Z. J. neovlašćeno držao pušku -<br>
lovački karabin M - 48, 7,9 mm fabričkog broja 17729, sa optičkim nišanom "ZRAK" -<br>
ON - M 76 B, fabričkog broja 8411122, okvir od pištolja sa 6 komada municije kalibra<br>
7,62 mm i dvije kutije sa ukupno 35 komada municije istog kalibra, za koje nije imao<br>
odobrenje nadležnog organa, a u stanu koji koristi u ul. Rista Stijovića bb, neovlašćeno -<br>
bez odobrenja nadležnog organa nabavio i držao 9 djelova od štapina privrednog<br>
eksploziva, kao i rasutog privrednog eksploziva mase 6,00 grama,<br>
- čime je izvršio krivično djelo - nedozvoljeno držanje oružja i eksplozivnih<br>
materija iz čl.403 st.1 Krivičnog zakonika.<br>
Pa mu sud na osnovu citiranih zakonskih propisa čl.4, 32, 36, 42, 48 st.1 KZ utvrdjuje:<br>
- za krivično djelo - neovlašćena proizvodnja, držanje i stavljanje u promet<br>
opojnih droga iz čl.300 st.1 KZ, kaznu zatvora u trajanju od 3 (tri) godine,<br>
- za krivično djelo nedozvoljeno držanje oružja i eksplozivnih materija iz čl.403<br>
st.2 u vezi st.1 KZ, kaznu zatovra u trajanju od 6 (šest) mjeseci,<br>
pa ga sud na osnovu citiranih zakonskih propisa čl.48, st.2 KZ, čl.199, 202 i 364 ZKP-a,
<div style="text-align: center;">
	OSUDJUJE</div>
Na jedinstvenu kaznu zatvora u trajanju od 3 (tri) godine i 4 (četiri) mjeseca u koju kaznu<br>
mu se ima uračunati vrijeme provedeno u pritvoru od 07.10.2010. do 16.02.2011. godine.<br>
Na osnovu čl.300 st.6 u vezi čl.75 KZ od optuženog se trajno oduzima: 1,02 grama<br>
heroina u jednom paketiću, 1,12 grama heroina zapakovanog u četiri paketića, 1 paketić u<br>
količini od 0,31 grama heroina, 1 paketić u količini od 0,28 grama heroina, zamotuljak<br>
heroina u količini od 252,4 grama, zamotuljak heroina u količini od 199,76 grama,<br>
zamotuljak marihuane u količini od 1,11 grama, marihuana u količini od 348,65 grama<br>
zapakovana u četiri zamotuljka, marihuana u količini od 1,44 grama zapakovana u<br>
jednom zamotuljku i kokain u količini od 18,38 grama zapakovan u jednom zamotuljku.<br>
3<br>
Od optuženog se na osnovu čl.75 KZ trajno oduzima: puška - lovački karabin M-48<br>
kal.7,9 mm fabričkog br.17729, sa optičkim nišanom "ZRAK" ON-M 76 B, fabričkog<br>
broja 8411122, okvir od pištolja sa 6 komada municije kal.7,62 mm i dvije kutije sa<br>
ukupno 35 komada municije istog kalibra, kao i 40 komada municije kal.7,62 mm za<br>
automatsku pušku, te 9 djelova od štapina privrednog eksploziva kao i rasuti privredni<br>
eksploziv mase 6 grama.<br>
Obavezuje se optuženi da ovom sudu plati troškove krivičnog postupka u iznosu od<br>
200,00 eura, kao i iznos 100,00 eura na ime paušala, sve u roku od 15 dana od dana<br>
pravosnažnosti presude pod prijetnjom prinudnog izvršenja.
<div style="text-align: center;">
	O b r a z l o ž e nj e</div>
Optužnicom Višeg državnog tužilaštva Kt.br.211/10 od 23.11.2010. godine, optuženom<br>
R.V. stavljeno je na teret da je izvršio krivično djelo neovlašćena proizvodnja, držanje i<br>
stavljanje u promet opojnih droga iz čl.300. st.1 KZ i krivično djelo nedozvoljeno držanje<br>
oružja i eksplozivnih materija iz čl.403 st.3 u vezi st.1 i 2 KZ koju optužnicu je zastupnik<br>
optužbe u završnim riječima na glavnom pretresu izmijenio na način što je precizirao<br>
činjenični opis dispozitiva optužnice u odnosu na tačku II, dok je pravna kvalifikacija<br>
krivičnih djela stavljenih na teret optuženom R.V. ostala neizmijenjena, te je pri tako<br>
činjenično izmijenjenoj optužnici ostao do kraja glavnog pretresa predlažući sudu da<br>
optuženog oglasi krivim i osudi po zakonu.<br>
Optuženi R.V. se u predkrivičnom i istražnom postupku branio ćutanjem da bi na<br>
glavnom pretresu priznao izvršenje krivičnih djela stavljenih mu na teret predmetnom<br>
optužnicom i istakao da je kao podstanar stanovao u ul.Z. J. bb, a da je već bio iznajmio i<br>
stan u ul.R. S. gdje je već bio prenio neke stvari. Navedenog dana tj.07.10.2010. godine<br>
policija je pretresom u prednjim lijevim vratima - u kaseti vrata njegovog vozila marke<br>
“Craysler”, kojeg je on vozio, pronašla pet manjih paketića opojne droge od kojih četiri<br>
paketića heroina i jedan paketić marihuane a kod njega u njegovoj ruci dva manja<br>
paketića heroina koja je prethodno izvadio iz džepa svojih pantalona. Ove paketiće<br>
heroina policija je pronašla pretresom vozila i njegovim ličnim pretresom jer je<br>
navedenog dana vozilom bio pošao do prodavnice odnosno picerije gdje je htio da kupi<br>
picu. Nakon što su policajci kod njega pretresom pronašli tu drogu odveli su ga u stan u<br>
ul.Z. J. i našli drogu - heroin, marihuanu i izvjesnu količinu kokaina. Kokain je bio u sobi<br>
u njegovoj jakni, jedna količina u 4 zamotuljka u frižideru i još dva veća zamotuljka.<br>
Zamotuljak marihuane u stanu u ul.R. S. pronađen je ispod šanka koji se nalazi u kuhinji.<br>
Kazao je da je dugo vremena zavisnik od opojnih droga od čega se i liječio, a obzirom na<br>
količinu droge koja je pronađena istakao je da je imao namjeru da je prodaje. Pojašnjava<br>
da kada prodaje drogu to čini po malo većoj cijeni od one za koju ju je nabavio. Istakao je<br>
da je kroz ovu zavisnost od droge on faktički uvučen u njenu prodaju. Dodao je da sva<br>
droga nije njegova i da iz bezbjedonosnih razloga ne može da kaže od koga nabavlja<br>
drogu. Takođe u odnosu na oružje koje je pronađeno u stanu i u vozilu, kod njega istakao<br>
je da je i to tačno kako mu se stavlja na teret optužnicom, osim kada je u pitanju bomba<br>
jer se ne radi o ručnoj bombi, već o dimnoj bombi marke “Ž2” koju je nabavio prije 7-8<br>
godina i imao je namjeru da je koristi na utakmici. Ne zna da li se ta bomba može kupiti u<br>
4<br>
slobodnoj prodaji jer ju je kupio davno. Naveo je da u gepeku vozila marke “Craysler”<br>
držao municiju: 40 komada metaka kal.7,62mm za automatsku pušku iako je znao da je<br>
to zabranjeno. Pojasnio je da su lovački karabin M48 sa optičkim nišanom i okvir pištolja<br>
sa 6 komada metaka kal.7,62mm, kao i dvije kutije sa ukupno 35 metaka kal.7,62 mm za<br>
koje nije imao odobrenje, nađeni u stanu u ul.Z. J. u koji je stanovao. Potvrdio je da je u<br>
stanu u ul.R. S. pronađeno nešto djelova štapina za privredni eksploziv kao i nešto<br>
rasutog privrednog eksploziva koje je on prenio u taj stan pošto je uskoro u isti trebao da<br>
se preseli. Djelovi štapina za privredni eksploziv su bila parčad od po nekoliko<br>
centimetara. Ove štapine je prenio u taj stan jer je u isti bio krenuo da se preseljava i već<br>
je bio prenio neke stvari. Lovački karabin i municiju kal. 7,62 mm je kupio za svoje<br>
potrebe mada ni za karabin ni za municiju nije imao odobrenje, a inače je lovočuvarnadzornik<br>
u službi zaštite pri Nacionalnom parku Skadarsko jezero. Karabin je njegovo<br>
privatno vlasništvo a službeno je trebao da zaduži službeni pištolj. Dodao je da se kaje<br>
zbog toga što je uradio jer zbog toga najviše ispašta njegova porodica pošto ima dvoje<br>
maloljetne djece od koje je jedno bolesno od autizma. Naveo je da 2.000,00€ koje je<br>
policija pronašla u njegovom stanu i oduzela, predstavlja novac koji je dobio putem<br>
kredita od strane Podgoričke banke prije godinu ipo dana. Na kraju u završnoj riječi je<br>
izjavio da se osjeća krivim za krivična djela koja mu se stavljaju na teret.<br>
Sud je u dokaznom postupku na glavnom pretresu proveo sledeće dokaze: pročitao<br>
zapisnik o pretresanju lica Uprave policije PJ Podgorica Ku.br.908/10 od<br>
07.10.2010.godine; zapisnik o pretresanju putničkog vozila marke “Kraysler” reg. oznaka<br>
BR......... Uprave policije PJ Podgorica Ku.br.908/10 od 07.10.2010.godine; šest potvrda<br>
o privremeno oduzetim predmetima na ime R.V. Uprave policije PJ Podgorica<br>
Ku.br.908/10 od 07.10.2010.godine; dva zapisnika o pretresanju stana i drugih prostorija<br>
Uprave policije PJ Podgorica Ku.br.908/10 od 07.10.2010.godine; Izvještaj o vjetačenju<br>
Forenzičkog centra Danilovgrad broj 3982/10 i 4114/10 od 02.11.2010.godine; Izvještaj<br>
o balističkom vještačenju Forenzičkog centra u Danilovgradu broj 4064 od<br>
26.10.2010.godine; izvršio uvid u fotodokumentaciju koja je sastavni dio Izvještaja o<br>
vještačenju Forenzičkog centra Danilovgrad broj 3982/10 o 4114/10; u<br>
fotodokumentaciju Uprave policije – PJ Podgorica broj 17-28-244-2019/2495, broj 17-<br>
28-244-2502 i broj 17-28-244-2021/2503 sve od 07.10.2010. godine; pročitao Izvještaj o<br>
vještačenju Forenzičkog centra Danilovgrad br.4063 od 11.11.2010. godine.<br>
Iz sadržine zapisnika o pretresanju lica Uprave policije PJ Podgorica Ku.br.908/10 od<br>
07.10.2010.godine, proizilazi da je od strane ovlašćenih policijskih službenika izvršeno<br>
pretresanje optuženog R.V.a, te da su tom prilikom u njegovoj ruci pronađena dva<br>
zamotuljka od papira sa sadržajem materije svijetlo braon boje nalik na heroin, a da je u<br>
desnom džepu pronađen braon novčanik sa sadržajem novca u iznosu od 230,00€ u<br>
apoenima 3x20,00€, 11x10,00e i 12x5,00€.<br>
Iz sadržine zapisnika o pretresanju putničkog vozila marke “Kraysler” reg. oznaka<br>
BR....... Uprave policije PJ Podgorica Ku.br.908/10 od 07.10.2010.godine, proizilazi da<br>
je dana 07.10.2010. godine u 12,30h od strane ovlašćenih policijskih službenika izvršen<br>
pretres putničkog motornog vozila marke “Kraysler” reg. oznaka BR........, kojom<br>
prilikom su u vratima vozača nadjena 2 zamotuljka od aluminijske folije a da se u jednom<br>
5<br>
nalazila materija biljnog porijekla za koju se predpostavlja da je opojna droga marihuana<br>
a u drugom 4 ručno pravljena zamotuljka tzv."pisamca" od papira sa sadržajem svijetlo<br>
braon boje za koju se predpostavlja da je opojna droga - heroin. U prtljažniku<br>
navedenog vozila pronađena je jedna pvc kesa crveno-bijele boje sa natpisom “Voli” u<br>
kojoj se nalazilo 40 komada municije kal.7,62mm.<br>
Iz sadržine šest potvrda o privremeno oduzetim predmetima na ime R.V. Uprave<br>
policije PJ Podgorica Ku.br.908/10 od 07.10.2010.godine, proizilazi da je od R.V.<br>
oduzet svežanj od 6 ključeva raznih proizvođača; putničko motorno vozilo marke<br>
“Craysler” crne boje reg.oznaka BR......... sa ključem i daljinskim alarmom; kesa<br>
pronađena u šporetu sa jednim većim zamotuljkom i pet većih zamotuljaka sa sadržajem<br>
svijetlo braon materije nalik na heroin. U istoj kesi pronađen je manji zamotuljak od PVC<br>
kese sa sadržajem tamno zelene biljne materije nalik na marihuanu kao i polovina<br>
štipaljke i digitalna vaga marke “Carmy”. U drugoj kesi nalazila se digitalna vaga marke<br>
“Gorenje” i jedan veći zamotuljak od PVC kese sa sadržajem svijetlo braon materije<br>
nalik na heroin. U trećoj kesi u šporetu pronađen je okvir sa 6 metaka kal.7,62mm, kutija<br>
sa 15 metaka kal.7,62mm, kutija sa 20 metaka kal.7,62mm. U šporetu je pronađen novac<br>
u iznosu od 1.700,00€ u apoenima 1x100,00€, 25x50,00€,17x20,00€I 1x10,00€. U<br>
frižideru su pronađena 4 zamotuljka od PVC kese sa sadržajem tamno zelene biljne<br>
materije nalik na marihuanu. U sobi je pronađen jedan zamotuljak od pvc kese sa<br>
sadržajem bijele boje nalik na kokain. U sobi je pronađena puška (karabin) M48<br>
kal.7,9mm fabričkog broja W17729 sa optičkim nišanom i jedna bomba oznake “Ž2”,<br>
jedan zamotuljak od aluminijske folije u kome se nalazila tamno zelena biljna materija za<br>
koju se predpostavlja da je opojna droga - marihuana, jedna pvc kesa sa natpisom<br>
“Martinović” u kojoj su se nalazila tri veća i šest manjih parčadi od klasova dinamita i<br>
jedna papirna kutija od municije kal.7,65mm u kojoj je bila nepoznata materija tamno<br>
zelene boje. Dalje iz potvrda slijedi da je od optuženog oduzeto: dva paketića napravljena<br>
od bijelog papira u kojem se nalazila materija svijetlo braon boje za koju se pretpostavlja<br>
da je opojna droga - heroin koji su pronađeni u ruci optuženog, jedan braon novčanik u<br>
kojem se nalazilo 230,00€ pronađen u džepu optuženog, tri mobilna telefona marke<br>
“Nokia E611”; “Motorola V3” i “Nokia1100” sa sim karticama, dva paketića napravljena<br>
od bijelog papira u kojem se u jednom nalazila materija biljnog porijekla za koju se<br>
pretpostavlja da je opojna droga - marihuana, a u drugom zamotuljku 4 ručno pravljena<br>
zamotuljka - “pisamca” od papira sa sadržajem svijetlo braon materije za koju se<br>
pretpostavlja da je opojna droga heroin, te jedna PVC kesa crveno bijele boje sa natpisom<br>
“Voli” u kojoj se nalazilo 40 komada municije kal.7,62mm.<br>
Iz sadržine dva zapisnika o pretresanju stana i drugih prostorija Uprave policije PJ<br>
Podgorica Ku.br.908/10 od 07.10.2010.godine, proizilazi da je od strane ovlašćenih<br>
policijskih službenika izvršen pretres stana i drugih prostorija u ul.Z. J. u stanu R.V., koji<br>
se sastoji od dnevnog boravka, dvije spavaće sobe, kuhinje i kupatila, a kojom prilikom<br>
su u kuhinji u šporetu pronađene tri kese, a u jednoj jedan veći zamotuljak od PVC kese u<br>
kojem se nalazi pet većih i jedan manji zamotuljak sa svijetlo braon materijom za koju se<br>
predpostavlja da je opojna droga heroin. U istoj kesi pronađen je manji zamotuljak od<br>
pvc kese sa sadržajem tamno zelene biljne materije za koju se predpostavlja da je opojna<br>
droga - marihuana, kao i štipavica i digitalna vaga marke “Carmy”. U drugoj kesi u<br>
6<br>
šporetu nalazila se digitalna vaga “Gorenje”, jedan veći zamotuljak od PVC kese sa<br>
sadržajem tamno zelene biljne materije za koju se predpostavlja da je marihuana. U trećoj<br>
kesi u šporetu pronađen je okvir od pištolja sa 6 metaka kal.7,62mm, kutija sa 15 metaka<br>
7,62mm, kutija sa 20 metaka kal.7,62mm. U šporetu je pronađeno 1.700,00 eura. U<br>
frižideru su pronađena 2 veća i 2 manja zamotuljka sa sadržajem tamno zelene biljne<br>
materije za koju se predpostavlja da je marihuana. U sobi u jakni pronađen je zamotuljak<br>
od PVC kese sa sadržajem bijele materije nalik na kokain. U sobi je pronađena puška -<br>
Karabin sa optičkim nišanom 8x57 7,9mm serijskog broja W17729 i bomba Ž2. Iz<br>
zapisnika se dalje utvrdjuje da je izvršen i pretres stana i drugih prostorija u ul. Rista<br>
Stijovića u stanu R.V.a koji ima dnevni boravak sa kuhinjom, dvije spavaće sobe, hodnik,<br>
kupatilo i terasu, te da je tom prilikom ispod šanka u plastičnom dijelu za escajg<br>
pronađen jedan zamotuljak od aluminijske folije u kome se nalazila biljna materija nalik<br>
na opojnu drogu - marihuanu. Pretresom spavaće sobe iza plakara u PVC kesi sa<br>
natpisom “Martinović” pronađena su tri veća i šest manjih parčadi od klasova dinamita i<br>
jedna kutija od municije 7,65mm u kojoj se nalazila nepoznata materija tamno zelene<br>
boje.<br>
Iz Izvještaja o vještačenju br.3982/10 i 4114/10 Forenzičkog centra Danilovgrad<br>
utvrdjuje se, da je na vještačenje dostavljeno: dva ručno pravljena zamotuljka od papira<br>
sa sadržajem praškaste supstance svijetlo braon boje neto mase m= 0,31 gr, i m= 0,28 gr,<br>
zatim 4 ručno pravljena zamotuljka od papira sa sadržajem praškaste materije svijetlo<br>
braon boje neto masa m1=0,30 gr, m2=0,27 gr, m3=0,27 gr i m4=0,28 gr, plastična kesa<br>
sa natpisom "Voli" u kojoj se nalazi PVC kesa i u istoj šest ručno pravljenih zamotuljaka<br>
sa sadržajem praškaste supstance svijetlo braon boje neto masa m1=40,47 gr, m2= 39,58<br>
gr, m3=39,06 gr, m4= 38,64 gr, m5=38,46 gr, m6= 3,50 gr, te veći ručno pravljeni<br>
zamotuljak od PVC kese za sadržajem praškaste materije svijetlo braon boje neto mase<br>
252,44 gr, a da je hemijskom analizom utvrdjeno da ova praškasta materija u svim ovim<br>
uzorcima predstavlja diacetilmorfin - heroin, a to je supstanca koja djeluje na centralni<br>
nervni sistem, izaziva stanje zavisnosti i nalazi se na listi opojnih droga. Dalje slijedi da<br>
je na hemijsku analizu dostavljen jedan ručno pravljeni zamotuljak od PVC kese sa<br>
sadržajem praškaste supstance bijele boje neto mase m=18,38 gr za koju materiju je<br>
utvrdjeno da predstavlja kokain a koja djeluje na centralni nervni sistem izazivajući stanje<br>
zavisnosti i takodje se nalazi na listi opojnih droga. Iz Izvještaja o vještačenju dalje se<br>
utvrdjuje da je na analizu dostavljen jedan ručno pravljeni zamotuljak od aluminijske<br>
folije sa sadržajem tamno zelene boje karekterističnog mirisa neto mase m=1,02 gr, te<br>
jedna plastična kesa sa dva ručno pravljena zamotuljka od PVC kese sa sadržajem<br>
sasušene biljne materije tamno zelene boje, karakterističnog opojnog mirisa neto mase<br>
m1=8,24 gr i m2=5,52 gr, kao i dva veća ručno pravljena zamotuljka do PVC kese i PVC<br>
folije sa sadržajem sasušene biljene materije tamno zelene boje karekterističnog opojnog<br>
mirisa, neto mase m3=126,22 gr i m4=208,64 gr, te da je dostavljen i jedan ručno<br>
pravljeni zamotuljak od aluminijske folije sa sadržajem sasušene biljne materije tamno<br>
zelene boje karekterističnog opojnog mirisa neto mase m=1,44 gr, te jedna PVC kesa u<br>
kojoj se nalazi sasušena biljna materija tamno zelene boje karektrerističnog opojnog<br>
mirisa neto mase m=1,11 gr, a da sva ova sasušena biljna materija predstavlja opojnu<br>
drogu - marihuanu sa psihoaktivnom komponetom tetrahidrokanabinolom (THC) u<br>
7<br>
koncentaciji iznad 0,3%, a koja materija djeluje na centralni nervni sistem izaziva stanje<br>
zavisnosti i nalazi se na listi opojnih droga.<br>
Iz navedenog Izvještaja o vještačenju se dalje utvrdjuje da je na analizu dostavljena i<br>
rasuta praškasta supstanca neto mase m=6 gr koja sadrži amonijum- nitrat i trinitrotoluen<br>
(TNT) i spada u grupu eksplozivnih supstanci koje odgovaraju privrednom eksplozivu.<br>
Cijeneći odbranu optuženog i sve naprijed navedene dokaze, kako pojedinačno tako i u<br>
njihovoj medjusobnoj vezi, shodno čl.360 Zakonika o krivičnom postupku, sud je<br>
nesumnjivo utvrdio da su se u radnjama optuženog R.V., ostvarila sva bitna obilježja bića<br>
krivičnih djela neovlašćena proizvodnja, držanje i stavljanje u promet opojnih droga iz<br>
čl.300 st.1 KZ i krivičnog djela nedozvoljeno držanje oružja i eksplozivnih materija iz<br>
čl.403 st.1 KZ, koja su činjenično bilže predstavljena u izreci presude.<br>
Naime, optuženi u svojoj odbrani koju je detaljno iznio na glavnom pretresu priznaje da<br>
je predmetnu opojnu drogu - heroin, marihuanu i kokain, držao u stanu u kojem je<br>
stanovao, te u svom vozilu i kod sebe, kako to stoji u optužnici, a što je i utvrdjeno<br>
prilikom izvršenog pretresa od strane policije. Tako optuženi priznaje da je navedenog<br>
dana tj. 07.10.2010. godine u svom vozilu marke "Craysler" sa kojim je bio pošao do<br>
prodavnice, policija u prednjim lijevim vratima vozila - u kaseti vrata, pronašla pet<br>
manjih pakovanja opojne droge, od čega 4 paketića heroina i jedan paketić marihuane.<br>
Takodje priznaje da je policija tom prilikom njegovim ličnim pretresom, pronašla i dva<br>
manja paketića heroina koja je držao u ruci, pojašnjavajući da ih je predhodno izvadio iz<br>
džepa svojih pantalona. Takodje je priznao da je istog dana, nakon njegovog pretresa od<br>
strane policije opojna droga pronadjena i u stanu u ul. Z. J. bb u kojem je živio sa<br>
porodicom kao podstanar te da je u tom stanu pronadjen kokain, marihuana i izvjesna<br>
količina heroina, pojašnjavajući pri tom gdje je konkretno na pojedinim mjestima u stanu<br>
držao sakrivenu opojnu drogu, pa navodi da je kokain držao u svojoj jakni u spavaćoj<br>
sobi, jednu količinu droge - marihuane u četiri zamotuljka da je držao sakrivene u<br>
frižideru, te da su u istom stanu pronadjena još dva veća zamotuljka heroina, dodajući pri<br>
tom da ne prigovara količinama i vrsti opojnih droga naznačenim u optužnici. Takodje je<br>
potvrdio da je u stanu u ul. R. S. u kojem je namjeravao da preseli i već bio prenio neke<br>
stvari, pronadjen manji zamotuljak marihuane, koja je bila u kuhinji ispod šanka. Prednje<br>
priznanje optuženog da je predmetnu opojnu drogu držao i to: u svom putničkom vozilu,<br>
te kod sebe i u navedenim stanovima, stoji u skladu sa zapisnikom Uprave policije PJ<br>
Podgorica o pretresanju optuženog R.V. kao i zapisnikom o pretresanju njegovog<br>
putničkog vozila marke "Kraysler" reg. oznaka BR......., te sa zapisnicima Uprave policije<br>
PJ Podgorica o pretresanju naprijed označenih stanova, iz kojih zapisnika slijedi da je<br>
prilikom pretresa od strane policije predmetna opojna droga pronadjena u vozilu<br>
optuženog, i u navedenim stanovima - tj. stanu u ul. Z. J. u kojem je stanovao, te u stanu<br>
u ul. R. S. kojeg je već bio zakupio i neke stvari u isti unio, kao i u skladu sa potvrdama<br>
Uprave policije PJ Podgorica o privremenom oduzimanju predmeta, potpisanih od strane<br>
optuženog, a iz kojih se utvrdjuje da su predmetni zamotuljci opojne droge od optuženog<br>
privremeno oduzeti.<br>
8<br>
Prednji dokazi koji su medjusobno saglasni i stoje u skladu sa odbranom tj. priznanjem<br>
optuženog, sud cijeni kao jasne i uvjerljive, kao i nalaz i mišljenje vještaka hemijske<br>
struke (koji je sastavni dio Izvještaja o vještačenju br.3982/10 i 4114/10 Forenzičkog<br>
centra Danilovgrad). Navedeni nalaz vještaka hemijske struke je po mišljenju suda<br>
stručan i objektivan, baziran na pravilima struke i na isti nije bilo primjedbi, pa ga sud<br>
kao takvog prihvata, te utvrdjuje da navedena praškasta materija svijetlo braon boje<br>
oduzeta od optuženog a koja je pronadjena prilikom njegovog ličnog pretresa, te pretresa<br>
stana i pretresa njegovog - vozila, predstavlja opojnu drogu diacetilmorfin - heorin, sa<br>
precizno naznačenim količinama, kako je to navedeno u izreci, a da oduzeta biljna<br>
materija tamno zelene boje predstavlja opojnu drogu - marihuanu, u naprijed naznačenim<br>
količinama sa psihoaktivnom komponentom tetrahidrokabinolom (THC) u koncentraciji<br>
iznad 0,3%, dok oduzeti zamotuljak sa sadržajem praškaste materije bijele boje,<br>
predstavlja kokain mase 18,38 grama. Sve ove supstance: heroin, marihuana i kokain<br>
djeluju na centralni nervni sistem, izazivajući stanje zavisnosti i nalaze se na listi opojnih<br>
droga.<br>
Optuženi je navedenu opojnu drogu nabavio i držao radi dalje prodaje, a što optuženi i<br>
priznaje u svojoj odbrani, pojašnjavajući da kada vrši prodaju droge, to čini po malo<br>
većoj cijeni od one za koju je nabavio. Priznanje optuženog da je predetnu drogu nabavio<br>
i držao u tu svrhu, tj. radi prodaje, potkrepljuje se i količinom predmetne droge (jer se<br>
radi o većoj količini) kao i činjenicom da je predmetna droga bila sakrivena na različitim<br>
mjestima i bila podijeljena u brojne zamotuljke - paketiće, na koji način je i pripremana<br>
za dalju prodaju.<br>
Dakle, iz naprijed izloženog, nesumnjivo slijedi da je optuženi dana 07.10.2010. godine,<br>
u Podgorici, neovlašćeno radi prodaje držao opojnu drogu - heroin, marihuanu i kokain -<br>
supstance proglašene za opojnu drogu Rješenjem o utvrdjivanju opojnih droga ("Sl. list<br>
SRJ" br.44/02), na način što je označenog dana u svom putničkom vozilu marke<br>
"Krajsler" reg. br. BR.........., držao opojnu drogu marihuanu zapakovanu u paketić<br>
aluminijske folije mase 1,02 grama i opojnu drogu herion zapakovan u četiri paketića<br>
ukupne mase 1,12 grama, koja opojna droga je bila sakrivena u vratima vozača, a koju su<br>
ovlašćeni službenici Područne jedinice Podgorica pronašli pretresom označenog vozila,<br>
kao i dva paketića opojne droge - heroina mase 0,31 gr i 0,28 gr, koje je držao sakrivene<br>
u ruci, koji su pronadjeni prilikom ličnog pretresa optuženog, dok je neovlašćeno radi<br>
prodaje držao u stanu koji koristi u ul. Z. J., opojnu drogu heroin upakovanu u zamotuljak<br>
od PVC kese u količini od 252,44 grama, kao i jedan veći zamotuljak od PVC kese u<br>
kojem se nalazilo pet većih i jedan manji zamotuljak ukupne mase 199,76 grama heroina,<br>
te opojnu drogu marihuanu zapakovanu u zamotuljak od PVC kese mase 1,11 gr, koja<br>
opojna droga je bila sakrivena u kuhinji u šporetu, kao i opojnu drogu marihuanu<br>
sakrivenu u frižideru zapakovanu u četiri zamotuljka od najlona i PVC kese, ukupne<br>
mase 348,65 gr. i u sobi sakrivenu u jakni opojnu drogu kokain, zapakovanu u<br>
zamotuljak od PVC kese u količini od 18,38 grama, dok je u iznajmljenom stanu koji<br>
koristi u ul. R. S. u Podgorici neovlašćeno radi prodaje držao opojnu drogu marihuanu<br>
zapakovanu u paketić od aluminijske folije u količini od 1,44 grama koja opojna droga je<br>
bila sakrivena ispod šanka u plastičnom dijelu za escajg, koju opojnu drogu su ovlašćeni<br>
službenici Područne jedinice Podgorica pronašli pretresom stanova koje koristi optuženi.<br>
9<br>
Sud je cijenio psihički odnos optuženog prema ovom krivičnom djelu - neovlašćena<br>
proizvodnja, držanje i stavljanje u promet opojnih droga, pa je nesumnjivo utvrdio da je<br>
optuženi predmetno krivično djelo izvršio s direktnim umišljajem. Okolnost da je<br>
postupao neovlašćeno, da je djelo protivpravno, što predstavlja bitna obilježja ovog<br>
krivičnog djela, je optuženom sigurno bila poznata jer je bio svjestan da nema potrebna<br>
ovlašćenja za podaju, odnosno stavljanje u promet opojnih droga, što znači da je kod<br>
istog postojala svijest o svim bitnim obilježjima ovog krivčnog djela, što ga čini krivično<br>
- pravno odgovornim.<br>
Navedeno krivično djelo je djelo sa blanketnom dispozicijom, pa je kod ovih krivičnih<br>
djela pored navodjenja činjenica i okolnosti koje čine obilježja krivičnog djela bilo nužno<br>
navesti i meterijalno pravni propis od kojeg zavisi postojanje ovog krivičnog djela.<br>
Naime, herion, marihuana i kokain su supstance koje su proglašene za opojnu drogu<br>
Rješenjem o utvrdjivanju opojnih droga ("Sl. list SRJ" br.44/02). Prema tome, optuženi je<br>
postupajući na način bliže opisan u izreci presude po tač. I, postupao suprotno odredbama<br>
Zakona o proizvodnji i prometu opojnih droga ("Sl. list SRJ" br.44/02 i 37/02), te sa<br>
svega izloženog slijedi da se u njegovim radnjama stiču sva bitna obilježja krivičnog<br>
djela - nevolašćena proizvodnja, držanje i stavljanje u promet opojnih droga iz čl.300 st.1<br>
KZ.<br>
Sud je dalje utvrdio da je optuženi dana 07.10.2010. godine u Podgorici neovlašćeno<br>
nosio, nabavio i držao vatreno oružje, municiju i eksplozivne materije. To je učinio na<br>
način što je označenog dana suprotno čl.11 Zakona o oružju, nosio na javnom mjestu u<br>
putničkom vozilu marke "Kraysler" reg. oznake BR.......... kojim je upravljao, 40 komada<br>
municije kal.7,62 mm za automatsku pušku, a u stanu koji koristi u ul. Z. J. suprotno<br>
čl.15 Zakona o oružju neovlašćeno držao pušku - lovački karabin M-48 kal.7,9 mm<br>
fabričkog broja 8411122, okvir od pištolja sa 6 komada municije kal.7,62 mm i dvije<br>
kutije sa ukupno 35 komada municije istog kalibra, za koje nije imao odobrenje<br>
nadležnog organa, te u stanu koji koristi u ul. R. S. bb, neovlašćeno - bez posebnog<br>
odobrenja nadležnog organa nabavio i držao 9 djelova od štapina privrednog eksploziva<br>
kao i rasutog privrednog eksploziva mase 6,00 grama. Sud je ovo utvrdio na osnovu<br>
priznanja optuženog, potvrde o oduzimanju predmeta, zapisnika o pretresanju vozila<br>
optuženog, kao i zapisnika o pretresanju stana. Tako optuženi navodi da su tačni navodi<br>
iz optužnice koji se odnose na oružje pronadjeno u stanu u kojem je živio i u njegovom<br>
vozilu marke "Craysler". Priznaje da je u gepeku svog vozila držao municiju i to 40<br>
metaka kal.7,62 mm za automatsku pušku, što je policija pronašla u vozilu istog dana<br>
kada je pronašla i opojnu drogu. Takodje priznaje da je lovačkli karabin M-48 sa<br>
optičkim nišanom i okvir pištolja sa 6 komada metaka kal.7,62 mm kao i dvije kutije sa<br>
ukupno 35 komada metaka, kal.7,62 mm pronadjeno u stanu u ul. Z. J. u kojem je<br>
stanovao. Takodje je priznao da je, prilikom pretresa stana u ul. R. S. koji je bio otpočeo<br>
da koristi, pronadjeno nekoliko djelova štapina za privredni eksploziv, kao i nešto rasutog<br>
privrednog eksploziva, pojašnjavajući da se radi o parčadima štapina dužine od po<br>
nekoliko centimetara. Prednje priznanje optuženog stoji u skladu sa zapisnikom o<br>
pretresanju putničkog motornog vozila optuženog reg. oznake BR........, kojim je isti<br>
upravljao, a u kojem zapisniku se konstatuje da je u gepeku tog vozila pronadjeno 40<br>
10<br>
komada municije kal.7,62 mm, kao i u skladu sa zapisnicima o pretresanju stana i drugih<br>
prostorija Uprave policije PJ Podgorica od 07.10.2010. godine, pa se u zapisniku o<br>
pretresanju stana koji koristi optuženi u ul. Zmaj Jovina, konstatuje da je u šporetu<br>
pronadjen okvir od pištolja sa 6 metaka kal.7,62 mmm, te jedna kutija sa 15 metaka, a<br>
jedna sa 20 metaka istog kalibra, a da je u sobi ovog stana pronadjena puška - karabin sa<br>
optičkim nišanom 8X57 kal.7,9 mm, serijskog broja W17729, dok se u zapisniku o<br>
pretresanju stana u ul. R. S. - stana koji koristi optuženi, konstatuje da su pretresom<br>
spavaće sobe pronadjena tri veća i šest manjih parčadi od klasova dinamita i jedna kutija<br>
od municije u kojoj se nalazila materija tamno zelene boje, a iz nalaza vještaka hemijske<br>
struke je utvrdjeno da ta materija predstavlja privredni eksploziv i to u količini od 6<br>
grama. Na kraju, iz potvrde o privremeno oduzetim predmetima Uprave policije PJ<br>
Podgorica utvrdjuje se da je od optuženog oduzeto predemtno oružje i municija. Zato<br>
imajući u vidu priznanje optuženog i naprijed izvedene dokaze - zapisnik o pretresanju<br>
vozila optuženog, zapisnike o pretresanju stana i drugih prostorija i potvrdu o oduzimanju<br>
predmeta, na koje dokaze nije bilo primjedbi i čija sadržina nije sporna, utvrdjuje se da je<br>
optuženi dana 07.10.2010. godine u Podgorici, neovlašćeno nosio, nabavio i držao<br>
navedeno vatreno oružje, municiju i eksplozivne materije, kako je to blaže predstavljeno<br>
pod tač. II izreke ove presude.<br>
Optuženi je svakako bio svjestan da to čini neovlašćeno, pa kako je na javnom mjestu u<br>
putničkom vozilu kojim je upravljao nosio navedenu municiju za automatsku pušku,<br>
postupio je protivpravno čl.11 Zakona o oružju, a pošto je u stanu neovlašćeno držao<br>
pušku - lovački karabin sa optičkim nišanom i municijom bez predhodno pribavljenog<br>
odobrenja, kao i privredni eksploziv i djelove štapina za privredni eksploziv, postupio je i<br>
protivno odredbama čl.15 ovog Zakona. S obzirom da je optuženi bio svjestan da<br>
predmetno vatreno oružje, municiju i eksplozivnu materiju (privredni eksploziv sa<br>
štapinom) nosi, nabavlja i drži neovlašćeno, što je i htio, to se u njegovim radnjama stiču<br>
sva bitna obilježja bića krvičnog djela - nedozvoljeno držanje oružja i eksplozivnih<br>
materija iz čl.403 st.1 KZ.<br>
Pošto je na glavnom pretresu po sprovedenom dokaznom postupku, zastupnik optužnice<br>
iz činjeničnog opisa izostavio dio koji se odnosi na držanje ručne bombe (jer je<br>
vještačenjem utvrdjeno da se ne radi o ručnoj već o tzv. dimnoj bombi), a uz to po ocjeni<br>
suda preostali dio oružja, municije i eksplozivne materije ne predstavlja "veću" količinu<br>
(kako to stoji u optužnici), tim prije što se radi o relativno maloj količini privrednog<br>
eksploziva (svega 6 grama) i manjim djelovima štapina (dužine od svega po nekoliko<br>
centimetara), to sud nije prihvatio pravnu kvalifikaciju naznačenu u optužnici, već je<br>
našao da se radi o krivičnom djelu iz čl.403 st.1 KZ, a koja kvalifikacija odgovara<br>
utvrdjenom činjeničnom stanju koje je opisano u izreci presude. Takodje u odnosu na<br>
broj djelova štapina za privredni eksploziv, sud nije prihvatio navode iz optužbe da se<br>
radi o "11 djelova" štapina, kao to stoji u optužnici, već 1"9 djelova", kako se to i<br>
utvrdjuje iz potvrde o oduzimanju predmeta, a kojih 9 djelova (a ne 11) su i bili predmet<br>
hemijskog vještačenja, pa je i u tom dijelu izvršena izmjena u činjeničnom opisu, pri<br>
čemu sud nalazi da se sa takvim izmjenama ne povredjuje objektivni identitet optužbe.<br>
11<br>
Prilikom odmjeravanja kazne optuženom za navedena krivična djela, sud je cijenio sve<br>
okolnosti koje u smislu čl.42 KZ utiču da kazna bude manja ili veća, pa je u odsustvu<br>
otežavajućih okolnosti, kao olakšavajuće na strani optuženog cijenio to što isti do sada<br>
nije osudjivan (a što je utvrdjeno na osnovu izvoda iz kaznene evidencije), da je optuženi<br>
porodična osoba - otac dvoje maloljetne djece, pa nalazi da je izrečena kazna zatvora<br>
srazmjerna težini učinjenih krivičnih djela i optuženom kao počiniocu, te je istu i izrekao,<br>
s tim što je sud predhodno u smislu čl.48 KZ utvrdio pojedinačne, a zatim izrekao<br>
jedinstvenu kaznu zatora, smatrajući da se izrečenom kaznom može postići svrha<br>
kažnjavanja iz čl.32 KZ, a u okviru opšte svrhe propisivanja i izricanja krivičnih sankcija<br>
iz čl.4 st.2 KZ.<br>
Na osnovu čl.51 st.1 KZ optuženom je u izrečenu kaznu zatvora uračunato vrijeme<br>
provedeno u pritvoru od 07.10.2010. do 16.02.2011. godine.<br>
Na osnovu čl.300 st.6 u vezi čl.75 st.3 KZ od optuženog je trajno oduzeta predmetna<br>
opojna droga, bliže naznačena u izreci i ista se ima uništiti, a na osnovu čl.75 KZ od istog<br>
je trajno oduzeto i oružje i municija označena u izreci ove presude.<br>
O troškovima krivičnog postupka odlučeno je na osnovu čl.199 i 202 ZKP-a, pa kako je<br>
optuženi R.V. oglašen krivim obavezan je na plaćanje troškova i to: troškova službene<br>
odbrane (u predkrivičnom postupku) u iznosu od 200,00 eura kao i na plaćanje paušala u<br>
iznosu od 100,00 eura, a koji iznos je odredjen srazmjerno trajanju i složenosti ovog<br>
postupka i imovnom stanju optuženog.<br>
Na osnovu svega izloženog, odlučeno je kao u izreci ove presude.<br>
Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA - SUDIJA,<br>
Alibalić Emina,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ćupić Ratko,s.r.
<div style="text-align: center;">
	Za tačnost otpravka tvrdi i<br>
	ovjerava namještenik suda<br>
	______________<br>
	PRAVNA POUKA: Protiv ove presude može se izjaviti žalba Apelacionom sudu CG u</div>
roku od 15 dana prijema preko ovog suda.
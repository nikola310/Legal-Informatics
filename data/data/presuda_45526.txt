<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 1.0in 0.5in 1.0in;}
.s1{font-family:Arial;font-size:12pt;}
.s2{font-size:12pt;}
.p1{text-align:start;hyphenate:auto;font-family:Calibri;font-size:11pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.375in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p6{text-indent:0.375in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p7{text-indent:0.375in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p8{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p9{margin-right:-0.5in;margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p10{text-indent:0.5in;margin-left:2.0in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p11{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p12{text-indent:0.008333334in;margin-bottom:0.1388889in;text-align:justify;hyphenate:auto;font-family:Calibri;font-size:14pt;}
.p13{text-indent:0.008333334in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p14{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p15{text-indent:0.5in;margin-right:-0.16666667in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p16{text-indent:0.5in;margin-right:-0.16666667in;text-align:center;hyphenate:auto;font-family:Arial;font-size:12pt;}
.p17{text-indent:0.5in;margin-right:-0.25in;text-align:center;hyphenate:auto;font-family:Arial;font-size:12pt;}
.p18{text-align:start;hyphenate:auto;font-family:Arial;font-size:12pt;}
.p19{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span>						        HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here--><span>                                                                                                                                  					           		        				              															</span><span class="s1">K.br.52/11</span>
</p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>    OSNOVNI SUD U ULCINJU, po sudiji Đokaj Amiru, uz učešće namještenika suda Markoč Roze kao zapisničara, u krivičnom predmetu protiv okrivljenih O.R.a i O.S., koju po službenoj dužnosti brani Markić Loro, advokat iz Ulcinja, zbog krivičnog djela građenje objekta bez građevinske dozvole iz čl. 326a Krivičnog zakonika u sticaju sa krivičnim djelom protivpravno zauzimanje zemljišta iz čl.254 st.1 Krivičnog zakonika, odlučujući po optužnici Osnovnog državnog tužilaštva u Ulcinju Kt.br.286/09 od 16.02.2011.godine, nakon održanog usmenog, glavnog i javnog pretresa, dana 16.05.2013. godine, u prisustvu zastupnika optužbe - savjetnika na radu kod ODT-a u Ulcinju Resulbegović Faruka, okrivljenog O.R.a i branioca po službenoj dužnosti okrivljene O.S., donio je, a dana 20.05.2013.godine  javno objavio,</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p2">
<span>I.</span>
</p>
<p class="p4"></p>
<p class="p4">
<span>	Okrivljeni O.R., od oca M. i majke J., rođene D., rođen xx.xx.19xx.godine u selu S., V. - Opština B., stalno nastanjen u U., T. br.x, državljanin Crne Gore, penzioner, pismen, oženjen, otac četvoro djece, lošeg imovnog stanja, osuđivan presudom Opštinskog suda u Ulcinju K.br.126/88 od 25.02.1989.godine, zbog krivičnog djela izdavanje čeka bez pokrića iz čl.172 st.2 u vezi st.1 KZ RCG, i izrečena mu je uslovna osuda, 6 (šest) mjeseci zatvora, uslovno na 3 (tri) godine. </span>
</p>
<p class="p2"></p>
<p class="p2"></p>
<p class="p2">
<span>K r i v  j e</span>
</p>
<p class="p4"></p>
<p class="p4">
<span>	Što je:</span>
</p>
<p class="p4"></p>
<p class="p4">
<span>	U prvoj polovini januara mjeseca 2009.godine u Ulcinju, u naselju B.G. na kat.parceli 8353/1 KO Ulcinj LN br.1030 upisane na ime dr. svojina korisnik opština Ulcinj, kao investitor suprotno odredbama čl.69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je izveo pripremne radove za izlivanje temelja stambenog objekta površine  73m2, te betonirao temelje i izlio mrtvu ploču, pri čemu je bio svjestan svog djela i htio njegovo izvršenje,</span>
</p>
<p class="p4"></p>
<p class="p4">
<span>	- čime je izvršio krivično djelo građenje objekta bez građevinske dozvole iz čl.326a Krivičnog zakonika</span>
</p>
<p class="p4"></p>
<p class="p5">
<span>	</span><span class="s2">Pa mu sud, primjenom citiranih zakonskih propisa i čl.4 st.2,13, 15, 36, 42, 52, 53 i 54 Krivičnog zakonika, te čl. 226, 229 i 374 Zakonika o krivičnom postupku, i z r i č e </span>
</p>
<p class="p6">
<span>USLOVNU OSUDU      </span>
</p>
<p class="p7">
<span>    Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne učini neko novo krivično djelo. </span>
</p>
<p class="p7">
<span>	 Obavezuje se okrivljeni O.R. da na ime troškova krivičnog postupka uplati ovom sudu novčani iznos od 77,00 eura, a na ime paušala iznos od 30,00 eura, sve u roku od 15 dana od dana pravosnažnosti presude.</span>
</p>
<p class="p7"></p>
<p class="p6">
<span>II.</span>
</p>
<p class="p6"></p>
<p class="p8">
<span>	Prema okrivljenom O.RU, sa sa ličnim podacima kao u st. I izreke presude.</span>
</p>
<p class="p9">
<span>	</span><span class="s2">Na osnovu čl. 372  tač.3 Zakonika o krivičnom postupku </span>
</p>
<p class="p9"></p>
<p class="p10">
<span>ODBIJA SE OPTUŽBA</span>
</p>
<p class="p8">
<span>	Da je: </span>
</p>
<p class="p4">
<span>	U periodu od kraja 2008. godine do 26. januara 2009. godine u Ulcinju u naselju B.G. protivpravno zauzeo zemljište označeno kao kat.parcela 8353/1 KO Ulcinj LN br.1030 upisana na ime dr. svojina korišćenje opštine Ulcinj u površini od 73 m2, na način što je na navedenoj kat. parceli izveo pripremne radove za izlivanje temelja stambenog objekta, te betonirao temelje i izlio mrtvu ploču, pri čemu je bio svjestan svog djela i htio njegovo izvršenje, </span>
</p>
<p class="p4"></p>
<p class="p8">
<span>	- čime bi izvršio krivično djelo protivpravno zauzimanje zemljišta iz čl.254 st.1 Krivičnog zakonika</span>
</p>
<p class="p5">
<span>	</span><span class="s2">Troškovi  krivičnog postupka u ovom djelu  padaju na teret budžetskih sredstava suda.  </span>
</p>
<p class="p11"></p>
<p class="p11">
<span>III.</span>
</p>
<p class="p8">
<span>	</span>
</p>
<p class="p8">
<span>	Prema okrivljenoj O. S., od oca R. i majke D., rođene P., rođene xx.xx.19xx.godine, u B. stalno nastanjena u U., T. br.x, državljanka Crne Gore, neudata, majka jednog djeteta, pismena, završila srednju ugostiteljsku školu, lošeg imovnog stanja, osuđivana presudom Osnovnog suda u Baru K br. 100/08 od 23.04.2008 godine, zbog krivičnog djela iz čl.240 st.1 tač.1 u vezi čl.23 i 49 KZ na kaznu zatvora u trajanju od 1 (jedne) godine i 6 (šest) mjeseci i presudom Osnovnog suda u Baru K br. 6/09 od 26.05.2009 godine, zbog krivičnog djela iz čl.240 st.1 tač.1 u vezi čl.23 i 49 KZ na kaznu zatvora u trajanju od 1 (jedne) godine i 6 (šest) mjeseci.</span>
</p>
<p class="p11">
<span>Na osnovu čl. 372  tač.1 Zakonika o krivičnom postupku</span>
</p>
<p class="p11"></p>
<p class="p10">
<span>ODBIJA SE OPTUŽBA</span>
</p>
<p class="p8">
<span>	</span>
</p>
<p class="p8">
<span>	Da je: </span>
</p>
<p class="p8">
<span>	U periodu od kraja 2008.godine do 26.januara 2009.godine u Ulcinju u naselju B.G. po prethodnom dogovoru sa O.R.om protivpravno zauzela zemljište  označeno kao kat.parcel 8353/1 KO Ulcinj LN br.1030 upisana na ime dr.svojina korišćenje opštine Ulcinj i kao suinvestitor započela građenje objekta bez prethodno pribavljene građevinske dozvole, na način što je suprotno odredbana čl.69 Zakona o uređenju prostora i izgradnji objekta, bez prethodno pribavljene građevinske dozvole na navedenoj kat.parceli započela izgradnju objekta izvođenjem pripremnih radova za izlivanje temelja stambenog objekta površine od 73m2, što je konstatovano zapisnikom o izvršenoj inspekcijskoj kontroli Komunalne inspekcije opštine Ulcinj broj 07 od 09.01.2009.godine i okrivljenima naloženo da obustave radove te je ponovnim kontrolama izvršenim dana 12.01. i 26.01.2009.godine zapisnicima o inspekcijskoj kontroli broj 07 od 12.01.2009.godine i 26.01.2009.godine utvrđeno da je nastavila građevinske radove betoniranjem temelja i izlivanjem mrtve ploče,</span>
</p>
<p class="p8">
<span>	- čime bi izvršila krivična djela građenje objekta bez građevinske dozvole iz čl.326a Krivičnog zakonika u sticaju sa krivičnim djelom protivpravno zauzimanje zemljišta iz čl.254 st.1 u vezi čl.23 Krivičnog zakonika</span>
</p>
<p class="p5">
<span>	</span><span class="s2">Troškovi  krivičnog postupka u ovom djelu  padaju na teret budžetskih  sredstava suda.  </span>
</p>
<p class="p8"></p>
<p class="p8"></p>
<p class="p8"></p>
<p class="p11">
<span>O b r a z l o ž e nj e</span>
</p>
<p class="p11"></p>
<p class="p8">
<span>	Optužnicom Osnovnog državnog tužilaštva u Ulcinju Kt.br.286/09 od 16.02.2011. godine okrivljenima O.R.u i O. S. stavljeno je na teret  da su kao saizvršioci izvršili krivična djela građenje objekta bez građevinske dozvole iz čl.326a u sticaju sa krivičnim djelom protivpravno zauzimanje zemljišta iz čl.254 st.1 u vezi čl.23 Krivičnog zakonika. Zastupnik optužbe je je prije davanja završnih riječi precizirao činjenični opis optužnice, te odustao od krivičnog gonjenja protiv okrivljene O.S., dok je u odnosu na okrivljenog O.R.a ostao pri podignutoj optužnici i u završnoj riječi predložio sudu da istog oglasi krivim i osudi ga po zakonu.</span>
</p>
<p class="p7">
<span>  Shodno rješenju krivičnog vanraspravnog vijeća ovog suda, Kv.br.11/2012 od 10.02.2012. godine, okrivljenoj O. S. je suđeno u odsutsvu, jer ista nije bila dostižna državnim organima, a postojali su naročito važni razlozi da joj se sudi u odsustvu, a stim u vezi joj je postavljen i branilac po službenoj dužnosti adv.Markić Loro iz Ulcinja.</span>
</p>
<p class="p8">
<span>	Okrivljeni O. R. je u svoju odbranu izjavio da se pismenim putem obratio nadležnom organu Opštine Ulcinj 2008.godine da mu dodijele plac da bi izgradio kuću za svoju kćerku, obzirom da je on živio u stanu od 54 m2, zajedno sa njenom suprugom, kćerkom i unukom, kao i njegovim sinom koji je oženjen i ima troje djece, jer im je u stanu bilo pretjesno i veoma neuslovno za život. Od opštine Ulcinj do kraja 2008.godine nije dobio nikakav odgovor, zbog čega je odlučio da u naselju B.G. zauzme jedan plac i počne izgradnju kuće za svoju ćerku S.. Početkom januara mjeseca 2009.godine, negdje oko božića, angažovao je grupu radnika koji su počeli iskopavanje temelja za kuću, površine oko 70m2. Kuću je izgradio do prve ploče za oko 20 dana nakon započinjanja, a izgradio je samo prizemlje i postavio ploču, tj. urađeni su bili samo grubi građevinski radovi. Istako je da nije postizao nikakav dogovr sa svojom kćerkom S. u vezi sa izgradnjom ovog objekta, niti je ona bila investitor, već je sve sam uradio obzirom da je prodao plac u Crmnici pa je sa tim parama sagradio kuću. Žao mu je što je do ovoga došlo, ali je bio prinuđen da uradi kao sva ostala lica na ovom potezu, kako bi rješio stambeno pitanje svoje djece i izrazio je spremnost da plati sve dažbine prema opštini.</span>
</p>
<p class="p8">
<span>	Okrivljena O.S., u svojoj odbrani  pred istražnim sudijom ovog suda je izjavila da je predmetni objekat finansirao i izgradio njen otac O.R., kako bi rješio njeno i stambeno pitanje njene ćerke P. T.. Nije izvršila uzurpaciju pomenutog zemljišta, niti je učestvovala u finansiranju, niti izgradnji tog objekta, a njen otac R. od svog novca koji je stekao prodajom zemljišta na području Crmnice, započeo je izgradnju i završio navedeni objekat prizemnog karaktera. 	</span>
</p>
<p class="p8">
<span>	U dokaznom postupku sud je izveo sledeće dokaze: saslušao zakonskog zastupnika oštećene SO Ulcinj, Hadžibeti Gzima, svjedoke R.N.a, T.H.a, na saglasan predlog stranaka pročitao iskaz svjedoka M.A.a dat pred istražnim sudijom ovog suda na zapisnik Ki.br.104/09 od 18.05.2010. godine, te pročitao zapisnik o izvršenoj inspekcijskoj kontroli Komunalne inspekcije opštine Ulcinj br.07 od 09.01.2009. godine, zapisnik o inspekcijskoj kontroli broj 07 od 12.01.2009. godine i 26.01.2009.godine, dopis Sekretarijata za urbanizam i uređenje prostora Opštine Ulcinj od 31.05.2010.godine, nalaz i mišljenje vještaka geodetske struke Bejtović Dauta od 08.02.2011.godine i izvod iz KE za okrivljene O.R.a i O. S. izdat od Uprave policije PJ Bar od 11.03.2010.godine.</span>
</p>
<p class="p8">
<span>	Zakonski zastupnik SO Ulcinj, Hadžibeti Gzim se u ime Opštine Ulcinj pridružio krivičnom gonjenju protiv okrivljenih, dok imovinsko pravni zahtjev nije postavio, jer će isti ostvariti u parničnom postupku.</span>
</p>
<p class="p8">
<span>	Svjedok R.N. je izjavio da je dana 09.01.2009.godine, zajedno sa kolegama inspektorom T.H.jom i M.A.om, pošao  na potezu B.G.,  radi obavljanja redovnih poslova i zadataka po nalogu Sekretra za inspekcijske poslove. Naime, na licu mjesta u B.G. zatekli su grupu radnika na raskopavanju temelja stambenog objekta dimenzija 9x6 na državnoj imovini, bez odobrenja nadležnog organa SO Ulcinj. Radnicima je naređeno da obustave dalje radove, pa je sačinjen zapisnik na licu mjesta od strane inspektora T.H.ja, a tom prilikom nije bio prisutan vlasnik. Nakon par dana, tačnije 12.01.2009.godine u istom sastavu pošli su u kontrolu na navedenoj lokaciji u B.G., kada su konstatovali da je investitor O.R. nastavio betoniranje temelja za kuću, što znači da nije postupljeno po  nalogu iz pređašnjeg zapisnika od 09.01.2009.godine kojim je bilo naređeno da se radovi obustave. Sačinjen je zapisnik i dana 12.01.2009.godine i isti je opet ostavljen na licu mjesta, jer nije bio prisutan vlasnik O.R.. Dana 26.01.2009.godine još jednom je inspekcija izašla na teren i to na području B.G. kad je opet konstatovano da je investitor O.R. nastavio sa gradnjom i pored nekoliko upozorenja.</span>
</p>
<p class="p8">
<span>	Svjedok M.A. je izjavio da radi na zadacima komunalnog redara pri Sekretarijatu za inspekcijske poslove SO Ulcinj, te da je dana 09.01.2009.godine zajedno sa inspektorom T.H.jom i kolegom R.N.om pošao u B. G. radi obavljanja poslova i radnih zadataka, a po nalogu Sekretarijata za inspekcijske poslove. Na licu mjesta u B. G. zatekli su grupu radnika na iskopavanju temelja stambenog objekta  dimenzija 9x6 m i to na državnoj imovini, bez odobrenja nadležnog organa SO Ulcinj. Radnicima je naređeno da odmah obustave dalje radove na otkopavanju temelje i sačinjen je zapisnik od strane inspektora T.H.je, a tada nije bio prisutan investitor radova. Nakon par dana, 12.01.2009.godine ponovo su otišli u kontrolu na istom lokalitetu i tada su konstatovali da je investitor predmetnih radova O. R., što su saznali od radnika koje su zatekli na objektu, a konstatovali su i da je nastavljeno betoniranje temelja za kuću.Tog istog dana na lice mjeste sačinili su zapisnik, koji su ostavili na gradilištu s obzirom da investitor objekta nije bio prisutan. Zapisnike su predali Sekretarijatu za inspekcijske poslove radi daljeg vođenja postupka. </span>
</p>
<p class="p8">
<span>	Svjedok T.H. je u bitnom izjavio da radi kao inspektor Komunalne polcije pri Sekretarijatu za inspekcijske poslove SO Ulcinj i da je dana 09.01.2009.godine zajedno sa kolegama komunalnim nadzornicima, M.A.om i R.N.om, pošao na potezu B.G., radi suzbijanja divlje gradnje i uzurpacije. Na lice mjesta su zatekli grupu radnika koja, koji su vršili iskopavanje temelja za izgradnju kuće, pa su zapisnički konstatovali zatečeno stanje, naložili da se obustave radovi i da se javna površina dovede u prvobitno stanje. Zapisnik su ostavili na lice mjesta, a kasnije je pošao u policiju kod O.S., da bi je upoznao sa tim da su bili na lice mjesta, jer mu je bilo poznato da je objekat počeo da gradi njen otac R.. S. mu je tada saopštila da ona nema nikakve veze sa tim objektom, već da je isti započeo da radi njen otac, sa njegovim sredstvima. Dana 12.01.2009.godine, ponovo su pošli na predmetni lokalitet i utvrdili da je nastavljeno sa betoniranjem temelja i ploče, pa su i 26.01.2009.godine ponovo otišli i zapisnički konstatovali da investitor ne postupa po njihovim nalozima. Sve te zapisnike je predao starješini organa i upoznao ga o stanju stvari na terenu, kako bi eventualno preduzeo druge radnje.</span>
</p>
<p class="p8">
<span>	Iz zapisnika o izvršenoj inspekcijskoj kontroli Komunalne inspekcije opštine Ulcinj br. 07 od 09.01.2009.godine, proizilazi da su komunalni inspektori T.H., R.N. i M.A., dana 09.01.2009.godine izvršili inspekcisku kontrolu u naselju B.G., i da je prilikom kontrole zatečena grupa radnika koji su vršili iskopavanje temelja za stambeni objekat dimentija 9x6 m na državnoj imovini bez odobrenja nadležnog organa SO Ulcinj, pa je naređeno investitoru, da obustavi dalji rad na otkopavanju temelja i to odmah, a da je zapsinik sačinjen na licu mjesta u odsustvu investitora.</span>
</p>
<p class="p8">
<span>	Iz zapisnika o izvršenoj inspekcijskoj kontroli Komunalne inspekcije opštine Ulcinj br.07 od 12.01.2009.godine, proizilazi da su komunalni inspektori T.H., R.N. i M.A., dana 12.01.2009.godine izvršili kontrolni pregled u vezi raskopavanju temelja za stambeni objekat u B.G. na državnoj svojini, i tom prilikom konstatovali da je O.R. nastavio betoniranje temelja za kuću, te da za to nema potrebno odobrenje nadležnog organa SO Ulcinj, kao i da nije postupio po nalogu od 09.01.2009.godine, kojim mu je bilo naloženo da obustavi dalje radove na otkopavanju temelja za kuću.</span>
</p>
<p class="p8">
<span>	Iz zapisnika o izvršenoj inspekcijskoj kontroli Komunalne inspekcije opštine Ulcinj br.07 od 26.01.2009.godine proizilazi da su komunalni inspektori T.H., R.N. i M.A., izlaskom na lice mjesta u naselju B.G. konstatovali da O.R. i pored nekoliko upozorenja je nastavio sa da betonira stambeni objekat, odnosno temelje za kuću i mrtvu ploču na državnoj imovini površine cca 8x6m2 bez odobrenja nadležnog opštinskog organa.</span>
</p>
<p class="p8">
<span>	Iz dopisa Sekretarijata za urbanizam i uređenje prostora Opštine Ulcinj br.05-1895/1-10 od 31.05.2010.godine proizilazi da ovaj Sekretarijat nije izdao građevinsku dozvolu za izgradnju stambenog objekta na kat.parceli br. 8353/1, na ime O.R.a i O.S. .</span>
</p>
<p class="p8">
<span>	Iz nalaza i mišljenja vještaka geodetske struke Bejtović Dauta od 08.02.2011.godine proizilazi da je O.R. izgradio porodičnu stambenu zgradu u površini od 73m2 na kat.parceli br.8353/1 sa LN br 1030 KO Ulcinj upisana na ime DR.Svojina, korisnik Opština Ulcinj, a da zemljište oko objekta nije ograđeno.</span>
</p>
<p class="p8">
<span>	Iz izvoda iz KE Uprave policije Područne jedinice Bar br.24-03/3-245/10-1838/2 od 11.03.2010.godine proizilazi da je O.R. osuđivan presudom Osnovnog suda u Baru K.br.126/88 od 25.02.1989.godine zbog krivičnog djela izdavanje čeka bez pokrića iz čl.172 st.2 u vezi st.1 KZ CG na kaznu zatvora od 6 (šest) mjeseci uslovno na 2 (dvije) godine, te da je okrivljena O.S. osuđivana i to presudom Osnovnog suda u Baru K br. 100/08 od 23.04.2008 godine, zbog krivičnog djela iz čl.240 st.1 tač.1 u vezi čl.23 i 49 KZ na kaznu zatvora u trajanju od 1 (jedne) godine i 6 (šest) mjeseci i presudom Osnovnog suda u Baru K br. 6/09 od 26.05.2009 godine, zbog krivičnog djela iz čl.240 st.1 tač.1 u vezi čl.23 i 49 KZ na kaznu zatvora u trajanju od 1 (jedne) godine i 6 (šest) mjeseci.</span>
</p>
<p class="p8">
<span> 	Ocjenom navoda optužbe i odbrane okrivljenog, te svih izvedenih dokaza kako pojedinačno tako i dovodeći ih u međusobnu vezu, sud je utvrdio da je okrivljeni O.R. izvršio krivično djelo građenje objekta bez građevisnke dozvole iz čl.326a Krivičnog zakonika, na način, vrijeme i mjesto kako je to predstavljeno u st.I izreke presude.</span>
</p>
<p class="p4">
<span>	Naime, sud je nesumnjivo utvrdio da je okrivljeni O.R. u prvoj polovini januara mjeseca 2009.godine u Ulcinju, u naselju B.G. na kat.parceli 8353/1 KO Ulcinj LN br.1030 upisane na ime dr. svojina korisnik opština Ulcinj, kao investitor suprotno odredbama čl.69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je izveo pripremne radove za izlivanje temelja stambenog objekta površine 73 m2, te betonirao temelje i izlio mrtvu ploču, pri čemu je bio svjestan svog djela i htio njegovo izvršenje.</span>
</p>
<p class="p4"></p>
<p class="p8">
<span>	Prednje činjenično stanje sud je utvrdio iz navoda odbrane okrivljenog O.R.a, koji se u svojoj odbrani decidno izjasnio kada i na koji način je započeo sa gradnjom predmetnog objekta, iz kojih razloga i kojim sredstvima, navodeći da se pismenim putem obratio nadležnom organu Opštine Ulcinj 2008.godine da mu dodjele plac da bi izgradio kuću za svoju kćerku, ali do kraja 2008.godine nije dobio nikakav odgovor, zbog čega je odlučio da u naselju B.G. zauzme jedan plac i počne izgradnju kuće za svoju ćerku S.. Početkom januara mjeseca 2009.godine, negdje oko božića, angažovao je grupu radnika koji su počeli iskopavanje temelja za kuću, površine oko 70m2, te da je kuću izgradio do prve ploče, odnosno izgradio je samo prizemlje i postavio ploču, za oko 20 dana. Ovakvu odbranu okrivljenog sud je prihvatio, jer je cjenio kao uvjerljivu, jasnu i logičnu, tim prije što je u svemu potvrđena iskazima svjedoka R.N.a, M.A.a i T.H.je koji su saglasno posvjedočili da su u okiru svojih dužnosti i to T.H.ja kao inspektor Sekretarijata za inspekcijske poslove, a M.A. i R.N.a kao komunalni redari, otišli u naselje B.G. i da su dana 09.01.2009.godine zatekli grupu radnika koji su vršili iskopavanje temelja za izgradnju kuće, pa su zapisnički konstatovali zatečeno stanje i zapisnik su ostavili na mjesto gdje je bila započeta izgradnja objekta. Da su u još dva navrata i to dana 12.01.2009.godine i 26.01.2009.godine, takođe, vršili kontrolu na potezu B.G. i da su tada konstatovali da su radovi na objektu investitora O.R.a nastavljeni i pored njihovih upozorenja i naloga za obustavu radova. Iskaze ovih svjedoka sud je cjenio kao uvjerljive, objektivne i logične i kao takvima poklonio im punu vjeru, jer ničim nisu dovodeni u sumnju, a dati su od službenika opštine Ulcinj, koji nisu imali apsolutno nikakvih razloga da posvjedoče drugačije, već kako je stvarno bilo, a isti su potvrđeni i materijalnim dokazima i to sa tri zapisnika o izvršenoj inspekcijskoj kontroli Komunalne inspekcije opštine Ulcinj br.07 od 09.01.2009, 12.01.2009. i 26.01.2009.godine, koje je sud cjenio kao vjerodostojne jer su sačinjeni od strane službenih lica - inspektora, u okviru svojih zakonskih ovlašćenja, a na osnovu njihovog neposrednog zapažanja na licu mjesta. Iz nalaza i mišljenja vještaka geodetske struke Bejtović Dauta, od 08.02.2011.godine sud je utvrdio da je okrivljeni O.R. sagradio porodičnu stambenu zgradu u površini od 73m2 na kat.parceli 8353/1 sa lista nepokretnosti br.1030 KO Ulcinj upisana na ime Dr.Svojina korisnik Opština Ulcinj.  Nalaz i mišljenje ovog vještaka sud cjenio kao jasan, objektivan i stručan, zasnovan na pravilima struke i nauke, pa ga je iz tih razloga u cjelosti prihvatio. Da okrivljeni O.R. nije imao građevinsku dozvolu za izgradnju stambenog objekta na kat.parceli 8353/1, sud je utvrdio iz dopisa Sekretarijata za urbanizam i uređenje prostora br.05-1895/1-10 od 31.05.2010.godine.</span>
</p>
<p class="p8">
<span>	Kod naprijed utvrđenog činjeničnog stanje, sud nalazi da su se u radnjam okrivljenog O.R.a stekli svi bitni elementi bića krivičnog djela građenje objekta bez građevinske dozvole iz čl.326a Krivičnog zakonika, jer je okrivljeni postupajući na naprijed opisan način, postupao suprotno čl.69 Zakona o uređenju prostora i izgradnji objekata, a kojim je propisano da se objekat može graditi na osnovu građevinske dozvole i tehničke dokumentacije. Cjeneći subjektivni odnos okrivljenog O.R.a prema izvršenom krivičnom djelu, sud nalazi da je okrivljeni bio svjestan svoga djela, odnosno svjestan činjenice da započinjući gradnju stambenog objekta, bez prethodno pribavljene građevinske dozvole, čini krivično djelo, pa je htio njegovo izvršenja, pri čemu se njegov psihički odnos prema učinjenom krivičnom djelu manifestuje kao direktan umišljaj.</span>
</p>
<p class="p8">
<span>	Sud je izmijenio činjenični opis optužnice i isti upodobio činjeničnom stanju utvrđenom na glavnom pretresu, kako je to bliže predstavljeno u st.I izreke presude, nalazeći pri tome da ne prekoračuje optužbu, s obzirom da je izmijenjeni opis djela u pogledu vremena izvršenja krivičnog djela u st.I izreke presude ostao u granicama onih činjenica i okolnosti na kojima se optužba zasniva, a iz kojih proizilaze zakonska obilježja krivičnog djela građenje objekta bez  građevinske dozvole iz čl. 326a Krivičnog zakonika.</span>
</p>
<p class="p8">
<span>	Odlučujući o vrsti i visini krivične sankcije za okrivljenog, sud je cijenio sve okolnosti iz čl.42 Krivičnog zakonika (olakšavajuće i otežavajuće okolnosti), pa je na strani okrivljenog  od olakšavajućih okolnosti cijenio njegove godine starosti, da ima navršenih 78 godina života, da se radi o porodičnom čovjeku, te pobude zbog kojih je djelo izvršio, da bi svojoj kćerci obezbijedio stambeni prostor, dok otežavajućih okolnosti nije bilo. Sud okrivljenom kao oteževajuću okolnost nije cijenio činjenicu što je ranije osuđivan, obzirom da je od te osude proteklo 24 godine, a što je sud utvrdio iz izvoda iz KE za okrivljenog.  Imajući u vidu prethodno navedene olakšavajuće okolnosti koje stoje na strani okrivljenog, ličnost okrivljenog i težinu izvršenog krivičnog dijela, sud nalazi da radi krivično pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu kojom mu je utvrdio kaznu zatvora u trajanju od 6 (šest) mjeseci i odredio da se ista neće izvršiti ukoliko okrivljeni u roku od dvije godine po pravosnažnosti presude ne učini neko novo krivično dijelo. Sud je stanovišta i uvjerenja da će se navedenom uslovnom osudom, kao mjerom upozorenja, dovoljno uticati na okrivljenog da ubuduće ne vrši krivična djela i na eventualne druge učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl. 52. Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.   </span>
</p>
<p class="p12">
<span>	</span><span class="s1">Kako je sud okrivljenog O.R.a oglasio krivim, to ga je na osnovu čl.226 i 229 ZKP-a obavezao na plaćanje troškova krivičnog postupka u iznosu od 77,00 eura, a koji se odnose na troškove vještačanje po vještaku geodetske struke, te sudskog paušala u iznosu od 30,00 eura, koji je sud odmjerio imajući u vidu trajanje, složenost postupka i imovno stanje okrivljenog.</span>
</p>
<p class="p13">
<span>	Sa iznijetih razloga, a na osnovu čl. 374 ZKP-a, odlučeno je kao u st.I izreke presude.</span>
</p>
<p class="p13"></p>
<p class="p8">
<span>	II. Optužnicom Osnovnog državnog tužilaštva u Ulcinju Kt.br.286/09 od 16.02.2011.godine okrivljenom O.R.u stavljeno je na teret da je kao saizvršilac izvršio krivično djelo protivpravno zauzimanje zemljišta  iz čl. 254. st.1. u vezi čl.23 Krivičnog zakonika. </span>
</p>
<p class="p8">
<span>	Naime za krivično djelo protivpravno zauzimanje zemljišta iz čl. 254 st.1 Krivičnog zakonika, propisana  je novčana kazna ili kazna zatvora do jedne godine. Članom 124 st.1 tač.7  Krivičnog zakonika, propisano je da se krivično gonjenje ne može preduzeti kada proteknu 2 (dvije) godine, od izvršenja krivičnog djela za koje se po zakonu može izreći kazna zatvora do 1(jedne) godine ili novčana kazna, a čl. 125 st. 6 istog zakona propisano je da zastarjelost krivičnog gonjenja nastaje u svakom slučaju kada protekne dvostruko vrijeme koje se po zakonu traži za zastarjelost krivičnog gonjenja. </span>
</p>
<p class="p8">
<span>	Sud je u postupku nesumnjivo utvrdio da je okrivljeni O.R. ovo krivično djelo izvršio u prvoj polovini januara mjeseca 2009.godine, kada je započeo gradnju predmetnog objekta,  a glavni pretres je završen dana 16.05.2013 godine. Imajući u vidu da se u konkretnom slučaju radi o trajnom krivičnom djelu, to znači  da je glavni pretres završen nakon isteka rokova navedenih u čl.124 st.1 tač.7 i 125 st.6 Krivičnog zakonika.</span>
</p>
<p class="p8">
<span>	Cijeneći sve naprijed navedeno, u odnosu na krivično djelo protivpravno zauzimanje zemljišta  iz čl. 254. st.1 u vezi čl.23 Krivičnog zakonika, primjenom čl.372 tačka 3 ZKP-a, odlučeno je kao u st.II izreke presude, odnosno odbijena je optužba, jer je nastupila apsolutna zastarjelost krivičnog gonjenja.</span>
</p>
<p class="p5">
<span>	</span><span class="s2">Shodno čl. 230 st.1 ZKP-a odlučeno je da troškovi krivičnog postupka u ovom dijelu padaju na teret budžetskih sredstava suda.</span>
</p>
<p class="p14">
<span>III. Kako je zastupnik optužbe nakon provedenog dokaznog postupka izjavio da odustaje od krivičnog gonjenja protiv okrivljene O.S. za krivična djela građenje objekta bez građevinske dozvole iz čl.326a u sticaju sa krivičnim djelom protivpravno zauzimanje zemljišta iz čl.254 st.1 u vezi čl.23 Krivičnog zakonika, to je sud na osnovu čl.372 tač.1 Zakonika o krivičnom postupku, odlučio kao u  stavu III. izreke ove presude, odnosno prema okrivljenoj O. S. odbijena je optužba.</span>
</p>
<p class="p8">
<span>	Shodno čl. 230 st.1 ZKP-a odlučeno je da troškovi krivičnog postupka u ovom dijelu padaju na teret budžetskih sredstava suda.</span>
</p>
<p class="p15">
<span>Sa iznjetih razloga odlučeno je kao u izreci presude.</span>
</p>
<p class="p15"></p>
<p class="p16">
<span>OSNOVNI SUD U ULCINJU</span>
</p>
<p class="p17">
<span>Dana 20.05.2013.godine</span>
</p>
<p class="p4">
<span>ZAPISNIČAR,									S U D I J A,</span>
</p>
<p class="p4">
<span>Markoč Roza,s.r.						                              Amir Đokaj,s.r.</span>
</p>
<p class="p4"></p>
<p class="p4">
<span>PRAVNA POUKA:   Protiv ove presuda dozvoljena je žalba,  u roku od 8 dana od dana 				prijema prepisa iste, Višem sudu u Podgorici, a preko ovog suda.</span>
</p>
<p class="p4"></p>
<p class="p18"></p>
<p class="p18">
<span>        ZTO</span>
</p>
<p class="p18">
<span>Markoč Roza  </span>
</p>
<p class="p19"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.13/2012</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni, u vijeću sastavljenom od sudije Predraga Tabaša, kao predsjednika vijeća, sudija Đurđić Katarine i Dalinović Senke kao članova vijeća, uz učešće Slobodanke Novičić, kao zapisničara, u krivičnom predmetu protiv optuženog Š. Z.,</span><span class="span2"> </span><span class="span1">iz N., kojeg brani D. M., advokat iz N., zbog krivičnog djela teško ubistvo iz čl.144 st.1 tač.3 Krivičnog zakonika Crne Gore i optuženog R. S.,</span><span class="span2"> </span><span class="span1">iz N., kojeg brane M. V. i S. P., advokati iz B., zbog krivičnog djela ubistvo u pokušaju iz čl.143 u vezi čl.20 Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br.4/08 od 11.04.2008.godine, koje je na glavnom pretresu zastupao Željko Tomković, zamjenik Višeg državnog tužioca u Podgorici, nakon održanog glavnog i javnog pretresa, započetog dana 18.06.2014.godine, završenog 17.12.2014.godine, nakon tajnog vijećanja i glasanja, dana 29.12.2014.godine, donio je i istog dana, u prisustvu zastupnika optužbe, oštećenog V. M. i njegovog punomoćnika adv. V. P., javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p style="text-align:center;">
<span class="span1">I</span>
</p>
<p>
<span class="span1">Optuženi:</span>
</p>
<p>&nbsp;</p>
<p>
<span class="span1">Š. Z., od oca M. i majke V., rođene N., rođen ....godine u N..., sa prebivalištem u B...-V... V..., državljanin Crne Gore, razveden, otac dvoje maloljetne djece, po zanimanju mašinski tehničar, nezaposlen, završio srednju mašinsku školu, srednjeg imovnog stanja, osuđivan presudom Osnovnog suda u Nikšiću K.br.470/00 od 06.03.2001.godine, zbog krivičnog djela ugrožavanje javnog saobraćaja iz čl.172 st.1 KZ RCG na 40 dana zatvora uslovno na jednu godinu i presudom istog suda K.br.145/01 od 14.02.2002. godine, zbog krivičnog djela falsifikovanje isprave iz čl.207 st.3 u vezi st.1 KZ RCG na 30 dana zatvora, nalazio se  u pritvoru od 12.01.2008. godine od 11,00 časova do 01.12.2011. godine.</span>
</p>
<p>&nbsp;</p>
<p>
<span class="span1">R. S., od oca S. i majke S., rođene R., rođen .... godine u N..., gdje je i nastanjen Ul. ... c... ..., državljanin Crne Gore, neoženjen, bez djece, pismen, završio srednju mašinsku školu, po zanimanju mašinski tehničar, nezaposlen, srednjeg imovnog stanja, ranije neosuđivan, nalazio se u pritvoru od 02.06.2008.godine od 09,00 časova do 01.12.2011. godine.</span>
</p>
<p>&nbsp;</p>
<p style="text-align:center;">
<span class="span1">K r i v i   s  u</span>
</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 12.01.2008. godine, oko 02,30 časova, u N., u naselju K..., optuženi Š. Z. s umišljajem lišio života oštećenog K. M., a optuženi R. S., sa umišljajem pokušao da liši života oštećenog V. M., na način što su nakon što je Š. B. prilikom susreta sa oštećenim V. M., na ulaznim vratima kafe – bara „V...“, istog stisnutom pesnicom udario u predjelu lica, optuženi S. i optuženi R. se mašili oružja i to optuženi Š. pištolja marke «CZ», mod. 99, cal. 9mm PARA, nepoznatog fabričkog broja, a optuženi R. automatske puške cal. 7,62x39mm, da bi potom optuženi R. iz navedene puške ispalio više projektila, od kojih jedan u pravcu oštćenog V., koji se nalazio u blizini ulaznih vrata kafe – bara „V...“, koji ga je pogodio, nanijevši mu tešku tjelesnu povredu u vidu strijelne rane – prostreline u predjelu desne butine, dok je istom prilikom optuženi Š. Z. iz navedenog pištolja, sa ulaznih vrata kafe bara „V...“ ispalio više projektila u pravcu unutrašnjosti lokala, od kojih projektila je jedan pogodio oštećenog K. M., koji se nalazio u unutrašnjosti kafe bara, nanijevši mu tešku tjelesnu povredu u vidu rane ustreline u lijevom slabinskom predjelu, kojom prilikom je nastupila smrt usljed iskrvavljenja iz rascjepa krvnih sudova duž kanala strijelne rane – ustreline.</span>
</p>
<p>
<span class="span1"></span>
</p>
<p>
<span class="span1">- čime je optuženi Š. Z. izvršio krivično djelo – ubistvo iz člana 143. Krivičnog zakonika, a optuženi R. S. krivično djelo – ubistvo u pokušaju iz člana 143. u vezi člana 20. Krivičnog zakonika.</span>
</p>
<p>&nbsp;</p>
<p>
<span class="span1">Pa ih sud primjenom citiranih zakonskih odredbi, te odredbi čl. 2,4,5,6,7,8,15,32,36,42. i 51. Krivičnog zakonika, te odredbi čl. 226,229,239. i 374. Zakonika o krivičnom postupku.</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">- Optuženog Š. Z., na kaznu zatvora u trajanju od 12 (dvanajest) godina, u koju kaznu mu se uračunava vrijeme provedeno u pritvoru počev od 12.01.2008. godine do 01.12.2011. godine.</span>
</p>
<p>&nbsp;</p>
<p>
<span class="span1">- Optuženog R. S., na kaznu zatvora u trajanju od 5 (pet) godina, u koju kaznu mu se uračunava vrijeme provedeno u pritvoru, počev od 02.06.2008. godine do 01.12.2011. godine.</span>
</p>
<p>&nbsp;</p>
<p>
<span class="span1">Dužni su optuženi da na ime troškova krivičnog postupka-sudskog paušala plate ovom sudu novčani iznos od po 200,00 eura, te da na ime ostalih troškova krivičnog postupka solidarno plate novčani iznos od 2.518,50 eura, a optuženi Š. Z. i iznos od 25,02 eura, sve u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Oštećena porodica K. i oštećeni V. M. se radi ostvarivanja imovinsko pravnog zahtjeva, upućuju na redovnu gradjansku parnicu. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.4/08 od 11.04.2008.godine, optuženom Š. Z., stavljeno je na teret da je izvršio krivično djelo teško ubistvo iz čl. 144. st. 1. tačka 2. i 3. Krivičnog zakonika Crne Gore, a optuženom R. S. krivično </span><span class="span1">djelo teško ubistvo u pokušaju iz čl. 144. st. 1. tačka 2. i 3. u vezi čl. 20. Krivičnog zakonika Crne Gore. Zastupnik optužbe je u završnoj riječi na glavnom pretresu koji je i održan dana 21.06.2011. godine, izmijenio činjenične navode i pravnu kvalifikaciju djela u odnosu na ove optužene na način, što je optuženom Š. Z. stavi na teret izvršenje krivičnog djela teško ubistvo iz čl. 144. tačka 3. Krivičnog zakonika Crne Gore, a optuženom R. S. krivično djelo teško ubistvo u pokušaju iz čl. 144. tačka 3. u vezi čl. 20. Krivičnog zakonika Crne Gore. U završnoj riječi na glavnom pretresu od 17.12.2014. godine, zastupnik optužbe je činjenično i pravno izmijenio optužnicu u odnosu na optuženog R. S. na način, što je radnje optuženog bliže opisane u izreci ove presude kvalifikovao kao krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore i pri tako izmijenjenoj optužnici u cjelosti ostao do završetka glavnog pretresa, predlažući sudu da optužene oglasi krivim i osudi po zakonu.</span>
</p>
<p>&nbsp;</p>
<p>
<span class="span2">Predstavnik porodice oštećene porodice pokojnog K. M.,</span><span class="span1"> njegov brat K. M. je u završnoj riječi naveo, da se u ime oštećene porodice pridružuje krivičnom gonjenju u odnosu na oba optužena, jer smatra da je tokom postupka utvrdjeno da su oba odgovorna za smrt njegovog brata pok. K. M., tražeći od suda da pravda bude zadovoljena, odnosno, da optuženi budu oglašeni krivim i osudjeni, dok se za imovinsko pravni zahtjev izjasnio, da će porodica isti ostvariti u posebnom postupku.</span>
</p>
<p>&nbsp;</p>
<p>
<span class="span2">Svjedok-oštećeni V. M. se </span><span class="span1">u završnoj riječi izjasnio, da se u konkretnom slučaju radilo o organizovanom pokušaju ubistva od strane optuženog R. S., koji je sa puškom u gepeku došao ispred lokala, te da je oštećeni K. M. te noći poginuo isključivo zbog njega. </span>
</p>
<p>&nbsp;</p>
<p>
<span class="span2">Punomoćnik oštećenog V. M.,</span><span class="span1"> </span><span class="span2">adv. V. P.</span><span class="span1"> je u završnoj riječi naveo, da je provedenim dokazima nesumnjivo utvrdjeno, da je optuženi R. S. počinio krivično djelo stavljeno mu na teret optužnicom, pa je predložio sudu da ovog optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span2">Optuženi Š. Z.</span><span class="span1">, je u odbrani u predkrivičnom postupku naveo, da je dana 11.01.2008.godine, oko 21,30 časova, bio u lokalu “D... f...”, u N..., sa svojim društvom, gdje je ostao nekih 2-3 sata, da bi na insistiranje Šćekić Bojana, poslije ponoći, otišao u lokal “V...”, koji se nalazi u K..., njegovim vozilom marke “M...”. Dolaskom ispred lokala primijetio je ispred parkirano vozilo “defender” za kojeg je pomislio da je policijski, na kojem su bila otvorena zadnja vrata i vrata suvozača i neku gužvu, pa je prišao prozoru lokala i vidio službenika policije, K. Č. i R. S. koji se gurao i čupao sa nekim njemu nepoznatim licem. Ispred lokala je vidio i M., kojem ne zna ime, nakon čega je ušao u lokal i primijetio Z. R. i jednog čovjeka kako leži na podu, dok se V. M. nalazio pored šanka, u neposrednoj blizini ovog lica koje je ležalo, pa je V. rekao da se pomjeri, nakon čega je prišao momku koji je ležao i pozvao prisutne da mu pomognu da ga unesu u vozilo, nakon čega su mu pomogli K. Č. i Đ. D., koji je vozilom naišao ispred lokala, pa su ovog momka ubacili u njegovo vozilo, a on je sa Š. otišao u lokal “D... f...”. Kritičnom prilikom on nije pucao, što mogu potvrditi svjedoci K. Č. i Z. R., a prilikom dolaska ispred lokala čuo je pucnjavu koja se desila iza njegovih leđa, tako da nije mogao vidjeti ko je pucao. Posljednjih 5-6 dana nije koristio nikakva eksplozivna sredstva, osim što je u vrijeme božićnih praznika sa djecom palio vatromet i bacao petarde.</span>
</p>
<p>&nbsp;</p>
<p>
<span class="span1">U odbrani u prethodnom postupku pred istražnim sudijom Višeg suda u Podgorici, optuženi je naveo, da kritičnom prilikom nije pucao, niti je imao razloga da bilo koga ubije, pa ni V. M. i K. M., da se ispred lokala “V...” sreo sa inspektorom K. Č., sa kojim se rukovao, a pozdravio se i sa gazdom lokala, S., da je tom prilikom zajedno sa Č. K. pokušavao da spriječe jednog momka da ne puca, čije ime nije mogao da kaže, obzirom da je sa istim u rodbinskoj vezi. Objasnio je da je momak koga je sprečavao da puca imao automatsku pušku, ali da taj momak nije Š. B., a da je ovog momka sa puškom vidio u vrijeme događaja ispred kafića, ali da je tu bilo još ljudi, mada ni kod koga od prisutnih nije vidio oružje, osim ovog momka sa puškom. Dalje je naveo i objasnio, da mu je optuženi R. S. šurak, sa kojim se ne druži, kao ni sa njegovom rodbinom, jer su isti bili protiv udaje sestre optuženog R. za njega. Poznaje V. M., sa kojim se pozdravlja prilikom susreta i sa kojim nikad nije imao svađu ili sukob, s tim što između njih nije bilo prisnih druženja zbog odnosa između porodica R. i V.. Dalje je naveo, da je do pucnjave došlo ispred vrata lokala “V...”, gdje je bio opšti metež i gdje su oni gurali ovog momka sa puškom, čije ime nije želio da kaže, ali da ne zna da li je taj momak pucao, te da su oko njega “zviždali” meci kada je krenuo da uđe u kafić sa K. Č., a projektile je čuo i kada je ušao u kafić i sagao se da pomogne jednom momku koji je ležao. Te večeri ni on ni Š. nijesu imali pištolj, a policiji se javio nakon što ga je supruga pozvala, obzirom da se nalazio u kafiću “Dž... f...”. Objasnio je, da je ispred lokala “V...” vidio R. S., te da zapravo misli, a što je čuo i u policiji, da je ispred lokala “V...” pucao neki M., a da je on sprečavao onog momka sa puškom da ne puca na način što je rukama hvatao oružje, a isto to je radio i inspektor K., nakon čega se sagao i krenuo prema unutrašnjosti lokala, gdje je zatekao onog momka da leži na podu. </span>
</p>
<p>&nbsp;</p>
<p>
<span class="span1">Na glavnom pretresu održanom dana 22.12.2008. godine, kao i u svojoj odbrani sa zapisnika o glavnom pretresu od 10.02.2011. godine, 06.06.2012. godine, optuženi je naveo, da je sa Š. B., svojim vozilom “M...”, oko 01,00 časova, došao ispred lokala “VS” u K..., da su zbog gužve vozilo parkirali malo dalje od lokala, a onda se uputili prema istom, gdje su se na vratima susreli sa V. M., koji je, nakon što ih je vidio, podigao svoju duksericu, a u predjelu njegove desne strane, za pojasom, vidio mu je pištolj neke svijetle boje. V. je rukom krenuo za pojas i uspio da ruku stavi na dršku pištolja, nakon čega ga je on, sa svoje obije ruke, uhvatio za ruku kojom je dohvatio drušku pištolja, u namjeri da ga spriječi da izvadi pištolj, a da ne zna šta je tome bio povod, obzirom da sa V. nikada nije imao sukob. Došlo je do trzanja i guranja između njih dvojice, nakon čega padaju, a sve se to dešava ispred ulaznih vrata lokala. Dok su on i V. padali, čuo je jedan pucanj iza sebe, a kada su pali na beton, čuo je i još nekoliko pucnjeva, koji su po njegovoj procjeni takođe dolazili negdje iza njega, a bili su jedan za drugim. Kako je bio u šoku, pustio je V., koji je ušao u lokal, a dok se dizao sa zemlje, čuo je još nekoliko pucnjeva, dva-tri, koji su takođe dolazili odpozadi i čuli se iz daljine. U momentu kada je ustao bio je po lijevoj strani lokala “V...”, kada, na metar od njega, po desnoj strani, vidi M. M. sa pištoljem u ruci, a koji pištolj je bio tamne boje, dok je cijev pištolja bila okrenuta prema zemlji pod nekim blagim uglom, a M. se nalazio u blizini vrata kafića na nekih metar-dva. Nakon što se okrenuo na suprotnu stranu, iza sebe je vidio optuženog R. S., na nekih 7-8 metara, koji u ruci drži pušku, spuštenu uz desnu nogu, prema zemlji. Primijetio je da ljudi izlaze iz lokala i da je nastala  pometnja, nakon čega je on ušao u lokal,  u kojem je bio inspektor Č. K., i odmah, sa desne strane vrata lokala, vidio pokojnog K. kako leži. Istog je podigao, zajedno sa K., nakon čega su prišla još dva momka da mu pomognu, pa su ga iznijeli vani i ubacili u vozilo Đ. D., koji je naišao. Nije vidio šta se </span><span class="span1">desilo sa Š. B., a našao ga je kako leži pored jedne prodavnice u sklopu kafane “V...” i primijetio je da je bio krvav u predjelu glave, pa mu je pomogao da ustane. Nije ga pitao šta se desilo, niti mu je Š. objašnjavao kako je povrijeđen, već ga je odbacio do kafića “Dž... f.”, obzirom da isti nije htio da ide kući. Krenuo je prema svojoj kući kada ga je neko od drugova pozvao telefonom i rekao mu da ga traži policija povodom događaja ispred lokala “V...”, pa se uputio u stanicu policije. Pokojnog K. M. nije poznavao i nikad ga u životu nije vidio, a kritične večeri kod sebe nije imao oružje, niti je on lice koje je ubilo K., a u policiju je pozvan da se javi u svojstvu građanina i tada se već znalo da je na K. pucao M., a pominjalo se ime M. M.. </span>
</p>
<p>&nbsp;</p>
<p>
<span class="span1">Na glavnom pretresu održanom dana 28.02.2013. godine, optuženi Š. Z. je uglavnom ponovio prethodno navedene odbrane, s tim što je dodao i objasnio, da je kritične noći, a nakon što se pucnjava završila, čuo kako inspektor K. govori "pogodjen je, pomozite", zbog čega je ušao u lokal i vidio povrijedjenog sada pok. K. M. sa inspektorom K., kao i Đ. D. fotografom iz N... koji je stajao na vratima, i pomogao im da iznesu K. iz lokala, nakon čega su ga vozilom O., koje je bilo najbliže prevezli do bolnice. Optuženi je dalje naveo, da je te noći vidio i M. M. i to u trenutku kada je začuo pucanj iza svojih ledja, koji je stajao na nekih 2-3 koraka sa njegove lijeve strane, naspram ulaza u lokal "V...", kako u desnoj ruci drži crni pištolj i kako taj pištolj spušta ka zemlji. U tom trenutku vidi i optuženog R. S. koji se nalazio nešto malo ukoso od M. po lijevoj strani na nekih 7-8 metara od njega, kako u desnoj ruci drži automatsku pušku sa ustima cijevi okrenutoj ka zemlji, niz desnu nogu. Dalje je naveo i objasnio, da te noći kod sebe nije imao nikakav pištolj, niti bilo kakvo drugo oružje, da pištolj iz koga je K. ubijen nije njegov, navodeći da svi dobro znaju, da je K. M. ubio M. M., koji je pritom u dobrim odnosima sa oštećenim V. M..</span>
</p>
<p>&nbsp;</p>
<p>
<span class="span1">Objašnjavajući razlike u odbranama u prethodnom postupku i na glavnom pretresu, optuženi je naveo, da je prilikom davanja odbrane u predkrivičnom i prethodnom postupku bio u šoku od predmetnog događaja, jer je lažno optužen zbog izjave V., a inače je prije toga imao tragediju u porodici, kada mu je umro brat, navodeći da je tačno da je ispred lokala sreo S., jednog od gazdi lokala, ali da ne može da se sjeti da li je to bilo prije ili poslije pucnjave, te da nije tačno da je izjavio istražnom sudiji da je sa K. Č. pokušavao da spriječi jednog momka da ne puca i da ne može da kaže ime tog momka, već je izjavio, a što je jedino i tačno, da je sa K. Č. ušao u kafić i pomogao pokojnom K., koji je u tim momentima još bio živ. Ne zna zašto je drugačije konstatovano u njegovim izjavama, ali je tu izjavu potpisao i dao u prisustvu branioca, ali to što piše sigurno nije izjavio. Takođe, nije tačno da je bilo koga sprečavao ispred kafića da ne puca, osim onoga što se desilo između njega i V. M.. Ne zna zašto je u izjavi koju je dao u policiji izjavio da je V. M. vidio pored pokojnog K., u neposrednoj blizini šanka i da mu je rekao da se pomjeri, jer to nije tačno. V. uopšte nije bio u kafiću, a nije umio da objasni zašto to stoji u njegovoj izjavi iako je prilikom saslušanja u policiji i kod istražnog sudije bio prisutan njegov branilac, koje je zapisnike bez primjedbi potpisao. Naveo je, da nije tačno ono što je izjavio istražnom sudiji da je hvatao rukama za oružje lice koje je htjelo da puca iz puške i da je to radio inspektor K.. Ne zna u šta je bio obučen kritične večeri, ali je u toj istoj garderobi bio i kada se javio u stanicu policije, kada je od njega oduzeta garderoba i obuća. Objasnio je da optuženog M. M. zna iz viđenja i da je i ranije govorio da je pucao neki M., a da se radi o M. M. saznao je nakon događaja u policiji, gdje nije pominjao neke detalje koje je iznio na glavnom pretresu, jer je očekivao da će se sve razjasniti i otkriti pravi krivac. </span>
</p>
<p>&nbsp;</p>
<p>&nbsp;</p>
<p>
<span class="span1">Branilac optuženog Š. Z. adv. M. D. je u završnoj riječi naveo, da nema dokaza da je njegov branjenik izvršio krivično djelo koje mu se stavlja na teret, navodeći,  da je sam optuženi Š. tokom postupka bio kategoričan da on nije izvršio predmetno krivično djelo, dok se iz iskaza saslušanih svjedoka utvrđuje, da je kritične večeri optuženi M. imao pištolj u ruci, sa kojim je lišen života oštećeni K., a da pri tome nijedan od saslušanih svjedoka, bilo direktno bilo indirektno, nema saznanja da je optuženi Š. kritične večeri imao pištolj i pucao, već to jedini tvrdi oštećeni V. M., čiji iskaz je neistinit i sračunato dat, pa se na njemu ne može zasnivati presuda. Dalje je naveo, da se i nakon ponovnog postupka opravdano postavlja pitanje, da li je mjesto koje je oštećeni V. pokazivao i sa kojeg je navodno optuženi Š. ispalio hitac u pok. K., može dovesti do nastanka strijelnog kanala utvrdjenog tokom postupka, a posebno kada se ima u vidu nalaz vještaka, da je do takvog strijelnog kanala došlo naginjanjem tijela oštećenog, stoga je predložio sudu da optuženog Š. oslobodi od optužbe, jer provedenim dokazima nije nesumnjivo utvrdjeno, da je počinio krivično djelo za koje je optužen. </span>
</p>
<p>&nbsp;</p>
<p>
<span class="span1">Optuženi Š. Z. je u cjelosti prihvatio završnu riječ svog branioca.</span>
</p>
<p>&nbsp;</p>
<p>
<span class="span2">Optuženi R. S.</span><span class="span1"> je, u odbrani na ranijim glavnim pretresima i glavnom pretresu od 28.02.2013. godine naveo, da je kritične večeri bio u lokalu “D...” u N..., gdje je sa društvom sjedio negdje do 02,00 časa, ali da u lokalu nije primijetio V. M.. Po izlasku iz lokala sreo je svog dobrog druga M. M., sa kojim se nije dugo vidio i koji inače studira u Beogradu, pa su njegovim vozilom marke “D...” otišli u kafe bar “V...”, u naselju K..., obzirom da je bilo kasno i da u to vrijeme radi samo ovaj kafić. Svojim autom je došao do ispred ulaznih vrata kafića “V...”, gdje je M. izašao, a on se vratio u rikverc kako bi parkirao auto, jer je ispred bilo puno auta, kada čuje dva-tri pucnja. Kada je izašao iz auta, ispred kafića je vidio 6-7 momaka, od kojih su neki bili na zemlji a neki su stajali, a on se od njih nalazio na udaljenosti 6-8 metara, pa kako je padala kiša, a osvjetljenje bilo slabo, nije mogao da vidi o kome se radi. Sve to mu je izgledalo kao da je tu bila neka tuča, pa je pomislio da se nešto desilo njegovom drugu M., iako ga nije mogao primijetiti među tim momcima, tako da je iz gepeka svog vozila izvadio automatsku pušku i želeći da preplaši ove momke, opalio 2-3 metka u vazduh, kada mu prilazi K. Č., kojeg poznaje kao inspektora iz policije i još jedan čovjek, koji mu govore da ne puca, a on njima odgovara da neće. Pušku drži u ruci, uz nogu, dok je cijev puške okrenuta prema zemlji i kreće prema mjestu gdje je primijetio onu gužvu, kada mu u susret dolazi M., od pravca ulaznih vrata kafića, jer se tamo i nalazila ona gužva, sa pištoljem u ruci, a radilo se o povećem pištolju crne boje, a iza M. vidi Š. B., koji stoji sa lijeve strane vrata i drži se za glavu. M. je bio preplašen i uspaničeno je govorio “ajmo odavde, ajmo odavde”, nakon čega su ušli u vozilo “d.” i udaljili se. Kada ga je pitao šta se desilo, isti mu je odgovorio “jesi li vidio, zamalo me ubi V.”, te da je nakon toga i on pucao, pa pretpostavlja da je pucao na V. M., imajući u vidu njegovu priču. Nije primijetio šta je M. uradio s pištoljem, ali je on svoju automatsku pušku, u mjestu zvanom D..., sa mosta, bacio u rijeku Z.., nakon čega je M. odbacio kući, poslije čega se sa istim više nije vidio. Što se tiče puške koju je imao u gepeku svog vozila, istu mu je kritičnog dana dao jedan njegov rođak kao zalogu na ime duga. Objasnio je da kritične večeri nije ni vidio ni sreo optuženog Š., koji je inače njegov zet, jer je oženio njegovu rođenu sestru. Sa V. M. nije imao svađa niti sukoba, ali između njihove dvije porodice postoje od ranije svađe, dok je sa </span><span class="span1">zetom u normalnim odnosima. Kritičnom prilikom je iz puške ispalio 2-3 projektila, a možda i četiri, ali je sve projektile ispalio u vis. Ne zna da li je vlasnik lokala “D...”, D. L., kritične večeri izbacio iz lokala oštećenog V.. </span>
</p>
<p>&nbsp;</p>
<p>
<span class="span1">Branilac optuženog R. S., adv. P. S. je u završnoj riječi naveo,  da navodi optužnice nijesu potvrdjeni izvedenim dokazima, a da su činjenični i pravni zaključci dati u dvije ranije presude kompromitovani izvedenim dokazima u trećem postupku, te je stoga predložio sudu, da optuženog R. S. oslobodi od optužbe za krivično djelo za koje je optužen.</span>
</p>
<p>&nbsp;</p>
<p>
<span class="span1">Optuženi R. S. je u cjelosti prihvatio završnu riječ svog branioca.</span>
</p>
<p>&nbsp;</p>
<p>
<span class="span1">U dokaznom postupku sud je: saslušao ovlašćenog predstavnika oštećene porodice K. N., svjedoka M. M., na saglasan predlog stranaka pročitao iskaz svjedoka oštećenog V. M., svjedoka Ž. N., V. D., K. A., Đ. D., K. R., V. D., U. V., K. S., Š. B., Z. R., U. S., K. Č., V. D., B. M., O. B. i M. R., pročitao zapisnik o uviđaju istražnog sudije Višeg suda u Podgorici Kri.br.6/08 od 12.01.2008. godine, zapisnik o uviđaju Uprave policije PJ Nikšić Ku.br.20 od 12.01.2008.godine, službenu zabilješku Uprave policije PJ Nikšić od 12.01.2008. godine i dvije potvrde od 12.02.2008. godine o privremeno oduzetim predmetima od optuženog Š. Z., izvršio uvid u fotodokumentaciju Uprave policije PJ Podgorica br.17-28-244-34/57, od 12.01.2008.godine i br.29/08 od 12.01.2008.godine i izvršio uvid u skicu lica mjesta, pročitao izvještaj Uprave policije - Odsjek za kriminalističko tehnička vještačenja br.58-08 sa fotoelaboratom vještaka medicinske biohemije F. R., pročitao izvještaje o analizi parafinskih rukavica Uprave policije - Odsjek za kriminalističko tehnička vještačenja br.111/08, br.59/08, br.50/08, br.109/08, br. 49/08 i br.50/08, te neposredno saslušao sudskog vještaka I. Lj., pročitao izvještaj Kliničkog centra Crne Gore - Odjeljenja za sudsku medicinu br.49 od 14.01.2008.godine o analizi alkohola u krvi pokojnog K. M., pročitao obdukcioni zapisnik S.br.9/08 od 15.01.2008.godine sačinjen od strane vještaka sudske medicinske prof. dr. Š. M. i njegov nalaz i mišljenje od 29.01.2008.godine i nalaz i mišljenje od 07.12.2009.godine, te neposredno saslušao ovog vještaka na glavnom pretresu, pročitao izvještaj Uprave policije - Odsjek za kriminalističko-tehnička vještačenja br.108/08, izvještaj o vještačenju br.60/08 i nalaz i mišljenje o balističkom vještačenju pištolja marke “CZ” kalibra 9 mm, br.634/09, te neposredno saslušao sudskog vještaka balističara M. M., izvršio uvid u skenirane fotografije br.7 i 8 u fotodokumentaciji br.17-28-244-34/57 od 12.01.2008.godine, koja je urađena povodom obdukcije pokojnog K. M.; pročitao zapisnik o rekonstrukciji događaja na licu mjesta od 01.12.2009.godine, i izvršio uvid u fotodokumentaciju Uprave policije PJ Nikšić br.827/09 od 16.10.2009.godine i skicu lica mjesta, sačinjene povodom pomenute rekonstrukcije, pročitao izvještaj o balističkom vještačenju br.M23/09, sudskog vještaka balističara M. M., sačinjen povodom izvršene rekonstrukcije, te neposredno sasušao ovog vještaka na glavnom pretresu, pročitao zapisnik o pretresanju stana koji koristi optuženi M. M. Uprave policije PJ Nikšić Ku.br.175 od 27.02.2009.godine i potvrdu Uprave policije PJ Nikšić Ku.br.175 od 27.02.2009.godine, o privremeno oduzetim predmetima od optuženog M. M., na saglasan predlog stranaka pročitao nalaz sudskog vještaka elektronike i telekomunikacije B. P., dat na glavnom pretresu od 31.03.2010.godine, pročitao zapisnik o rekonstrukciji dogadjaja na licu mjesta K.br. 13/12 od 15.11.2013. godine i izvršio uvid u fotodokumetnaciju i skicu lica mjesta Uprave policije PJ Nikšić broj 953/13 od 15.11.2013. godine, pročitao nalaz i mišljenje stalnog sudskog vještaka </span><span class="span1">balističara B. B. broj B-06/16 od 03.12.2013. godine, sačinjenog nakon obavljene rekonstrukcije na licu mjesta i izvršio uvid u skice lica mjesta i fotodokumentaciju koja je sastavni dio nalaza, dopunu balističkog vještačenja od 07.07.2014. godine i 01.09.2014. godine, te neposredno saslušao ovog vještaka na glavnom pretresu, nalaz i mišljenje stalnog sudskog vještaka medicinske struke prof. dr. K. M. od 23.02.2014. godine sačinjenog povodom izvršene rekonstrukcije sa lica mjesta, te neposredno saslušao ovog vještaka na glavnom pretresu, pročitao izvode iz kaznene evidencije Uprave policije PJ Nikšić na ime optuženih Š. Z. i R. S..</span>
</p>
<p>&nbsp;</p>
<p>
<span class="span2">Predstavnik oštećene porodice pokojnog K. M., njegov otac K. N.</span><span class="span1">, je u svom iskazu na glavnom pretresu naveo, da se u ime oštećene porodice pridružuje krivičnom gonjenju protiv optuženih Š. Z. i R. S., obzirom, da za porodicu oni predstavljaju grupu koja je organizovano došla na lice mjesta, dok se u odnosu imovinsko pravnog zahtjeva izjasnio da će isti naknadno postaviti.</span>
</p>
<p>&nbsp;</p>
<p>
<span class="span2">Svjedok-oštećeni V. M.</span><span class="span1"> je u svom iskazu u prethodnom postupku naveo, da je kritične večeri sa Ž. N. bio u  kafiću “D...”, gdje se nalazio i optuženi R. S., sa kojim odavno ima loše odnose, pa je sa tog razloga odlučio da napusti lokal, da ne bi došlo do konflikta između njega i optuženog R.. Nakon toga je otišao za svog druga, pokojnog K. M., da bi njih dvojica, sa još nekoliko drugova, otišli u diskoteku “T...”, gdje su im se pridružili V. D. i Ž. N.. Negdje oko 01,00 čas, kada su odlazili iz diskoteke “T...”, sreli su V. D., kojega je pozvao da pođe sa njima u kafić “V...”, u naselju K..., tako da je V. svojim kolima krenuo za njima. Kada su došli u lokal “V...”, stali su pored šanka, između druge i treće lože, gledano sa ulaza. U lokalu je bilo dosta ljudi koji su sjedjeli u ložama i stajali pored šanka. U jednom momentu je primijetio da ispred lokala dolazi jedno vozilo koje je ličilo na policijski defender, a i ostali su prokomentarisali da dolazi policija. Ranije je primijetio da je u kafiću, u prvoj loži od ulaznih vrata, sjedio i jedan inspektor nikšićke policije. Vidjevši “d...”, pomislio je da će policija da ga kontroliše, pošto se i ranije često dešavalo da ga kontrolišu prilikom prelaska granice i u gradu, pa je odlučio da izađe ispred lokala, kako bi ga tamo kontrolisali, ukoliko je za to postojala potreba. Na ulaznim vratima, dok je još bio sa unutrašnje strane, sreo se sa Š. B., koji je došao spolja i koji ga iznenada, bez ikakvog povoda, udara šakom dva puta u predjelu usana, od kojih udaraca se povukao unazad vrlo malo i u kojem trenutku, ispred lokala, čuje jedan–dva pucnja. Nakon toga nailazi optuženi R. S., koji u rukama drži automatsku pušku, uperenu u njegovom pravcu, iz koje ispaljuje jedan projektil i pogađa ga u predjelu desne noge u blizini kuka, govoreći nešto u smislu “sad ću da te ubijem, vrijeme je više”. Nakon što je pogođen on se povukao unazad, u unutrašnjost kafića, prema mjestu gdje je ostao pokojni K. M., koji se nije pomjerao sa tog mjesta. Povlačeći se unazad, vidio je da se na vratima pojavljuje optuženi Š. Z., sa pištoljem u ruci, koji je bio sive boje, srednje veličine sa koricama nalik na drvene. Bio je iznenađen njegovim ponašanjem, obzirom da ga poznaje odavno i da sa istim nije u zavadi. Š. puca jednom ili dva puta i pištolj mu je okrenut u pravcu pokojnog K. M.. U momentu ispaljivanja projektila, optuženi Š. je bio ili na samim vratima, ili je bio malo ušao unutra, a dok je prilazio vratima, čini mu se da je ispalio i još neki projektil. Nakon što je optuženi Š. ispalio one projektile u pravcu pokojnog K., isti je počeo da pada, a nakon toga se na vratima ponovo pojavio optuženi R., koji je držao pušku u jednoj ruci, pored noge, sa cijevi okrenutom prema podu, a ispred njega je stajao optuženi Š.. Optuženi R. je krenuo da podiže pušku u njegovom pravcu, ali ga je optuženi Š. izgurao vani, nakon čega su otišli. Vidio je pokojnog K. kako leži na podu pored </span><span class="span1">šanka i pokušavao da ga povuče, kako bi ga približio da vidi je li živ, ali je tada pomislio da se optuženi R. i Š. mogu opet vratiti, pa je otpuzao u drugi dio lokala i sakrio se iza nekog šanka. Sjeća se da su ga kasnije ponijeli u neka kola i da je tokom vožnje pitao čija su kola i ko ga vozi, a da mu je taj što ga je vozio rekao da je u kolima pjevača. Kritičnom prilikom Š. B. nije imao oružje, a nakon što ga je udario odmah je pobjegao u pravcu optuženog R., a on je siguran da ga je u tom događaju pogodio optuženi R. S. iz puške, kao što je siguran da je pokojnog K. M., pogodio optuženi Š. Z. iz pištolja, jer u trenutku kada je optuženi Š. pucao u pravcu K., optuženi R. nije bio u lokalu, nego iza optuženog Š., ispred vrata lokala, i u trenutku kada Š. puca, vidi da R., koji je iza Š., ne puca. Optuženi Š. je bio obučen u neku crnu jaknu, a kada se pojavio na vratima, pištolj je usmjerio prema pokojnom K. jer da je ciljao u njega, mogao je lako da ga ubije, jer mu je on bio bliži. Naveo je da je kritične večeri, na mjestu događaja, vidio i jednog M., koji je bio u blizini vozila “defender” i da misli da je to bio M. Đ.. </span>
</p>
<p>&nbsp;</p>
<p>
<span class="span1">Na glavnom pretresu u ranijem postupku na zapisniku o glavnom pretresu od 23.12.2008. godine, oštećeni je u bitnom ponovio izjavu koju je dao u istrazi, objašnjavajući da su kritičnom prilikom vrata na kafiću bila otvorena, kada je on krenuo da izlazi, prethodno vidjevši vozilo “defender” za koje je pomislio da je policijsko. Na pragu vrata je susreo svjedoka Š., koga je znao iz viđenja, i sa kojim nikad nije imao sukob, kada ga je isti, stisnutom pesnicom, udario u predjelu vilice, a onda krenuo da ga udari drugi put, ali kako je on krenuo na njega da se brani, Š. se vratio unazad, tako da ga je drugi put samo okrznuo, nakon čega su se njih dvojica pogurali, ali tom prilikom, jedan drugom nisu uputili nijednu riječ. Š. se povukao, a on je, sa praga vrata, napravio jedan korak ili možda samo pola koraka naprijed, prema vani, sa lijeve strane, da bi, sa svoje lijeve strane od ulaznih vrata, na udaljenosti od možda metar-dva, vidio optuženog R. S. i isti je tada iz puške opalio jedan metak u njegovom pravcu, ne govoreći ništa. Dok se povlačio unazad, prema unutrašnjosti kafića, vidio je na ulaznim vratima optuženog Š., koji drži uperen pištolj, ali ne u njegovom pravcu i ispaljuje 2-3 metka, pa se okrenuo da vidi prema kome je usmjerio pištolj i vidi da je pištolj bio usmjeren u pravcu pokojnog K. koji se nalazio sa njegove lijeve strane u blizini šanka. Nakon ispaljenja projektila, optuženi Š. je spustio pištolj i uputio se u pravcu pokojnog K., nešto vičući, kada ulazi optuženi R. sa puškom u ruci koju okreće u pravcu njegove glave, na nekih pola metra od njega, kada prilazi Š. i staje ispred R., gurajući ga da izađu i govoreći mu da bježe, nakon čega su njih dvojica napustili lokal. Š. je vidio na ulaznim vratima, kako drži uperen pištolj u pravcu K., dok ga prije toga nije vidio. </span>
</p>
<p>&nbsp;</p>
<p>
<span class="span1">Objašnjavajući razlike u svojim iskazima naveo je, da je u prethodnom postupku izjavio da ga je Š. udario dva puta u predjelu usne i da je to u suštini tačno, jer je i onaj drugi udarac koji je eskivirao, trebao da primi na istom mjestu, tako da ga je samo zakačio, pa je u tom smislu i rekao da je primio dva udarca. Ne zna zašto je istražnom sudiji rekao da mu je optuženi R. rekao “sad ću da te ubijem, vrijeme je više”, kada je ispalio projektil u njegovom pravcu, ali je očigledno da je mislio na trenutak kada je optuženi R. ušao u kafić, jer je tada mogao da mu priđe bliže i da ga čuje šta kaže. Optuženog Š. je vidio kako pritrčava ulaznim vratima sa lijeve strane i u tom momentu mu nije vidio ništa u rukama, te da je pištolj koji je vidio u ruci optuženog Š. na vratima bio sive boje, srednje veličine, sa koricama nalik na drvene. U momentu kada ga je udario svjedok Š. vidio je M. u žuto-bijeloj jakni da stoji pored “difendera”, ali zbog daljine nije mogao da vidi da li ima nešto u rukama. Ovog M. nije </span><span class="span1">vidio u momentu kada je optuženi R. pucao na njega, već samo svjedoka Š., koji je bio nekoliko metara udaljen od optuženog R.. Objasnio je da je pokojni K. M. stajao između treće lože i šanka, kada je on krenuo da izlazi vani. Primijetio je u lokalu gazdu U. S., ali nije obraćao pažnju na njega, ali bi se sjetio da mu je kritične večeri prišao, te da takođe ne zna kakvo je bilo kretanje svjedoka K. Č., osim što ga je vidio kada su došli u lokal. Kada je primijetio optuženog R., isti se nalazio sa njegove lijeve strane, gledano od ulaznih vrata, više broja dva, kako je to prikazano na skici lica mjesta, išao je normalnim hodom i s puškom u ruci, te tako hodajući ispaljuje onaj metak koji ga je pogodio. Ne sjeća se da je razgovarao sa osobom koja ga je prevezla do bolnice, osim da je bio na zadnjem sjedištu vozila i da je moguće da je pričao u nekom bunilu, jer je bio teško povrijeđen. Izjavio je da je “B” pozitivna krvna grupa. Osim optuženog R., na njega niko više nije pucao, pa ni M., kojeg je primijetio kritične večeri ispred lokala “VS” i kojeg je prepoznao u liku optuženog M. M. na glavnom pretresu od 04.06.2009.godine. Odnosi između njegove porodice i porodice optuženog R. poremećeni su još od 1986.godine, kada je njegovog strica ubio neko od R., da bi 1997.godine bio ubijen otac optuženog R., za koje djelo je optužen njegov otac, nakon čega je u Novom Sadu ubijen i njegov stric. Pridružio se krivičnom gonjenju, dok će imovinskopravni zahtjev ostvariti u parničnom postupku.</span>
</p>
<p>&nbsp;</p>
<p>
<span class="span1">Na glavnom pretresu u ponovnom postupku na zapisniku o glavnom pretresu od 10.02.2011. godine, oštećeni je u cjelosti ponovio iskaziz prethodnog postupka i ranijeg glavnog pretresa, stim što je dodao i objasnio, da je kritične večeri optuženi R. bio u lokalu „D...“, a njemu je vlasnik lokala, D. L., rekao da napusti lokal da ne bi došlo do evenutalne svađe ili problema. Pojasnio je da je optuženi Š. pucao sa vrata, iz pištolja koji je držao sa obje ruke, u pravcu K., a da je pištolj trznuo gore-dolje. Sve se desilo veoma brzo, radilo se o sekundama, pa nije imao vremena da posmatra pištolj, te osim toga ništa drugo nije primijetio. Čim je čuo taj pucanj, okrenuo se prema K. i vidio ono što je već ranije objasnio. Uživo nije gledao pištolje kalibra 7,62, 7, 65 i 6,35 mm, već samo u časopisima i na na televiziji, dok je uživo vidio neke manje pištolje od 6 mm. Zna da pištolji mogu da se hromiraju i mijenjaju boje i da im se mijenjaju ručke. Pištolj koji je kritične večeri vidio kod optuženog Š. je bio mnogo veći od ovog malog pištolja koji je imao prilike da gleda, a koji je veličine nekih 10-ak cm. Nije se mogao izjasniti koliko je tačno vremena prošlo od njegovog susreta i sukoba sa Š., do momenta kada je vidio optuženog Š. da puca u K., ali su u pitanju bile sigurno sekunde. Sjeća se i da su vrata na lokalu bila otvorena, ne zna ko ih je otvorio, ali su bila otvorena prije nego što je čuo prvi pucanj, a i za vrijeme ostalih pucnjeva koje je čuo. Policija jeste od njega oduzela pištolj, upravo onaj mali koji je opisao, ali nakon predmetnog događaja, jer je tek tada i kupio pištolj, ali ne zna da sa njim rukuje. Nakon predmetnog događaja ne posjećuje lokale u Nikšiću čiji je vlasnik D. L., pa ni lokal "D...", koji se sada zove "D...", ali nije u svađi sa L., niti mu je isti zabranio da dolazi u njegove lokale, jednostavno je odlučio da tamo ne ide, jer tamo dolaze drugovi i prijatelji optuženog Radulovića.</span>
</p>
<p>&nbsp;</p>
<p>
<span class="span1">Na glavnom pretresu svjedok oštećeni je ponovio svoje iskaze date u ranijim postupcima, s tim što je dodao i objasnio, da je u trenutku kada se nalazio na pragu ulaznih vrata lokala, moguće pola koraka ispred ili iza, sreo sa svjedokom Š. B., koji ga je jedanput udario punom pesnicom u predjelu glave sa lijeve strane, a drugi put zamahnuo, ali ga je tom prilikom samo okrznuo, u kom trenutku čuo je otprilike dva pucnja koja dopiru izvan lokala, a bi potom iza svjedoka Š. vidio optuženog R. S.. U tom trenutku pokušava da se odbrani od svjdoka Š. koji se povlačio unazad, zbog </span><span class="span1">čega kreće za njim pravi jedan korak ispred lokala, kada vidi da optuženi R. S. ima automatsku pušku u rukama, koji je stajao sa njegove lijeve strane na razdaljini od nekih 2-3 metra, po njegovoj procjeni nije bio siguran. R. S. se kretao i u pokretu je podigao pušku, tako da su usta cijevi puške bila okrenuta ka njemu, ali nije nišanio, nego je držao u visini stomaka, nakon čega je ispalio jedan metak koji ga je pogodio u butinu desne noge. Nakon toga krenuo je da se povlači u unutrašnjost lokala nekih  metar ipo do dva, naslanjajući se ledjima na šank, koji se nalazio naspram ulaznih vrata lokala. Tada vidi optuženog Š. koji kreće da ulazi u lokal i kako u rukama drži pištolj sa obje ruke ispred sebe, s tim što ga ne drži pod pravim uglom u odnosu na tijelo, već su mu ruke malo spuštene ka podu. Nije se mogao precizno izjasniti, da li je Š. prešao prag na ulaznim vratima lokala cijelim tijelom ilisu mu samo ruke sa kojima je držao pištolj bile u unutrašnjosti lokala obzirom, da se veoma sporo kretao. Vidi da je pištolj koji Š. drži usmjeren u lijevu stranu gledano ka ulaznim vratima, zbog čega se okrenuo da vidi gdje je Š. okrenuo pištolj i vidi da je to prema mjestu gdje se nalazio pok. K. M.. U tom trenutku na mjestu gdje je bio K. bilo je još ljudi, ali se nije mogao izjasniti o njihovom tačnom položaju, obzirom da je on jedino obratio pažnju na K.. Tada Š. ispaljuje 2 ili 3 metka nije bio siguran, nakon čega vidi kako se K. povija ka naprijed, a onda je ponovo obratio pažnju na Š. iza koga vidi optuženog R. S. sa automatskom puškom koju drži u ruci s puštenu niz nogu. Potom je vidio kako optuženi R. podiže pušku sa namjerom da udje u lokal, u čemu ga je spriječio optuženi Š. koji ga je izgurao van lokala. Iskoristio je tu priliku i otpuzao u drugi dio lokala. Objasnio je, da je kritične noći na sebi imao farmerice i džemper narandžaste boje, navodeći da kod sebe te noći nije imao nikakvo vatreno oružje, jer bi ga u protivnom upotrijebio. Dalje je objasnio, da se sve to dešavalo u sekundi, tako da se ne može sa sigurnošću izjasniti, koliko je pucnjeva čuo, obzirom da je u lokalu bila i muzika i galama. Objasnio je da se oštećeni K. nalazio izmedju šanka i druge i treće lože bočnom lijevom stranom okrenut prema optuženom Š., tačnije više prednjom stranu tijela okrenut ka ulazu u lokal, ali više lijevom stranom okrenut prema vratima gdje se nalazio optuženi Š. u trenutku kada je Š. pucao, u uspravnom položaju, s tim što mu je tijelo bilo malo nagnuto unazad, jer je bio naslonjen, te da po njegovom mišljenju u trenutku pucanja nije vidio optuženog Š.. Objasnio je, da je pištolj iz kojeg je Š. pucao bio sive boje i da je na sebi imao korice nalik na drvene, otprilike srednje veličine. Pojasnio je, da je mjesto gdje je stajao Š. bilo osvijetljeno, odnosno postojala je sijalica, da je pri vrhu pištolja uočio nešto izrezbareno, ali da ne može sa sigurnošću da tvrdi da su korice pištolja bile drvene, već da ga je to asociralo na drvene korice, zbog čega se tako i izjasnio u svom iskazu, da Š. Z. poznaje od ranije i prije dogadjaja, da je sa njim bio u korektnim odnosima, sve dok nije oženio rodjenu sestru optuženog R. S., kada su prestali da se javljaju jedan drugom, ali medju njima nije bilo nikakvog sukoba, za razliku od porodice optuženog R. S., sa kojom njegova porodica ima sukob koji datira od 1986 godine, a posebno 3-4 godine unazad, kada je R. S. pucao na automobil u kome se on nalazio sa majkom, kojom prilikom je i ranjen. Kao oštećeni pridružio se krivičnom gonjenju prema optuženom R. S. i u odnosu na njega postavio imovinsko pravni zahtjev, koji nije opredijelio do završetka glavnog pretresa.</span>
</p>
<p>&nbsp;</p>
<p>
<span class="span2">Svjedok M. M.</span><span class="span1"> je u svom iskazu naveo, da se dana 12.01.2008. godine, oko 02,00 izjutra sreo sa optuženim R. S. u centru grada kod Gradske diskoteke. Odlučili su da popiju piće u lokalu "V...", koji se nalazi u Kočanima, jer u to vrijeme nije radio ni jedan drugi lokal u N.... U K... su krenuli bijelim džipom "D...", kojim je upravljao optuženi R.. Dolaskom ispred lokala optuženi R. je džip parkirao sa strane lokala. </span><span class="span1">Tom prilikom primijetio je neku gužvu ispred lokala, odnosno kako ljudi ubrzano izlaze vani. Nije htio da se miješa, već je izašao ispred auta pored vrata. Dok je optuženi R. izašao ispred auta i krenuo prema ulaznim vratima lokala. Dalje je naveo, da nije čuo nikakve pucnje, niti bilo što što liči napucanje, osim što je vidio gužvu i čuo galamu, kao i neku lomljavu koja je dopirala s prostora ispred lokala. Svjedok je dalje naveo, da se optuženi R. S. ubrzo vratio, nakon čega su otišli kući. Svjedok je objasnio, da mu je optuženi R. S. na putu do kuće ispričao što se desilo u lokalu "V...", ali da se ne može sjetiti detalja, osim da se desila neka "frka" i da se pobio sa V.. Dalje je objasnio, da ga je u dogovoru sa optuženim R. S. jedan momak polovinom maja mjeseca kontaktirao i donio mu pištolj koji je pretresom pronadjen kod njega, ali nije znao da kaže kako se taj momak zove. Objasnio je da je želio da pomogne optuženom R. S., pa je prihvatio pištolj kod sebe, misleći pritom na dogadjaj koji se desio kritične noći. Pitao je optuženog R. S. zašto pištolj mora da uzme kod sebe, ali se nije mogao sjetiti šta mu je optuženi Radulović rekao kao razlog, zbog proteka vremena dužeg od pet godina. Nakon što je svjedoku predočen dio odbrane optuženog R. S. u kojoj je ovaj optuženi naveo, da je on imao pištolj crne boje ispred lokala "VS" svjedok je naveo, da nijesu tačni navodi odbrane optuženog R., da je on kritičnom prilikom imao kod sebe pištolj i ulazio u gužvu koja je bila ispred lokala, niti je na bilo koji način učestvovao u dogadjaju, objašnjavajući da je u N... osudjen na pola godine u zatvoru zbog lažnog svjedočenja, a vezano za ranije sudjenje, kada je pištolj i pronadjen kod njega. Objasnio je, da je kritične noći na sebi imao jaknu svjetlo-plave boje sa jednom bijelom i žutom trakom preko grudi.</span>
</p>
<p>&nbsp;</p>
<p>
<span class="span2">Svjedok K. S.</span><span class="span1"> je u svom iskazu naveo, da je kritične noći bio u lokalu "VS" koji se nalazi u mjestu Kočani kod Nikšića da drugom Z. R. i kumom J. Ž., s tim što je njegov kum ranije otišao kući prije kritičnog dogadjaja. Dalje je naveo, da su stajali za šankom blizu vrata od WC-a, a da je on ledjima bio okrenut ulaznim vratima lokala. U jednom trenutku čuo je da je nešto puklo, zbog čega je zalegao ispod šanka, a preko njega najmanje još 10 ljudi. Nije mogao da se izjasni, da li je čuo jedan ili više pucnjeva, niti da li su pucnjevi bili u lokalu ili izvan njega, kao ni to ko je pucao. Ni nakon dogadjaja nije saznao ko je pucao u lokalu, a kritične noći u kafani je bilo mnogo ljudi, bila je živa muzika na metar od njih. Nije znao da se izjasni koliko je bio udaljen od ulaznih vrata, jer mu je to bio prvi i poslednji put da udje u taj lokal. Svjedok je dalje naveo, da nije vidio pok. K. kako leži u lokalu, ali da poznaje optužene Š. Z. i R. S., oštećenog V. M. i svjedoka Š. B., kao i brata pok. K. M., M.. </span>
</p>
<p>&nbsp;</p>
<p>
<span class="span2">Svjedok Ž. N.</span><span class="span1"> je u svom iskazu naveo, da je kritične večeri u lokalu “D...”, u kome je bio prisutan i optuženi R. S., sreo oštećenog V. M.. Primijetio je i da je vlasnik lokala nešto rekao V., nakon čega je ovaj izašao iz lokala. Sa oštećenim, za kojeg zna da je odavno u lošim odnosima sa optuženim R., se našao u diskoteci “T...”, gdje je u njegovom društvu zatekao pokojnog K. M. i još neke momke, kada su odlučili da odu u kafe-bar “V...” koji se nalazi u naselju K.... Usput su sreli njegovog brata od tetke V. D., koji je pošao sa njima, s tim što je V. išao svojim kolima. Dolaskom u pomenuti lokal stali su pored šanka, nedaleko od ulaznih vrata, da bi ubrzo D. V. otišao iz kafane, a oni nastavili druženje. On je pričao sa jednim čovjekom, a svom društvu, koje je bilo bliže ulaznim vratima, je bio leđima okrenut, kada je začuo pucnjavu, koja mu je ličila kao da neko puca spolja, kroz ulazna vrata, nakon čega je zalegao iza šanka u pravcu WC-a i tu ostao sve dok je trajala pucnjava. Kada je ustao vidio je da na podu kafane leži pokojni K., a optuženi Š. ga pridržava ispod ruku i pokušava da ga nosi, pa je on prišao i pomogao mu nakon čega su ga iznijeli ispred kafane i </span><span class="span1">ubacili u jedno vozilo koje ga je odvezlo u bolnicu. Nakon toga se vratio u kafanu i tražio oštećenog Vilotijevića, kojeg su našli u drugom dijelu lokala iza šanka da leži i krvari, a isti nije bio u nesvijesti. Ne zna ni da li je šta govorio, a kod njega nije primijetio bilo kakvo oružje. Sa V. Đ. ga je ubacio u vozilo muzičara tog lokala, koji ga je odvezao do bolnice. Kritične večeri u lokalu “V...” nije vidio optuženog R. S.. Dok je pomagao optuženom Š. da nosi pokojnog K., nije primijetio da isti u rukama ima bilo šta, a prije tog momenta ga uopšte nije vidio. Te večeri je bio i dosta popio, ali je čuo da se u kafani pominje policija, racija i neki “defender”. Ne pridružuje se krivičnom gonjenju i ne traži naknadu štete.</span>
</p>
<p>&nbsp;</p>
<p>
<span class="span2">Svjedok V. D.</span><span class="span1"> je u svom iskazu naveo, da je kritične večeri u diskoteci “T...” sreo V. M., pokojnog K. i V. D., da bi poslije ponoći, neko od njih predložio da odu na piće u lokal “V...” koji se nalazi u K.... Sa njima je pošao još jedan momak koji se preziva Ž., dok je svojim vozilom za njima išao i V. D.. U lokalu  “V...” je bilo dosta ljudi, pa kako nije bilo mjesta za sjedenje, stali su pored druge lože, gledano sa ulaznih vrata. On je bio bočno okrenut ulaznim vratima i pričao sa jednom djevojkom, kada je osjetio neko komešanje i ispred ulaznih vrata vidio neku gužvu. Nije vidio da se u toj gužvi neko svadja, obzirom da se u lokal stalno ulazilo i izlazilo, pa na to nije obratio neku posebnu pažnju. Tada je čuo jedan pucanj, nakon čega su ljudi počeli da bježe i hvataju zaklone, a on sam je legao u drugu ložu pored koje je i stajao, a nakon nekoliko sekundi je čuo još nekoliko pucnjeva, po njegovoj procjeni dva ili tri. Kada je pucnjava prestala, ljudi su počeli da ustaju i on je na podu lokala vidio pokojnog K. kako leži, dok je oko njega bilo dosta krvi. On je stajao iznad njega u šoku, a onda su prišli neki ljudi i iznijeli pokojnog K. ispred kafića, a zatim ga ubacili u jedno vozilo. Dok su ga unosili u vozilo, neko je skinuo jaknu pokojnog K., jer im je smetala da ga smjeste u vozilo.  Kako je bio u šoku nije vidio ko to pomaže da se pokojni K. unese u vozilo. Kritične večeri je optuženog R. S. prethodno vidio u kafani “D...”, dok optuženog Š. Z. te večeri nije gledao. U momenut kada je vidio pokojnog K. kako leži na podu, tu nije bilo V. M., a sjeća se da prilikom razgovora sa onom djevojkom povremeno okretao prema svom društvu i da u jednom trenutku, prije pucnjave, nije vidio pokojnog M. i M., ali tome nije pridavao važnosti, obzirom da ih nije puno posmatrao i vrlo kratko se okretao prema njima. </span>
</p>
<p>&nbsp;</p>
<p>
<span class="span2">Svjedok V. D. </span><span class="span1">je u svom iskazu naveo, da je kritične večeri sreo svoga brata od tetke Ž. N., koji je bio sa svojim društvom i koji ga je pozvao da pođe sa njima na piće u kafić “V...” u K.... Došao je svojim vozilom i u kafiću zatekao N. i njegovo društvo, među kojima je bio i V. M., pokojni K. i još neki momak. U lokalu je ostao 5-10 minuta, a onda napustio lokal i pozvao neke svoje drugarice, kako bi otišli za Podgoricu. Na putu prema Podgorici zaustavila ga je policija, kada su mu rekli da je bila neka gužva i da mora da podje u stanicu policije da da izjavu. Nije bio u kafiću kada se odigrao predmetni događaj, a kritične večeri nije vidio optužene Š. Z., R. S. i M. M., kojeg inače poznaje</span>
</p>
<p>&nbsp;</p>
<p>
<span class="span2">Svjedok K. Č.</span><span class="span1"> je u svom iskazu naveo, da je kritične večeri bio u lokalu “V...” sa svojim prijateljem, a sjedjeli su u prvoj loži gledano od ulaznih vrata. U lokalu je bilo dosta gostiju, a primijetio je kada je u lokal došao V. M. sa 3-4 druga i da su stali pored šanka, naspram druge lože. Negdje oko 02,00 sata je kroz prozor vidio kako se naspram kafane zaustavlja jedno vozilo “defender” svijetle boje, pa je pomislio da se radi o policijskom vozilu. Iz tog vozila nije izlazio niko, da bi poslije par minuta vidio da iz istog izlaze dva nepoznata momka, dok je desno od njih, vidio još dva ili tri </span><span class="span1">nepoznata momka. Ne zna da li su te grupe momaka bile zajedno, ali je pomislio da su to ljudi koji su došli kao gosti kafane. Iz grupe koja je bila bliža defenderu, izdvojio se jedan momak i normalnim hodom uputio prema kafani, iz  koje je izašao vlasnik U. S., kada kod ovog momka primjećuje automatsku pušku koju drži u obije ruke, sa desne strane niz nogu, tako da je cijev okrenuta prema zemlji. Izašao je iz lokala, a ovaj momak se nalazio na oko 10-ak metara od ulaza u kafanu. Isti je malo zastao pri susretu sa U., nakon čega su se razišli, a on je došao na dva koraka od ovog momka, kada ga je prepoznao kao R. S. i krećući se prema njemu obratio mu se riječima “šta je bilo, u čemu je problem”. Optuženi R. je usporio kretanje i odgovorio mu da prema njemu nema ništa i da se miče. Zaustavili su se na korak udaljenosti jedan od drugog, pri čemu je on leđima bio okrenut ulazu lokala “V...”, a optuženi R. licem, držeći pušku sa obije ruke, između nogu, okrenutu prema zemlji. Stajali su jedan naspram drugog nekih pola minuta, kada sa njegove desne strane, između parkiranih vozila, prolazi jedan mladić u tamnoj garderobi i u ruci spuštenoj niz tijelo drži pištolj svijetle boje i ide prema ulaznim vratima lokala, pri čemu ne zna koliko je bio udaljen od istih, nakon čega ga on gubi iz vida, jer je zašao iza njegovih leđa, da bi nakon toga opet sa njegove desne strane, primijetio kako prema ulaznim vratima kafane, normalnim hodom, ide optuženi Š. Z., ali nije vidio da ima bilo šta u rukama, a isti je prolazio između parkiranih vozila, tako da mu je vidio samo gornji dio tijela. Nakon što je i optuženog Š. izgubio iz vida, čuje iza leđa lomnjavu stakla, a nije znao da objasni da li je lomljava stakla koju je čuo bila vezana za staklo na vratima lokala ili se radilo o lomljenju neke čaše ili flaše, da bi zatim čuo jedan ili dva pucnja koja su djelovala prigušeno. U tom momentu se nalazio na 4-5 metara ispred, na terasi lokala, leđima okrenut ulaznim vratima, dok se optuženi R. nalazio na pola metra od njega,  bočno u lijevo, i ti prvi pucnji koje je čuo nijesu ispaljenji od strane ovog optuženog, koji je držao pušku niz nogu. Pomislio je da neko možda puca prema R., pa se, neokrećući, sklonio između parkiranih vozila i pozvao dežurnu službu policije. I dalje je bio leđima okrenut kafani kada je čuo još 3-4 pucnja, koja su djelovala kao da su ispaljeni iz lokala ili ispred lokala, nakon čega je ustao i vidio kako ljudi izlaze iz lokala, ali među njima nije vidio optužene Š. i R., niti onog momka sa pištoljem, koga inače ne bi ni prepoznao. U lokalu su ljudi bili polijegali po ložama, dok su se drugi bili sklonili iza šanka, a jedan čovjek je ležao na podu pored druge lože. Istom je prišao pokušavajući da ga podigne i pozivao druge da priđu kako bi pomogli čovjeku. Neko je i prišao, pa su krenuli da ga nose prema ulaznim vratima i tada vidi da je pored njega i pomaže optuženi Š. Z.. Pokojnog K. su ubacili u jedno vozilo koje je naišlo, nakon čega je rekao prisutnima da se u lokalu ništa ne dira i obavijestio policiju. Momak koji je u ruci imao pištolj bio je visine oko 180 cm, niži rastom od optuženog Š., a prostor ispred lokala je bio osvijetljen jednom sijalicom, koja je bila dosta jaka i nalazila se odmah iznad ulaznih vrata, dok je dalje prema ulici ta svjetlost bila znatno slabija. Poznato mu je da su optuženi R. S. i oštećeni V. M. odavno u lošim odnosima, kao i njihove porodice, pa je s tim u vezi ranije obavljao određene službene radnje. Ne poznaje lice po imenu M. M.. Sjeća se da je nakon predmetnog događaja, u policji, u hodniku, vidio predstavnika oštećene porodice K. N. i misli da je isti bio još sa nekim, ali sa njim nije razgovarao. </span>
</p>
<p>&nbsp;</p>
<p>
<span class="span2">Svjedok U. S.</span><span class="span1"> je u svom iskazu naveo, da je jedan od suvlasnika kafe bara “V...” u K..., se kritične večeri nalazio u lokalu u blizini ulaznih vrata na početku šanka, kada su u lokal došli V. M., pokojni K. i još 2-3 momka, koji su stali negdje po sredini lokala izmedju šanka i druge lože, jer nije bilo mjesta za sjedenje. U jednom momenut je krenuo da isprati jednog svog prijatelja, koji je krenuo da ide kući i kod izlaznih vrata </span><span class="span1">primjećuje kako prema kafani ide brat tog njegovog prijatelja i o tome je komentarisao sa njim, kada primjećuje iza parkiranih vozila, na prostoru pored ulice, jedno bijelo vozilo - “land rover”, na kojem ništa nije pisalo, ali mu je ličilo na policijsko vozilo. Nakon što je ispratio prijatelja vratio se u lokal, kada mu je prišao V. M. i pitao ga da li je to racija. Nakon toga je ponovo obratio pažnju na vozilo “land rover” iz kojeg izlazi jedan momak i iznosi nešto nalik na pušku. Pomislio je da je to ipak policija u civilu, kada je taj momak, sa predmetom nalik pušci, kreće prema lokalu. Pošao mu je u susret i dok mu se približavao sada vidi da ovaj momak kod sebe ima automatsku pušku, koju drži u desnoj ruci, dok je cijev okrenuta prema zemlji. Pitao ga je šta će, ponavljajući to nekoliko puta, a ovaj momak mu je odgovorio da bježi od njega pomjerajući pušku i okrećući je nekako u pravcu njegovih nogu, da je tada iza ledja čuo kako neko kaže “nemoj to kod Sima da radiš”, pa je on skrenuo u lijevu stranu, gdje se nalaze kontejneri i otišao iza lokala, kada je čuo jedan pucanj. Dok se kretao prema kući svog ortaka Đ. V., kako bi ga probudio i doveo u kafanu, ispred V. kuće čuo je još 2-3 pucnja. Kada su on i V. došli u kafanu, priključili su se nekim ljudima koji su iznosili iz kafane pokojnog K. i pomagali da se unese u jedna kola koja su naišla, kojim kolima je upravljao neki O.. Nakon toga je V. Đ., u prostoriji gdje je kladionica, našao povrijedjenog V. M., kojeg je do bolnice odbacio U. V.. Kritične večeri u lokalu je primijetio i inspektora K. Č., ali ne zna da li je isti izlazio iz lokala, obzirom da ga ispred nije video. Ne poznaje optuženog Š. Z., osim možda iz viđenja, dok ovog momka koji je imao pušku do te večeri nikada nije vidio, a od oružja je vidio samo ovu automatsku pušku koju je kod sebe imao ovaj momak. </span>
</p>
<p>&nbsp;</p>
<p>
<span class="span1">Na glavnim pretresima u ranijem postupku ovaj svjedok je u bitnom ponovio iskaz koji je dao u istrazi, osim u dijelu gdje navodi da mu je V. M., pitajući ga da li je to racija, istovremeno rekao i da ima pištolj, te da misli da je to rekao i istražnom sudiji. Dalje je pojasnio da optuženog Š. Z. zna iz viđenja, ali ga te večeri nije vidio u lokalu, dok optuženog R. S. ne poznaje, a prepoznao ga je kao momka kod koga je kritične večeri vidio automatsku pušku. Dalje je naveo i objasnio, da se sjeća da je K. N., zajedno sa još 3-4 čovjeka dolazio kod njega u lokal, 3-4 dana nakon predmetnog događaja, ali mu tada nije rekao da je optuženi R. S., kada ga je vidio ispred vrata sa automatskom puškom, rekao "bježite odatle, je li unutra V. M.".  Naprotiv, kako je već rekao, R. S. nije poznavao, niti je te večeri znao da je to on. U lokal "V...", prije predmetnog događaja, oštećeni V.ć M. je dolazio često sa svojim društvom, tri-četiri puta nedeljno, a možda i više, dok je optuženi M. M. dolazio možda 20-ak puta, a možda i više. Optuženi R., po njegovim zapažanjima, nije dolazio u lokal, ali je ponovio da istog do predmetnog događaja nije poznavao. Optuženi Š. je dolazio u lokal možda jednom, ali u odnosu na predmetni događaj, to je bilo pola godine ranije. Sjeća se i da je staklo na vratima bilo slomljeno nakon ovog događaja, ali se ne može izjasnizi na kojoj visini. Ne može seni izjasniti koliko auta je bilo parkirano na parkingu ispred lokala u momentu kada je izašao iz istog, a pošto je vidio „land rover“ i lica koja izlaze iz njega. Kada se u lokal vratio sa Đ., u lokalu je bilo oko 15-ak lica, a toliko je otprilike bilo i isred lokala. Međutim, do dolaska policije, ta lica su se razišla, a nije primijetio da je bilo ko od prisutnih davao uputstva licima koja su bila u kafiću i ispred kafića u pogledu njihovog kretanja. Inspektora K. je vidio samo dok je sjedio u loži, a nakon toga ga više nije gledao. Sa V. M. je bio u korektnim odnosima, čak se dešavalo i da zajedno popiju piće u lokalu. Osvjetljenje unutar kafića je bilo tamnije, radilo se o sijalicama u boji - crvene boje. Uglavnom je bila neka tamnija boja, a unutrašnjost lokala bila je od drveta, zidovi i plafon, osim poda. Ispred ulaznih vrata kafića bilo je osvjetljenje od jedne reklame koja je bila postavljena izviše vrata, </span><span class="span1">a radi se o neonskoj reklami "Nikšićko pivo". Tu reklamu je i palio baš zato što nijebilo osvjetljenja ispred kafića, da bi moglo da se vidi, bar tu na terasi, ispred lokala. Od svijetla ove reklame nije moglo da se vidi šta se dešava na ulici, a on je kroz prozor vidio kako se približava "Land rover" i zaustavlja, tako da je mišljenja da je radilo ulično osvjetljenje. </span>
</p>
<p>&nbsp;</p>
<p>
<span class="span2">Svjedok U. V. </span><span class="span1">je u svom iskazu naveo, da je kritične večeri bio u lokalu “V...”, gdje radi kao muzičar, a nalazio se na prostoru između šanka i vrata koja vode prema WC-u. Lokal je bio pun gostiju, a negdje oko 02,00 časa, u lokal su došli V. M. i pokojni K. sa još nekim momcima. Stali su negdje po sredini lokala, između šanka i lože. Nakon 15-20 minuta poslije njihovog dolaska, čuo je jedan pucanj, koji mu je ličio na petardu, nakon čega je nastala vriska i komešanje, a on je nakon pucnja čučnuo iza klavijature. Poslije nekog vremena, možda 10-15 sekundi, čuo je još nekoliko pucnjeva, ostajući i dalje iza klavijature u čučećem položaju. Kada je ustao vidio je da je po lokalu puno krvi, ali nije bilo povrijeđenih, obzirom da su pokojnog K. već bili iznijeli. Kasnije je gazda lokala, Đ. V., u dijelu u kojem je kladinioca, iza pulta, našao povrijeđenog V., koga je on svojim vozilom prebacio do bolnice. Dok ga je vozio prema bolnici, vidio je da M. puno krvari, ali je bio u svjesnom stanju, jer ga je pitao ko ga vozi i da li je vidio ko je na njega pucao, a on mu je odgovorio da nije vidio, nakon čega ga je pitao gdje se nalaze, a on sam ga je hrabrio da izdrži dok ne dođu do bolnice, gdje je pomogao da se V. iznese i sjeća se da je i doktor pričao sa njim govoreći mu da ne zaspe i pitajući ga kako se zove, te da je u bolnici Marko sam sebi skinuo pantalone kada su ga stavili na ležaj. Kod V. nije primijetio nikakvo oružje. Kritične večeri u lokalu nije vidio optuženog Š., kojeg poznaje, kao ni optuženog R. S., kojeg ne bi ni prepoznao da ga je vidio, obzriom da ga je gledao samo kao dijete. Prije predmetnog dođagaja nije primijetio da je optuženi R. dolazio u lokal “V...”. Ne pridružuje se krivičnom gonjenju i ne postavlja imovinskopravni zahtjev.</span>
</p>
<p>&nbsp;</p>
<p>
<span class="span2">Svjedok K. A. </span><span class="span1">je u svom iskazu navela, da je kritične večeri bila u lokalu “V...” u K..., gdje je obavljala poslove šankera, kada je negdje poslije 02,00 časova, dok je izdavala piće konobaru K. R., čula nekoliko pucnjeva, pa su se ona i R. sagnuli iza šanka gdje su i ostali dok je pucnjava trajala, te da nije vidjela ko je pucao. Kada je prestala pucnjava, podigla se i vidjela da je nastao opšti metež u lokalu, da ljudi izlaze napolje i tada vidi da na podu lokala, ispred šanka, između šanka i lože, na podu leži jedan čovjek, tako što mu je glava bila okrenuta prema loži. Nije znala o kome se radi, a tek kasnije je čula da je u pitanju M. K. i da joj je isti neki daleki rođak. Ona je izašla ispred kafića i dok je tamo stajala neki momci su iznijeli ovog čovjeka napolje i ubacili ga u vozilo koje je prvo naišlo. U kafiću je bilo puno ljudi, a bilo ih je i kod ulaznih vrata. Ne poznaje optužene Š. Z. i R. S., ni svjedoka Š. B., a kao svjedok-oštećena se ne pridružuje krivičnom gonjenju i ne postavlja imovinskopravni zahtjev.</span>
</p>
<p>&nbsp;</p>
<p>
<span class="span2">Svjedok K. R.</span><span class="span1"> je u svom iskazu naveo, da je kritične večeri bio na poslu u kafiću “V...” gdje radi kao konobar. U lokalu je bilo dosta gostiju. Negdje oko 02,00 časa, u lokal je došlo 5–6 mladića koji su stali pored šanka, na sredini lokala i naručili piće, među kojima je prepoznao jednog momka koji je i ranije dolazio u kafić i za kojeg je kasnije saznao da se preziva V.. Nakon što je ovim mladićima poslužio piće, stao je na kraj šanka, koji je bliži ulaznim vratima i pisao račun, dok se sa njegove desne strane nalazila rashladna vitrina. Nakon što je ovom svjedoku pokazana skica lica </span><span class="span1">mjesta, objasnio je da je stajao na mjestu tačno ispred broja 12, na samoj ivici ulaza u šank. Dok je pisao račun čuo je jedan pucanj, ali ne zna koje pucao, pa je povukao svoju koleginicu K. A., koja je bila za šankom, tako da su njih dvoje čučnuli iza šanka. Tada je čuo još nekoliko pucnjeva, dva-tri, a nakon što je pucnjava prestala ustao je i vidio na podu, sa druge strane šanka, negdje između prve i druge lože, kako leži jedan mladić, a čuo je i kako neko vrišti, dok su ljudi počeli da izlaze iz lokala. Nakon toga je i on izašao. U lokalu nije vidio nikoga sa oružjem, a po njegovoj procjeni, pucnji koje je čuo nisu bili u kafani nego su bili negdje napolju, otprilike na prostoru ispred ulaznih vrata. Kasnije je saznao da je povrijedjen još jedan momak i da je tog momka u bolnicu prevezao njihov muzičar. Nije se pridružio krivičnom gonjenju i nije postavio imovinskopravni zahtjev.</span>
</p>
<p>&nbsp;</p>
<p>
<span class="span2">Svjedok O. B. </span><span class="span1">je u svom iskazu naveo, da je kritične večeri bio u društvu sa Đ. D., kada su iz diskoteke “T...”, krenuli na jezero K... u jednu kafanu i to njegovim vozilom marke “f...”. Prolazeći kroz naselje K... i kafane “V...”, vidio je na putu neku gužvu, od koje nije mogao da prodje, pa je zaustavio vozilo. Ljudi iz ove gužve su počeli da mu govore da pridje sa vozilom, što je on i uradio, kada je primijetio jednog čovjeka kako leži na ulici dok mu drugi ukazuju pomoć. Njegov drug Đ. je izašao iz vozila i pomogao ovim ljudima da ubace ovog čovjeka na zadnje sjedište, nakon čega su krenuli u pravcu bolnice. Tokom puta D. je pokušavao da pomogne ovom čovjeku na zadnjem sjedištu i tada je shvatio da je ovaj čovjek povrijeđen jer mu je majica bila krvava. </span>
</p>
<p>&nbsp;</p>
<p>
<span class="span2">Svjedok Đ. D.</span><span class="span1"> je u svom iskazu naveo, da je kritične večeri, zajedno sa svojim drugom O. B., prolazio kroz naselje K... i ispred lokala “V...” vidio poveću gužvu na ulici, iz koje gužve je neko davao signal da se vozilo zaustavi. Vidio je 2-3 momka kako nose njemu nepoznatog čovjeka,  pa nakon što je B. zaustavio vozilo izašao je iz istog i pomogao tim ljudima da ovog čovjeka stave na zadnjem sjedištu B. vozila, nakon čega su krenuli u pravcu bolnice, a on je tokom puta pomgao ovom čovjeku da se ne uguši, obzirom da je čuo kako krklja na zadnjem sjedištu i da se trese. Objasnio je da je prilikom ubacivanja ovog povrijedjenog mladića u B. vozilo ispred kafića “V...” u K..., vidio i optuženog Š. Z. koji je takodje pomagao da se taj mladić ubaci u vozilo. Kasnije je bio u policiji da da izjavu i čuo je da se pominje Š. Z., pa ga je pozvao telefonom da ga pita šta se desilo i rekao mu da treba da se javi policiji. Prije predmetnog događaja, u diskoteci “T...” vidio je Vilotijević Marka i njegovo društvo, dok optuženog R. S. i svjedoka Š. B. te večeri nije viđao, a optuženog Š. je vidio samo u onom momentu kada je pomagao da se povrijeđeni mladić unese u B. vozilo. </span>
</p>
<p>&nbsp;</p>
<p>
<span class="span2">Svjedok B. M.</span><span class="span1"> je u svom iskazu naveo, da je kritične večeri bio na radnom mjestu stražara u Opštoj bolnici u N..., kada je, oko 02,30 časova, Đ. D., kojeg poznaje od ranije, sa još jednim licem, dovezao jednog povrijeđenog mladića, da bi nekoliko minuta nakon toga u bolnicu bio dovezen i V. M., a kasnije je čuo da ga je dovezao neki muzičar. </span>
</p>
<p>&nbsp;</p>
<p>
<span class="span2">Svjedok V. D.</span><span class="span1"> je u svom iskazu naveo, da je kritične večeri obavljao poslove dežurnog ljekara Opšte bolnice u N..., kada su neki momci donijeli pokojnog K. M., koji nije davao znake života i da su oni i pored toga krenuli sa njegovom reanimacijom, kada je doveden još jedan momak, oštećeni V., koji je bio teško povrijedjen i nalazio se u stanju šoka. Pošto je V. jako krvavio, krenuli su i njemu da </span><span class="span1">ukazuju pomoć, a nakon toga je odvezen u šok sobu, gdje je izvršena reanimacija, a zatim u operacionu salu. Oštećeni V. je bio u polusvjesnom stanju, usporenih pokreta, govora, slabog pulsa i slično. On je probao da razgovara sa njim i jedino što je V. govorio je “da li ću umrijeti?”. Sjeća se da je isti hitno prebačen radi operacije u bolnicu u Podgorici, jer je bio povrijeđen veliki krvni sud. Prije nego što su počeli sa ukazivanjem pomoći V., morali su da ga skinu, a on nije primijetio da je isti kod sebe imao bilo kakav predmet. </span>
</p>
<p>&nbsp;</p>
<p>
<span class="span1">Na glavnom pretresu ovaj svjedok je ponovio svoj iskaz iz ranijeg postupka, s tim što je objasnio, da je sa optuženim Š. Z. u kumovinskim odnosima, obzirom da je otac Š. vjenčao njegove roditelje, dok optuženog R. S. ne poznaje. Dalje je objasnio, da se kod oštećenog V. M. radilo o rani ustrelini iz vatrenog oružja koja se nalazila u središnjem dijelu ingvinalne regije više prema spolja. Takodje je objasnio,  da je u rodbinskim odnosima i sa porodicom K., obzirom da mu je ujna od K.. Negirao je da mu je oštećeni V. prilikom prijema u bolnicu rekao "ako umrem, na mene je pucao R. S., a da je K. ubio Šapurić Z.".</span>
</p>
<p>&nbsp;</p>
<p>
<span class="span2">Svjedok Š. B. </span><span class="span1">je u svom iskazu naveo, da je kritične večeri bio u društvu Š. Z. u lokalu "Dž.. f...". Potom su, pred zatvaranje ovog lokala, a ne može se sjetiti koliko je to bilo sati, Z. vozilom otišli u lokal "V..". Nakon što su došli ispred lokala, uputili su se u pravcu ulaznih vrata i tačno na pragu ulaznih vrata sreli se sa V. M., koji je tu stajao i bio je zadigao majicu ili duksericu i rukom se uhvato za nešto u predjelu pasa, a njemu se učinilo da se radilo o  pištolju. On i Š. su bili na pola koraka ili korak od praga ulaznih vrata, dok se V. nalazio na pragu ulaznih vrata. Š. je krenuo da sa obje ruke uhvati oštećenog za ruke, a on tada V. udara dva puta pesnicom u predjelu lica. Nakon što je drugi put udario V. pesnicom, oštećeni je sa Š. pao sa praga prema unutrašnjosti lokala. U trenutku dok njih dvojica padaju, on je primio udarac nekim tvrdim predmetom, misli da se radilo o flaši, u predjelu glave i u tom trenutku su se začuli prvi pucnji, i to iza njegovih leđa. Od onog udarca je bio ošamućen, nije vidio ništa, samo je čuo pucnje, pa je prošlo neko vrijeme dok se povratio, možda par sekundi, a tada je pucnjava već bila prestala. Tada je bio nekih metar lijevo od ulaznih vrata kafića, gledano iz njegovog pravca. Instiktivno se okrenuo prema pravcu odakle su se čuli pucnji, i tada mu ulazna vrata dođu sa njegove lijeve strane, kada je u svojoj blizini vidio R. S. i M. M.. Nije se mogao izjasniti da li su bili sa njegove lijeve ili desne strane, a misli da mu je R. bio bliži. Čini mu se da je M. bio naspram ulaznih vrata, a da je R. bio desno, gledano prema ulaznim vratima. Kod optuženog R., kao i kod optuženog M., je vidio oružje u rukama. R. je držao pušku, dok mu je ruka sa oružjem bila spuštena niz nogu, a M. je imao pištolj, neki tamni, ali se nije mogao sjetiti na koji način ga je držao. Ispred lokala, iako je bila noć, moglo je da se vidi sve. U tom trenutku kada je vidio R. i M. nije vidio Š. ni V.. Optuženi R. i M. su otišli, a on je počeo da traži Š. ispred lokala, da bi, nakon nekog vremena vidio da iz lokala iznose jednog momka, a među licima koja ga nose bio je i Š.. Istog su ubacili u jedno auto, a potom su se on i Š. odvezli kućama. Prije predmetnog događaja nije imao nikakav sukob sa oštećenim V.. </span>
</p>
<p>&nbsp;</p>
<p>
<span class="span2">Svjedok Z. R. </span><span class="span1">je</span><span class="span1"> u svom iskazu naveo, da je u lokal "V..." došao sat vremena prije nego se desio predmetni događaj. Došao je sa dva druga, K. S. i njegovim bratom iz Rusije. Lokal je bio pun. Stali su za šankom, tačno do muzike, s tim da je on bio prvi prema ulaznim vratima, lijevom bočnom stranom okrenut istim, pio i nije obraćao pažnju što se dešava okolo, ali se sjeća da je primijetio negdje tu u lokalu V.. U </span><span class="span1">jednom momentu čuli su se pucnji i nastala je neka gungula i gužva, ali ne može da se izjasni da li je prvo čuo pucnje, pa je nastala gužva, ili obrnuto. Sve je kratko trajalo. Ne zna ni koliko je pucnjeva čuo. Nastala je panika kroz lokal i ljudi su krenuli da izlaze. Na nekih metar od sebe, a u pravcu ulaznih vrata, primijetio je jednog čovjeka u uspravnom položaju, okrenutog prema vratima kafića, koji se zateturao i pao na mjestu gdje ga je i vidio, a ne zna od čega. Ne zna ni da li je u tom momentu čuo pucnje. Idući prema ulaznim vratima kafića, kad je prošao ovog momka što se zateturao i pao, primijetio je i Š. Z.. Isti je bio negdje u blizini vrata kafića, u unutrašnjosti istog, a vidio ga je kada je krenuo prema vratima s namjerom da izađe, ali ne zna koliko je vremena prošlo od momenta kada je krenuo da izlazi, do momenta kada je primijetio Š., ali odmah je napustio lokal. Kod Š., koji mu je bio licem okrenut, nije vidio ništa. U tom momentu nije primijetio V.. Inače, Š. zna od ranije, iz škole, dok optužene R. i M. zna iz viđenja, ali ih te večeri nije primijetio. Ne zna šta se desilo sa ovim momkkom što se zateturao i pao, jer ja nakon što je izašao iz kafića ušao u auto i otišao. </span>
</p>
<p>&nbsp;</p>
<p>
<span class="span1">Iz</span><span class="span2"> sadržine zapisnika o uviđaju istražnog sudije Kri.br.6/08 od 12.01.2008.godine</span><span class="span1"> proizilazi, da je dana 12.01.2008.godine, u 03,00 časova, istražni sudija obaviješten da je u N..., u kafani “V..., naselje K...., došlo do upotrebe vatrenog oružja, te da je od povreda zadobijenih od vatrenog oružja podlegao K. M., dok je V. M. zadobio tjelesne povrede i prebačen u  KC CG u Podgorici. Lice mjesta se nalazi u J... ulici br...., naselje K..., u N..., ispred i u kafani “V...”, vlasništvo Đ. V. i U. S.. Do pomeute kafane vodi asfaltna ulica, a desno od nje se nalazi objekat, koji je prizemnog tipa i sastoji se od dva prostora, koji su jedan pored drugog. U većem prostoru  smještena je kafana, dok se u manjem prostoru nalazi kladionica, a ova dva prostora su medjusobno povezana vratima. U kafani se nalaze četiri lože i to uz desni zid kafane, gledano sa ulaznih vrata, dok se uz lijevi zid kafane nalazi šank sfernog oblika, a u produžetku šanka nalazi se WC. Izmedju šanka i WC-a nalazi se muzički uredjaj – klavijature, dok se lijevo od ulaznih vrata, izmedju šanka i vrata koja vode u kladionicu, nalazi rashladna vitrina. Ispred objekta, čitavom njegovom dužinom, paralelno sa ulicom J..., prostire se terasa, koja je natkrivena, u širini od 5,20 metara i dužini 9,10 metara, a kojoj dužini odgovara dužina objekta. Na ulaznim vratima objekta koja su napravljena iz željezne rešetkaste konstrukcije i zastakljena, staklo centralnog okvira je slomljeno i njegovi fragmenti se nalaze na samim ulaznim vratima sa unutrašnje strane, dok je u kafanskom prostoru, nedaleko od ulaznih vrata i desno, neposredno pored prve lože pronadjena jedna čaura obilježena kao broj 6, a pored treće lože pronadjen je  jedan deformisani projektil označen kao broj 7. Na prostoru izmedju lože i šanka, a bliže šanku, nadjeni su tragovi crvene boje nalik na krv, označeni brojevima 8, 9, 10, 11 i 12, dok je u prostoru kladionice, u blizini radnog stola, takođe pronađena velika mrlja tečnosti nalik na krv, koja je označena brojem 15, a na dvije šank stolice tragovi crvene boje nalik na krv, označeni brojevima 13 i 14. Na prostoru blizu ulaznih vrata i zida kafane, a desno od ulaznh vrata gledano prema unutrašnjosti, zatečene su dvije čaure od pištoljske municije označene brojevima 2 i 3, dok su desno od kafane, na makadamskom putu zatečene tri čaure od municije za automatsku pušku označene brojevima 1, 4 i 5 i jedan deformisani dio projektila označen brojm 17, kao i jedan metak za automatsku pušku označen kao broj 18. Na zidu objekta,sa spoljašnje strane  konstatovana su oštećenja, a na oko 1,5 metar od ovog oštećenja, izvan terase nalaze se fragmenti maltera. Slična oštećenja nalaze se i na betonskoj površini terase na oko 1,5 metara od zida.</span>
</p>
<p>&nbsp;</p>
<p>
<span class="span1">Uvidom u</span><span class="span2"> fotodokumentaciju Uprave policije PJ NIkšić br.29/08 od 12.01.2008.godine</span><span class="span1"> utvrđeno je da je prilikom vršenja uviđaja sačinjen fotoelaborat u kojem je prikazan bliži i širi izgled lica mjesta, izgled i mjesto gdje su zatečeni materijalni tragovi prilikom vršenja uviđaja, dok je na skici lica mjesta grafički prikazan položaj konstatovanih materijalnih tragova u odnosu na objekat gdje se desio predmetni događaj, a koje činjenice u potupnosti odgovaraju sadržini zapisnika o uviđaju istražnog sudije Višeg suda u Podgorici, a što je između ostalog konstatovano i u </span><span class="span2">zapisniku o uviđaju Uprave policije PJ Nikšić Ku.br.2 od 12.01.2008. godine</span><span class="span1">. </span>
</p>
<p>&nbsp;</p>
<p>
<span class="span1">Iz sadržine</span><span class="span2"> službene zabilješke Uprave policije PJ Nikšić od 12.01.2008.godine</span><span class="span1">, koju je sačinio K. Č., konstatovano je da je isti, dana 12.01.2008.godine, bio u kafiću “V...”, u mjestu K..., kada je došlo do upotrebe vatrenog oružja, kojom prilikom je povredama pogledao K. M., a tjelesno povrijeđen V. M..</span>
</p>
<p>&nbsp;</p>
<p>
<span class="span1">Iz</span><span class="span2"> sadržine potvrde Uprave policije PJ Nikšić od 12.01.2008.godine</span><span class="span1"> proizilazi, da je od optuženog Š. Z., dana 12.01.2008.godine, u 06,20 časova, privremeno oduzet jedan par patika crne boje, mobilni telefon marke “Samsung” sa SIM karticom, jedna zimska jakna sa kapuljačom crne boje i gornji dio trenerke tamnoplave boje, koje potvrde su potpisane od strane optuženog bez primjebi.</span>
</p>
<p>&nbsp;</p>
<p>
<span class="span1">Iz</span><span class="span2"> sadržine zapisnika o pretresanju stana i drugih prostorija koje koristi optuženi M. M. Ku.br.175</span><span class="span1">, proizilazi, da su ovlašćeni službnici Uprave policije PJ N..., dana 27.02.2009.godine, izvršili pretres stana koji se nalazi u N..., u Ulici ....s... br...., kojom prilikom su, u plakaru spavaće sobe, pronašli pištolj mrake “CZ 99” kalibra 9 mm, bez fabričkog broja, a koji je istog dana oduzet od optuženog M. M. zajedno sa okvirom i tri metka, kako je to utvrđeno iz </span><span class="span2">potvrde o privremeno oduzetim predmetima Ku.br.175 od 27.02.2009.godine</span><span class="span1">, koju je ovaj optuženi bez primjedbi potpisao. </span>
</p>
<p>&nbsp;</p>
<p>
<span class="span1">Iz</span><span class="span2"> sadržine izvještaja Uprave policije - Odsjeka za kriminalističko-tehnička vještačenja br.58/08, </span><span class="span1">sudskog</span><span class="span2"> </span><span class="span1">vještaka medicinske biohemije F. R., utvrđeno je da su na vještačenje dostavljeni tragovi nalik na krv, izuzeti sa lica mjesta prilikom vršenja uvidjaja u kafe baru “V...” u K... 12.01.2008.godine, obilježeni brojevima 8, 9, 10, 11, 12, 13, 14 i 15, kao i jakna crne boje marke “Jeremi-scott” izuzeta sa pokojnog K. M., na kojoj su takođe vidljive mrlje mrkocrvene boje nalik na krv, te farmerice od teksas platna crne boje, marke “G...” izuzete od oštećenog V. M., na čijoj površini se vide natopine mrkocrvene boje nalik na krv. Hemijskim analizama i odgovarajućim metodama utvrđeno je da tragovi opisani u nalazu pod tač.1 (u uviđajnoj dokumentaciji obilježen kao trag br.8), tač.2 (u uviđajnoj dokumentaciji obilježen kao trag br.9), tač.5 (u uviđajnoj dokumentaciji obilježen kao trag br.12) i tač.9 (jakna izuzeta sa pokojnog K. M.), potiču od krvi ljudskog porijekla koja najvjerovatnije pripada “O” krvnoj grupi, dok tragovi opisani pod tač.3 (u uviđajnoj dokumentaciji obilježen kao trag br.10), tač.4 (u uviđajnoj dokumentaciji obilježen kao trag br.11), tač.6 (u uviđajnoj dokumentaciji obilježen kao trag br.13), tač.7 (u uviđajnoj dokumentaciji obilježen kao trag br.14), tač.8 (u uviđajnoj dokumentaciji obilježen kao trag br.15) i tač.10 (farmerice izuzete od V. M.) potiču od krvi ljudskog porijekla koja pripada “B” krvnoj grupi.</span>
</p>
<p>&nbsp;</p>
<p>
<span class="span1">Iz </span><span class="span2">sadržine</span><span class="span1"> </span><span class="span2">izvještaja o analizi “parafinskih rukavica” Uprave policije - Odjseka za kriminalističko-tehnika vještačenja br.111/08 i br.59/08</span><span class="span1">, sudskog vještaka hemijske struke I. Lj., utvdjeno je da su na vještačenje dostavljene “parafinske rukavice” skinute sa šaka M. Đ. i svjedoka oštećenog V. M., a nakon izvršenih ispitivanja, nije dokazano prisustvo barutnih čestica na šakama ovih lica, tako da se ne može pretpostaviti mogućnost da su isti bili povezani sa procesom opaljenja metka iz vatrenog oružja, prije skidanja “parafinskih rukavica”. Iz</span><span class="span2"> izvještaja o analizi “parafinskih rukavica” Uprave policije - Odjseka za kriminalističko-tehnika vještačenja br.50/08</span><span class="span1"> istog vještaka, utvđeno je da su na vještačenje dostavljene “parafinske rukavice” skinute sa šaka V. D., Ž. N., V. D., U. S., O. B., Đ. D., K. R., K. A., U. V. i K. M., a nakon izvršenih ispitivanja, na samoljepljivim folijama skinutih sa šaka V. D., Ž. N., V. D., O. B., Đ. D., K. R., K. A. i U. V. nije dokazano prisustvo barutnih čestica na šakama ovih lica, tako da se ne može pretpostaviti mogućnost da su ista bila povezana sa procesom opaljenja metka iz vatrenog oružja prije skidanja “parafinskih rukavica”, dok je na samoljepljivim folijama skinutih sa šaka U. S. i K. M. dokazano prisustvo barutnih čestica, tako da se ne može isključiti mogućnost da su isti bili povezani sa procesom opaljenja metka iz vatrenog oružja prije skidanja “parafinskih rukavica”. Iz</span><span class="span2"> izvještaja o analizi “parafinskih rukavica” Uprave policije - Odjseka za kriminalističko-tehnika vještačenja br.50/08 </span><span class="span1">istog vještaka utvđeno je da su na vještačenje dostavljene “parafinske rukavice” skinute sa šaka optuženog Š. Z., a nakon izvršenih ispitivanja na samoljepljivim folijama skinutih sa šaka optuženog Š. dokazano je prisustvo barutnih čestica, u rasporedu i koncentraciji kako je to prikazano na skici, koja čini sastavni dio izvještaja, pa se ne može isključiti mogućnost da je isti bio povezan sa procesom opaljenja metka iz vatrenog oružja prije skidanja “parafinskih rukavica”.</span>
</p>
<p>&nbsp;</p>
<p>
<span class="span1">Iz</span><span class="span2"> sadržine izvještaja o utvđivanju prisustva barutnih čestica br.49/08</span><span class="span1"> sudskog vještaka hemijske struke I. Lj. utvrđeno je da je na vještačenje dostavljena garderoba optuženog Š. i to: jakna, gornji dio trenerke, patike i par čarapa, a nakon izvršenih ispitivanja, na gornjem dijelu trenerke optuženog Š. dokazano je prisustvo barutnih čestica u rasporedu i koncentraciji, kako je to prikazano na slici koja čini sastavni dio izvještaja, dok na ostalim odjevnim predmetima nije dokazano prisustvo barutnih čestica.</span>
</p>
<p>&nbsp;</p>
<p>
<span class="span1">Iz </span><span class="span2">sadržine</span><span class="span1"> </span><span class="span2">izvještaja o utvrđivanju daljine pucanja br.109/08</span><span class="span1">, sudskog vještaka hemijske struke I. Lj., utvrđeno je da se su na vještačenje dostavljene farmerice izuzete sa oštećenog V. M. i jakna pokojnog K. M.. Mikroskopskim pregledom dostavljenih farmerica, konstatovano je oštećenje sa njihove prednje strane veličine 0,4 cm, dok se sa zadnje strane nalazi oštećenje veličine 1 cm. Na jakni koja je dostavljena, konstatovano je oštećenje sa prednje strane veličine 0,4 cm. Sa pomenutih oštećenja izvršeno je skidanje “parafinskih rukavica”, a nakon izvršenih ispitivanja u okolini pomenutih oštećenja na farmericama i jakni, nije dokazano prisustvo barutnih čestica, pa ukoliko su ta oštećenja nastala od projektila iz vatrenog oružja, tada su usta cijevi bila na rastojanju većem od 90 cm, do istih. </span>
</p>
<p>&nbsp;</p>
<p>
<span class="span2">Sudski vještak hemijske struke I. Lj.</span><span class="span1">,</span><span class="span2"> </span><span class="span1">u svom neposrednom izjašnjenju na glavnom pretresu se izjasnila, da prililkom rukovanja vatrenim oružjem i ispaljenja projektila, barutne čestice ostaju na šakama lica koje je pucalo iz vatrenog oružja i to najviše na nadlanicama i na dlanovima, a najčešće u predjelu kažiprsta i palca nadlanice, kao i na dlanovima. Barutne čestice ostaju u predjelu gornjih odjevnih predmeta kao i na </span><span class="span1">rukavima, a iste se zadržavaju na garderobi i tijelu duže vremena, ukoliko se prije toga dobro ne operu. Nesagorele barutne čestice su prenosive i one se mogu naći na odjevnim predmetima koji su bili u neposrednoj blizini mjesta gdje je ispaljen projektil, i to do rastojanja od 90 cm, kada je u pitanju pištolj  ili revolver, a kada je u pitanju automatska puška, domet rasipanja tih čestica je do 120 cm. </span>
</p>
<p>&nbsp;</p>
<p>
<span class="span1">Iz</span><span class="span2"> sadržine izvještaja KC-a CG Podgorica br.49 od 12.01.2008.godine</span><span class="span1"> proizilazi, da je kod pokojnog K. M. konstatovana koncentracija 1,91 promila apsolutnog alkohola u krvi, kod koje se većina ljudi nalazi u pijanom stanju. </span>
</p>
<p>&nbsp;</p>
<p>
<span class="span1">Iz</span><span class="span2"> nalaza i mišljenja sudskog vještaka medicinske struke dr Š. M. Ki.br.6/08 od 29.01.2008.godine</span><span class="span1"> i njegovog neposrednog izjašnjenja na glavnom pretresu u ranijem postupku, nakon pregleda oštećenog V. M., utvrđeno je da je u predmetnom događaju V. M. zadobio strijelnu ranu-prostrelinu u predjelu desne butine, koja je posljedica dejestva projektila ispaljenog iz ručnog vatrenog oružja, a koja povreda u vrijeme odigravanja predmetnog dogadjaja, predstavlja osobito tešku tjelesnu povredu, obzirom da je došlo do povrede butne arterije, a kod ovakvog povredjivanja smrt je prijeteća u vrlo kratkom vremenskom intervalu. Ulazni otvor prostreline nalazi se sa prednje unutrašnje strane desne butine, a izlazni otvor u predjelu zadnje strane gornje polovine desne butine, pa je smjer strijelnog kanala rane od naprijed ka nazad. Nakon pregleda svjedoka-oštećenog, vještak je ustanovio dva ožiljka, i to jedan u predjelu prednje unutrašnje strane gornje polovine desne butine dužine oko 18 cm, širine do 3 cm, brkljast, a drugi u predjelu zadnje spoljašnje strane gornje trećine iste butine, promjera oko 1x1 cm, a na osnovu ovako ustanovljenih ožiljaka nije bio u mogućnosti da da druge dvije dimenzije strijelnog kanala.</span>
</p>
<p>&nbsp;</p>
<p>
<span class="span1">Iz</span><span class="span2"> obdukcionog zapisnika S.br.9/08 od 15.01.2008.godine</span><span class="span1">, sačinjenog od strane sudskog vještaka medicinske struke dr Š. M., je utvrđeno da je pomenuti vještak, dana 12.01.2008.godine, sa početkom u 13,00 časova, izvršio obdukciju tijela pokojnog K. M. i tom prilikom konstatovao da se u lijevom slabinskom predjelu, na 107 cm iznad ravnih tabana i 23 cm ulijevo od središnje lilnije tijela, nalazi ovalna rana promjera oko 7x9 mm, neravnih i krvlju podlivenih ivica i strana. Koža oboda rane je u pojasu širne do 4 mm, na mjestu broja 4 cifarnika na satu, lišena natkožice, ogoljela kožica suva, čvrsta , mrko crvenksata, a rana se kanalom nastavlja u potkožno meko tkivo a ova rana predstavlja ulazni otvor ustreline koja se kanalom nastavlja u trbušnu duplju, cijepa spoljašnju bedrenu arteriju i venu sa lijeve strane i butnu arteriju sa desne strane i završava u potkožnom mekom tkivu spoljašnje strane srednje trećine desne butine, gdje je na kraju kanala ustanovljen metalni, žućkasti, lako deformisani projektil, prečnika oko 9 mm, dužine oko 12 mm, težine 7,49 grama. Sem opisanih, spolja na lešu nema drugih promjena niti povreda, a nakon uradjene probe na prisustvo nesagorivih barutnih čestica u području rane, koja je naprijed opisana, ista je dala negativan rezultat. Unutrašnjim nalazom je utvrdjeno da na kostima krova i osnove lobanje, kostima lica, glave, vrata i trupa, nisu ustanovljeni prelomi. Kod pokojnog K. M. smrt je nasilna i nastupila je usljed iskrvavljenja iz rascjepa krvnih sudova duž kanala strijelne rane - ustreline, nanesena projektilom ispaljenim iz ručnog vatrenog oružja iz sudskmedicinske daljine, što znači da ako je u pitanju pištolj usta cijevi ovog vatrenog oružja su od kože tijela udaljeni namjanje 20 cm, odnosno 60 cm ako je predmetno oružje revolver, odnosno više od 150 cm, ako je predmetno oružje puška. Smjer kanala rane je s lijeva u desno, odozgo nadolje i bočno lako od nazad ka naprijed. U obdukcinom nalazu je konstatovano, a što je </span><span class="span1">vještak potvrdio na glavnom pretresu, da je obdukcijom ustanovljeni projektil predat službenoj osobi MUP-a RCG, a po zahtjevu istražnog sudije Višeg suda u Podogrici Kri.br.6/08 od 12.01.2008.godine. </span>
</p>
<p>&nbsp;</p>
<p>
<span class="span1">U svom izjašnjenju na glavnom preteresu u ranijem postupku vještak je pojasnio, da na svom putu kroz tijelo pokojnog K. M., projektil nije prelomio ni jednu kost, a ustanovljen je u predjelu desne butine samo kao lako deformisan, što znači da prilikom ulaska u tijelu nije bio deformisan, odnosno da nije imao promijenjen osnovni oblik projektila, te da bez obzira u kom položaju se nalazio pokojni K., u momentu povrđivanja, taj ugao je morao biti oštar u odnosu na uzdužnu osu tijela. </span>
</p>
<p>&nbsp;</p>
<p>
<span class="span1">Odgovarajući na pitanje punomoćnika oštećenog, ovaj vještak je naveo da projektil koji je prikazan na, strani broj 4, slika broj 8 fotoelaborata Uprave policije PJ Podgorica broj 17-28-244-34/57 od 12.01.2008.godine, a koji je sačinjen prilikom obdukcije pok.K., je projektil koji je teže deformisan i nije žućkast, dok je projektil koji je nadjen u desnoj butini pokojnog K., na završetku strijelnog kanala žućkast i lako deformisan, kako ga je opisao u obdukcionom nalazu, isključujući svaku mogućnost da je ovaj projektil, izvadio iz butine pokojnog K. M., dalje navodeći, da po njegovom mišljenju, u tijelu pokojnog K., nije ušao tzv.”dum dum” metak, jer se u konkretnom radi o jednom strijelnom kanalu, dok ovi meci, prilikom nailaska na čvrstu pregradu, kao što je tijelo, se raspraskavaju i prave više strijelnih kanala.</span>
</p>
<p>&nbsp;</p>
<p>
<span class="span1">Na glavnom pretresu u ponovnom postupku vještak dr Š. je u cjelosti ostao pri svemu naprijed iznijetom i dodao da je u obdukcionom nalazu naveo da je obdukcija vršena 12.01.2008.godine u 13,00 časova. Sve ono što je obdukciom ustanovio je i opisao, a obdukciom ustanovljeni projektil predat je službenoj osobi MUP-a CG, po zahtjevu nadležnog istražnog sudije Višeg suda u Podgorici M. B., što je i konstatovano u obdukcionom zapisniku. Mišljenja je da su tragovi mrljastog oblika - zaprljanja poda, prikazani u fotodokumentaciji rađenoj prilikom vršenja uviđaja i označeni brojevima 8 i 10,  posljedica krvarenja. Neposredno oko istog mrljastog zaprljanja vide se zaprljanja poda koja liče na zaprljanost usljed gaženja stopalima, koji su bili zaprljani istim sadržajem, odnosno tamno crvenim saržajem. Može se pretpostaviti i da se to odnosi na mrlju koja je obilježena tačkom 12, iako se i iz nje vidi da je po tom prostoru gaženo. Pokojni K. je, nakon zadobijanja ustreline, mogao da napravi određeni broj pokreta, sve do trenutka kada gubi svijest. Koliko je bilo tih pokreta, vještak se nije mogao izjasniti, a u pokrete podrazumijeva i korake. Smrt je nastupila u prvih 10 minuta nakon ranjavanja. Nije se mogao izjasniti u kojem je položaju bio pokojni K. kada je zadobio ustrelinu, a isti je mogao biti i u stojećem i u čučećem položaju, dok je projektil ušao u tijelo sa lijeve bočne strane, lako od nazad, a da su usta cijevi predmetnog ručnog vatrenog oružja bila usmjerena naniže.</span>
</p>
<p>&nbsp;</p>
<p>
<span class="span1">Vještak sudske medicine se nije mogao izjasniti da li je optuženi M., imajući u vidu njegovu odbranu iz ranijeg postupka, gdje navodi da se nalazio na 5-6 koraka naspram ulaznih vrata, mogao da pogodi neko lice u kafiću ili ispred kafića, jer se radi o pitanjima na koje odgovore može dati jedino balističar, a vještaka njegove struke samo ako su mu poznate precizne pozicije pokojnika i osoba koje pucaju, a u konkretnom dogadjaju i da li se kroz ta otvorena vrata uopšte može vidjeti pokojnik u unutrašnjosti kafića, odnosno da li je prostor izmedju lica koje je pucalo i pokojnika bio čist, u smislu da između njih nije bilo nikakvih prepreka, i to samo u odnosu na isključenje ili priznavanje određenih mogućnosti. U konkretnom slučaju, ako je lice </span><span class="span1">pucalo u pravcu zemlje - betona, kako to opisuje optuženi M., pokojni K. apsolutno na taj način nije mogao biti pogođen. </span>
</p>
<p>&nbsp;</p>
<p>
<span class="span1">Iz</span><span class="span2"> izvještaja o baslitičkom vještačenju br.108/08 Uprave policije - Odsjeka za kriminalističko tehnička vještačenja</span><span class="span1"> je utvrđeno da je na vještačenje dostavljena platnena jakna crne boje, sa izraženim bijelim linijama, marke “Jeremy Scott”, veličine M, vlasništvo pokojnog K. M., na kojoj jakni je u predjelu prednje strane, na lijevoj poli, na rastojanju 21,5 cm od veritkalne ivice patnenta i 2,5 cm od donje ivice jakne, konstatovana rupa kružnog oblika, pokrzanih ivica, prečnika 4 mm, a koje oštećenje je moglo nastati dejstvom projektila ispaljenog iz vatrenog oružja. Na vještačenje su dostavljene i farmarice oštećenog V. M., braon boje, marke “Giorgio”, na kojima su se nalazile mrlje nalik na krv i na kojima je uočeno oštećenje u vidu rupe kružnog oblika, pokrzanih ivica, prečnika oko 4 mm, koje se nalazi na rastojanju 12 cm, od gornje ivice farmerica i 2 cm od ivice rajfešlusa, dok se ispod rupe nalazi patent koji je oštećen, a na desnoj zadnoj nogavici farmerica, ispod džepa, uočeno je oštećenje u vidu razderotine dužine 10 mm, koje se nalazi na 28 cm od gornje ivice farmerica i 9 dm od desnog bočnog vertikalnog šava, a koja oštećenja su mogla nastati dejstvom projektila ispaljenog iz vatrenog oružja.</span>
</p>
<p>&nbsp;</p>
<p>
<span class="span1">Vještak se na osnovu navedenih oštećenja, nije mogao izjasniti o kalibru projektila, koji je mogao napraviti ova oštećenja, jedino da se radi o projektilu većeg kalibra od pomenutog prečnika oštećenja, koja su konstatovana na farmericama oštećenog V. M.. Vještak se takodje nije mogao izjasniti da li u konkretnom slučaju radi o puščanom ili metku iz pištolja, obzirom da se radi o kalibrima koji su istih dimenzija, a da je njegova osnovna pretpostavka da su ova oštećenja nastala prolaskom jednog projektila s tim što je oštećenje na prednjoj strani farmerica karakteristično za ulazno, a oštećenje na zadnjoj strani, za izlazno oštećenje. </span>
</p>
<p>&nbsp;</p>
<p>
<span class="span1">Iz</span><span class="span2"> izvještaja o vještačenju br.60/08</span><span class="span1"> sudskog vještaka balističara M. M. utvrđeno je da je ovom vještaku na vještačenje dostavljeno šest komada čaura, jedan projektil, dio jezgra projektila, jedan projektil koji je dostavljen nakon obdukcije od strane ovlašćenih službenika PJ Podgorica i jedan metak. Vizuelnim pregledom na osnovu geometrijskih karakteristika, vještak je utvrdio da tri čaure  pripadaju pištoljskoj municiji kalibra 9 mm, a tri čaure puščanoj municiji kalibra 7,62 x 39 mm, dok je uporedjivanjem komparativnim mikroskopom utvrdjeno da su dostavljene pištoljske čaure ispaljene iz jednog vatrenog oružja - pištolja, kao što su i puščane čaure takodje ispaljene iz jednog vatrenog oružja - automatske puške. Na deformisanom projektilu uočava se kružni razrezani dio košuljice, kojim se oslobađa olovni vrh projektila i njegova masa je 7,5 grama, a koji projektil pripada pištoljskoj municiji kalibra 9 mm. Drugi projektil koji je dostavljen na vještačenje, a koji je izvadjen prilikom obudkcije pokojnog K. M., je deformisan na vrhu – rasprsnut i njegova masa je 7,49 grama, a pripada pištoljskoj municiji kalibra 9 mm. Medjusobnom komparacijom ova dva projektila, utvrđeno je da su ispaljeni iz jednog pištolja. Na puščanom metku koji je dostavljen, utisnuta je oznaka “76 7,62 x 39”, na čijoj kapisli se ne uočava trag udarne igle. </span>
</p>
<p>&nbsp;</p>
<p>
<span class="span1">Iz</span><span class="span2"> izvještaja o balističkom vještačenju br.634/09</span><span class="span1"> je utvrđeno da je na vještačenje dostavljen pištolj marke “CZ” model 99, kalibra 9 mm PARA, na kojem je fabrički broj uništen i u čijem šaržeru su se nalazila tri metka sa oznakom “S&amp;B9 mm LUGER”, a koji meci su po obliku projektila (zabušen na vrhu i razrezana košuljica) pripadaju </span><span class="span1">“dum dum” mecima. Vizuelnim pregledom i praktičnom provjerom utvrdjeno je da je pištolj funkcionalan i da je iz pištolja pucano, nakon čega cijev nije očišćena. Predmet vještačenja su bili i jedan projektil deformisan na vrhu, mase 7,5 grama koji pripada pištoljskoj municiji 9 mm i jedan projektil koji je izvadjen prilikom obdukcije iz tijela K. M., koji je bio deformisan na vrhu - rasprsnut i čija masa je 7,49 grama i pripada pištoljskoj municiji kalibra 9 mm, kao i tri pištoljske čaure, koje su izuzete prilikom vršenja uvidjaja, a ovi materijalni tragovi su bili i predmet izvještaja o balisitčkom vještačenju broj 60/08, nakon čega je vještak utvrdio da svi sporni tragovi, pištoljske čaure i projektili kalibra 9 mm, iz spornog dogadjaja od 12.01.2008.godine, kada je ubijen K. M. i ranjen V. M., su ispaljeni iz pištolja “CZ” model 99, kalibra 9 mm PARA,  koji pištolj je bio predmet ovog vještačenja.</span>
</p>
<p>&nbsp;</p>
<p>
<span class="span1">Na glavnom pretresu u ranijem postupku vještak je objasnio da pištolj marke “Crvena zastava” model 99, kalibra 9 mm, a koji je bio predmet vještačenja izvještaja broj 634/09 ima karakteristiku da izbaca čauru u desnu stranu, od pravca pucanja i to pod uglom koji je blizu 100 stepeni, u luku na rastojanju od jednog do dva metra, dok automatska puška, kao svoju opštu karakteristiku ima da izbacuje čaure sa desne strane, pod uglom od oko 50 stepeni, u odnosu na pravac pucanja, u blagom luku na rastojanju od 7 do 10 metara, sve zavisno od kvaliteta i vrste podloge. Pištoljski projektili koji su bili predmet vještačenja, spadaju u kategoriju “dum dum” metaka, čija je glavna karatkeristika da imaju veliku zaustavnu moć, sa kojih razloga su na samom vrhu oslobodjeni košuljice, koja je uzdužno razrezana, kako bi joj se omogućilo što lakše širenje i zaustavljanje, a ti projektili su na samom vrhu udubljeni, odnosno “zabušeni”. Na ovim projektilima, prilikom kontakta sa garderobom, ne ostaju nikakve posebne karakteristike, te se isti ne mora i ne može deformisati u potupnosti na samom kontaktu sa prvom preprekom. Na projektilu koji je izavađen iz tijela K. M., a koji je bio predmet vještačenja, uočene su deformacije na vrhu u klasičnom smislu “dum dum” metaka, tj. došlo je do “rascvjetavanja” same košuljice projektila, ali nije došlo do većeg gubitka mase, što ukazuje na činjenicu da na ovaj projektil nije djelovala jaka zaustavna sila, jer se isti nije u potupnosti rasprsnuo i nije pretrpio velike deformacije koje su za očekivati kod “dum dum” metaka. Isti je mogao napraviti samo jednu prostrelinu ili ustrelinu, jer sa njega ne fale djelovi, a navedenu deformaciju je mogao zadobiti prolaskom kroz tijelo i meka tkiva, isključujući tvrde kosti. Deformacija koja je prikazana na projektilu koji je pronadjen u lokalu “V...”, prilikom uvidjaja, nije tipična za prolazak kroz tijelo, a mogla je nastati udarom u tvrdu prepreku koja oslikava samu deformaciju na vrhu ovog projektila, kao što su npr. kožna jakna, slični odjevni predmeti, sundjerasti jastuci i tome slično, obzirom da nije došlo do rasprskavanja i imajući u vidu deformaciju koja je nastala na vrhu ovog projektila. </span>
</p>
<p>&nbsp;</p>
<p>
<span class="span1">Vještak je pomoću lupe analizirao fotografije 7 i 8, na strani 4 fotoelaborata sačinjenog povodom obdukcije pokojnog K. M., te nakon izvršenog uvida u uveličane – skenirane fotografije, naveo da nije mogao da uoči nikakvu razliku izmedju projektila prikazanih na slici 7 i 8 fotoelaborata, a da projektil na fotografiji broj 8, snimljen na obdukcionom stolu, u potupnosti odgovara projektilu koji je vještačio, te da na osnovu opštih karakteristika može da konstatuje da projektil koji je prikazan na fotografiji broj 7 gdje se isti vadi iz tijela pokojnog K., a uočava veći dio projektila, za koji na osnovu opštih karakteristika može da konstatuje da u potupnosti odgovara projektilu koji je snimljen na obdukcionom stolu, fotografija broj 8, te da se najvjerovatnije radi o istom projektilu. Ovaj vještak je projektil koji je prikazan na </span><span class="span1">fotografiji broj 8, a koji je bio i predmet njegovog vještačenja izmjerio i utvrdio da je isti prečnika 9 mm, da mu je dužina 12 mm, dok mu je težina 7,49 grama, kako je to navedeno u izvještaju o vještačenju broj 634/09, što u potupnosti odgovara opisu projektila sudskog vještaka medicinske struke dr Š. M. u obdukcionom nalazu, tačka četiri, gdje ga ovaj vještak opisuje kao metalni, žućkasti projektil, prečnika oko 9 mm, dužine oko 12 mm i težine 7,49 grama. Mogućnost da projektili ispaljeni iz istog oružja imaju istu težinu i dimenzije je do te mjere minimalna da je bliže iskazu da je to nemoguće nego da je moguće, pojasnio je vještak na glavnom pretresu.</span>
</p>
<p>&nbsp;</p>
<p>
<span class="span1">Vještak je dalje naveo je da se na osnovu pozicija materijalnih tragova – čaura koje su pronađene na mjestu događaja, rastojanje između istih, može pretpostaviti da se lice koje je pucalo iz automatske puške nalazilo približno u pravcu produžetka desnog bočnog zida na mogućem rastojanju do pet metara i da se to lice kretalo oko 3-4 metra u jednom pravcu. A da se lice koje je koristilo pištolj, prilikom pucanja, nalazilo otprilike ispred samih ulaznih vrata objekta “V...” i blago unutar objekta, kako bi se i treća čaura našla na mjestu, koje je fiksirano unutar objekta, sa desne strane ulaznih vrata. </span>
</p>
<p>&nbsp;</p>
<p>
<span class="span1">Na glavnom pretresu u ponovnom postupku vještak balističar je u cjelosti ostao pri svim pisanim nalazima i mišljenjima i usmenim izjašnjenjima iz ranijeg postupka i dodao da je u potupnosti siguran da projektil koji je prikazan u fotodokumentaciji sa obdukcije odgovara projektilu koji je on vještačio u laboratoriji i za koji je, pregledom na komparativnom mikroskopu, upoređenjem sa nespornim projektilima ispaljenih iz dostavljenog pištolja, utvrdio da je i taj projektil ispaljen iz dostavljenog pištolja. Što se tiče vremenske razlike između termina kada je projektil preuzet sa obdukcije, do trenutka kada ga je on preuzeo, pojasnio je da se radi o normalnoj policijskoj proceduri, odnosno da su obdukciju pratili krim. tehničari PJ Podgorica, te su oni preuzeli sporni projektil, a zatim ga službenom poštom, uz dopis, predali Forenzičkom centru na analizu. Dakle, morala je postojati vremenska distanca, jer projektil nije direktno sa obdukcije donesen u Forenzički centar. </span>
</p>
<p>&nbsp;</p>
<p>
<span class="span1">Sporne tragove nađene uviđajem na licu mjesta pozicionirao je, a što je i u svom nalazu i mišljenju nakon rekonstrukcije naveo, tako što je koristio skicu lica mjesta koja je napravljena od strane PJ Nikšić prilikom vršenja uviđaja. Skica lica mjesta rađena prlikom uviđaja nije rađena u razmjeri. I pored toga, mjere do fiksiranih tragova su iznijete tačno u mjernim jedinicama, tako da se na osnovu tih mjera mogu postaviti tragovi na licu mjesta. Na osnovu kota koje su date na skici lica mjesta sa uviđaja vještak je u prostoru i pozicionirao čaure 2 i 3 koje se nalaze ispred samog objekta, što je apsolutno bilo dovoljno da da mišljenje iz balistike. Tačno je da čaure nijesu direktnim kotama vezane za stajnu tačku nekog ugla objekta, ali do tih tragova se dolazi posrednim kotama, tj. slaganjem određenih razdaljina, kako je prikazano na skici lica mjesta sa rekonstrukcije, kao i prilikom vršenja uviđaja. Skice sa rekonstrukcije su rađene po izjavama učesnika na rekonstrukciji, i svi tragovi iz skice lica mjesta rađene od PJ Nikšić prilikom uviđaja, su i prenijeti u skice iz rekonstrukcije. Na takvoj skici postavio je pozicije svih učesnika na rekonstrukciji i na osnovu njihovih iskaza izjasnio se na mogućnosti uklapanja tragova koji su bili fiksirani prilikom uviđaja, dajući decidne odgovore o mogućnostima sa kojih se pozicija moglo pucati, da bi fiksirani sporni tragovi bili na pozicioniranim mjestima. Dakle, vještak je objasnio da je koristio skicu lica mjesta napravljenu prilikom vršenja uviđaja, sa svim materijalnim tragovima nađenim na licu mjesta, a prilikom </span><span class="span1">rekonstrukcije je unio sva rastojanja koja su naveli učesnici rekonstrukcije, a koja su bitna za njihovo pozicioniranje u prostoru. Na osnovu uklapanja njihovih pozicija u skicu lica mjesta, došao je do izvedenih zaključaka. Sa stoprocentnom sigurnošću tvrdi da se sporne čaure koje se nalaze ispred samih ulaznih vrata, pozicionirane brojevima 2, 3 i 6, nalaze na rastojanju do 2 metra, za koje rastojanje je naveo da je sa njega pucano, a da čaure odskaču iz pištolja prilikom pucanja sa pozicije samih ulaznih vrata. Ako se uzme u obzir činjenica da sporni pištolj izbaca čaure pod uglom od sto stepeni u odnosu na pravac pucanja, moguće je da čaura označena br.6 direktnim padanjem dođe na zatečenu poziciju, ukoliko je pištolj unutar objekta. Ukoliko se radi o direktnom padanju na tu poziciju, pištolj iz kojeg je ispaljena ta čaura može da se nalazi na rastojanju od jedan, pa i do dva metra od same čaure. Ukoliko se lice nalazi na poziciji obilježenoj brojem 12, na skici lica mjesta sa uviđaja, moguće je da putanja projektila koji ga je pogodio dođe kroz otvorena vrata. Pretpostavlja da je moguće da neko puca kroz otvorena vrata i staklo na tim vratima i evenutalno pogodi lice koje se nalazi na poziciji obilježenoj brojem 12, s tim što bi putanja tog projektila imala silazni karakter, dok se rastojanje sa kojeg se puca mora ograničiti na neko kraće rastojanje u odnosu na vrata, upravo zbog visine sa koje se puca. U toj varijanti moguće je pucati i pištojem, a da se čaure pozicionirane brojevima 2 i 3 nađu na tim mjestima. U ovoj varijanti taj koji puca morao bi biti neposredno ispred vrata, ne više od metra ispred samih ulaznih vrata, da bi se čaure našle na toj poziciji. U svim varijantama u kojima se izjašnjavao, vještak je govorio o mogućim pozicijama sa kojih je moglo biti pucano, a već se ranije izjasnio da ne zna da li su materijalni tragovi pomjerani prije nego što je izvršen uviđaj, a svoje nalaze i mišljenja dao je samo na osnovu onoga što mu je predočeno uviđajnom dokumentacijom i kazivanjem učesnika. </span>
</p>
<p>&nbsp;</p>
<p>
<span class="span1">Uzimajući u obzir putanje projektila koje su navedene na rekonstrukciji, moguće je da se oštećeni V. mogao nalaziti i u samom prostoru vrata prilikom zadobijanja povrede, u odnosu na sve varijante ispaljenih metaka koje su pominjane na rekonstrukciji. Moguće je i da se oštećeni V. mogao nalaziti i u samoj poziciji praga ulaznih vrata, prilikom zadobijanja povreda. Na osnovu opisane povrede on se mogao nalaziti i u prostoru unutar samog objekta, u položaju da je prednjim dijelom tijela okrenut prema napolje, što znači da prostrelini kanal odgovara putanji projektila koji je mogao da bude od spolja prema unutra. U odnosu na puščane čaure koje su pronađene na licu mjesta, pretpostavka je da je lice koje je pucalo moglo da se nalazi na poziciji koja je blizu lijevog ćoška kuće, što bi ograničilo poziciju ulaska u sami objekat, do pozicije samog praga vrata tj. da putanja projektila koja dolazi sa te pozicije može da udje u sami prostor vrata. U tom položaju oštećeni je morao biti desnom nogom zakrenut prema lijevoj strani, jer jedino na taj način sa te pozicije se može poklopiti putanja projektila i prostrelni kanal. </span>
</p>
<p>&nbsp;</p>
<p>
<span class="span1">Vještak je dalje naveo, da je moguće promijeniti boju kod pištolja, a tada se nanovo mora raditi površinska zašitita u vidu bruniranja, koje daje crnu boju ili hormiranje i nitriranje, koji daju bijelu boju. Ne može se izjasniti da li je kod nekog pištolja originalna boja promijenjena ili nije, jer samim izvodjenjem ove površinske zaštite pištolj dobija boju i sloj koji je isti kao fabrički. Ukoliko se radi nova površinska zaštita oružja ona mora da se izvede po tehnološkom postupku na način što se prethodna površinska zaštita ukloni mehaničkim putem sa pištolja, a zatim se, hemijskim postupkom, ponovo izvrši površinska zaštita. S toga se ne može utvrditi da li je prije toga postojao isti takvi hemijski postupak površinske zaštite. Ako bi se radilo o oružju </span><span class="span1">koje je hromirano, a zatim brunirano, postupak bi morao biti isti, s tim što je tada mnogo složeniji i teži, jer samo hromiranje je nanošenje jednog sloja tvrdog metala i ono se uklanja na način da se mehaničkom obradom, tj. brušenjem mora skinuti cijeli nanos hroma i ponovo uraditi drugi hemijski postupak "bruniranje". Riječ je o izuzetno složenom postupku, za koji je vještak mišljenja da je neisplativ, dok se o sastavu površinske zaštite koja se koristi za bruniranje ne može izjasniti. </span>
</p>
<p>&nbsp;</p>
<p>
<span class="span1">Vještak se izjasnio, da upotrebom vatrenog oružja, automatske puške, na otvorenom prostoru, ispred samog kafića “V...”, lica koja su se nalazila u samom kafiću nijesu bila ugrožena, odnosno nije postojala opasnost po njihov život i tijelo. Ta lica su mogla biti ugrožena u slučaju da su se nalazila na putanji projektila koji su ispaljeni u pravcu oštećenog V. ili u neposrednoj blizini tih putanja projektila. Konkretna opasnost za život lica unutar kafića postojala je za one osobe koje su se nalazile u neposrednoj blizini ili na samoj putanji ispaljenog projektila, odnosno osobe koje su bile pored, uz ili iza oštećenog K. M.. Za osobe koje su se nalazile sa druge strane šanka, nije postojala konkretna opasnost prilikom ispaljenja projektila koji je pogodio pokojnog K., kao ni za lice koje je bilo na samom kraju šanka, odnosno između šanka i WC-a. </span>
</p>
<p>&nbsp;</p>
<p>
<span class="span1">Što se tiče detonacija predmetnog pištolja, vještak smatra da na rastojanjima od jedan i dva metra, kao i na relativno većim rastojanjima i do 10 i 20 metara, je izuzetno jaka. Ako se na otvorenom prostoru ispaljuje municija kalibra 9 mm, u relativnoj blizini tog događaja, taj zvuk se čuje jasno, ne može se nikako smatrati da je prigušen. Kada se za detonaciju projektila upotrijebi termin "prigušeno", pod tim bi trebalo da se podrazumijeva korišćenje prigušivača na oružju ili da se radi o malom kalibru, kao što je 22 mm. Osjećaj čujnosti se zasniva i na kategoriji prostora na kojem se sporni događaj odvija i udaljenosti od tog događaja. Na većem rastojanju može se steći osjećaj prigušenosti, usljed samog odbijanja i prostiranja zvuka. </span>
</p>
<p>&nbsp;</p>
<p>
<span class="span1">Dalje je vještak naveo da predmetni pištolj, CZ 9 mm PARA, koji je bio predmet vještačenja, ima plastične korice rukohvata, koje su fabrički proizvod ali one su podložne izmjeni, tako da se mogu jednostavno skinuti i zamijeniti. U balistici ne postoje kvalifikacije pištolja po veličini. Predmetni pištolj se sigurno ne može smatrati u manje pištolje, jer on spada u standardne pištolje tog kalibra. Može se vršiti podjela po kalibru municiije koja se ispaljuje, tako da su pištolji koji ispaljuju municiju manjeg kalibra relativno mali, ali radi se o individualnom osjećaju, jer tako se pištolji ne dijele. U praksi, pištolji koji ispaljuju municiju malog kalibra, kao što su 22 mm i 6,35 mm, su reklativno manji pištolji u odnosu na pištolje koji ispaljuju municiju 7,65 mm ili 9 mm. Veoma malo je pištolja koji su gabaritno veći od predmetnog pištolja i to su pištolji koji ispaljuju veće kalibre kao što su 45 mm i 50 mm.</span>
</p>
<p>&nbsp;</p>
<p>
<span class="span1">U </span><span class="span2">fotoelaboratu br.17-28-244/34/57 od 12.01.2008.godine Uprave policije PJ Podgorica</span><span class="span1"> prikazane su fotografije sačinjene prilikom obdukcije K. M., gdje se na fotografiji br.7 vidi momenat kada se iz tijela pokojnog Kankaraša izvlači projektil, dok je na fotografiji br.8 prikazan izgled projektila, pri čemu sudski vještak medicinske struke dr Š. M. nije sporio da se na fotografiji br.7 vidi momenat kada on iz tijela pokojnog K. izvlači projektil, te da je sto na kojem je prikazan izgled projektila (fotografija br.8), obdukcioni sto Odjeljenja za sudsku medicinu Podgorica.</span>
</p>
<p>&nbsp;</p>
<p>
<span class="span1">Sud je od strane Uprave policije PJ Podgorica pribavio </span><span class="span2">CD sa fotografijama koje su sačinjene prilikom obdukcije pokojnog K. M.</span><span class="span1">, čija je projekcija izvršena na glavnom pretresu, na kojem se nalazi 19 fotografija za koje je evidentno da su nastale 12.01.2008.godine, u vremenskom periodu od 14,16 do 14,56 časova, snimljene kamerom “Nikon” model D70S, te da su fotografije br.7 i 8, prikazane u fotoelaboratu, sačinjene prilikom obdukcije, snimljene i to fotografija br.7 u 14,28 h, a fotogorafija br.8 u 14,29 h, a da je do izmjene ovih podataka moglo doći samo uz poseban program, kako to proizilazi iz </span><span class="span2">nalaza i mišljenja sudskog vještaka elektronike i telekomunikacija B. P.</span><span class="span1">, datog na glavnom pretresu od 31.03.2010.godine. </span>
</p>
<p>&nbsp;</p>
<p>
<span class="span2">Svjedok M. R.</span><span class="span1">, zaposlen kao kriminalistički tehničar u Upravi policije PJ Podgorica, naveo je da je njegov zadatak da prilikom uviđaja konstatuje materijalne tragove na licu mjesta, izvrši njihovo fotografisanje, te fotografisanje obdukcije, kada se radi o krivičnom djelu ubistvo. U tim slučajevima obdukcija se obavlja u prostorijama Odjeljenja patologije KC-a CG, kojoj prisustvuje obducent, on kao kriminalistički tehničar, inspektor za krvne delikte, gdje on fotografiše sam čin obdukcije, a kada je to moguće i momenat kada obducent vadi projektil iz tijela i izgled tog projektila nakon što je izvađen. Nakon što se izvadi iz tijela, projektil se obično stavlji na obducentski sto i na taj način izvrši njegovo fotografisanje, a što se sve radi u prisustvu obducenta i službenih lica koja su prisutna. Nije se mogao sjetiti obdukcije pokojnog K. M., a nakon što mu je predočen fotoelaborat koji je sačinjen tim povodom, potvrdio je da isti on sačinio i potpisao i da je sve odradjeno prilikom obdukcije, onako kako je već naveo, a imajući u vidu fotografije koje se nalaze u njemu. Objasnio je da u svom poslu koristi digitalni fotoaparat i da su takav fotoaparat imali i u januaru 2008.godine, a praksa im je da se memorija sa kratice ovog aparata, prebaci na CD koji se čuva u arhivi Uprave policije PJ Podgorica. Projektil fotografiše na stolu, odmah nakon što ga obducent izvadi iz tijela, a u obdukcionu salu ne može ući niko osim službenih lica koja su prisutna, a nakon završene obdukcije, po naredbi istražnog sudije, obducent predaje projektil kriminalističkim tehničarima, a prije toga ga izmjeri, tako da je njegov posao kao kriminalističkog tehničara samo da ga fotografiše i evenutalno naknadno preuzme. Naveo je da moralno i materijalno stoji iza svega onoga što je prikazano na fotografijama fotoelaborata sačinjenog povodom obdukcije K. M., a taj posao radi 23 godine i nikad mu se nije desilo, niti zna za takav slučaj, da je došlo do zamjene projektila nakon izvršene obdukcije. </span>
</p>
<p>&nbsp;</p>
<p>
<span class="span1">Iz sadržine Zapisnika o rekonstrukciji proizilazi, da je dana 16.10.2009.godine, izvršena je </span><span class="span2">rekonstrukcija</span><span class="span1"> predmetnog događaja u prisustvu zastupnika optužbe, predstavnika porodice K. i njihovog punomoćnika, oštećenog V. M., optuženih i njihovih branilaca, te sudskih vještaka balističke struke M. M. i medicinske struke dr Š. M.. Mjesto gdje je izvršena rekonstrukcija događaja  je u N... naselje K..., kafana “V...”, kojom prilikom je konstatovano da je unutrašnjost kafane u potpunosti renovirana, s tim što je nad prostorom ispred kafića podignuta betonska nadstrešnjica ispod koje se nalazi betonska podloga, čija površina je neizmijenjena u odnosu na vrijeme kada  se odigrao predmetni dogadjaj, s tim što je prostor, koji se nalazi van nadstrašnice betonira po lijevoj strani, gledano od ulaznih vrata kafića do ograde i naprijed do ulice koja prolazi pored kafane, što nije postojalo u vrijeme odigravanja dogadjaja, a nakon izvršenog mjerenja, konstatovano je da dimenzije unutrašnjosti kafića, gabarita vrata i prozora, odgovaraju mjerama koje su postojale u </span><span class="span1">vrijeme dogadjaja, nakon čega je izvršeno fotografisanje unutrašnjosti kafića, dijela terase i parkinga. Prilikom rekonstrukcije, svjedok-oštećeni V. M. je pokazao da se nalazio ispred ulaznih vrata kafića, na jedan korak od njih, dok je optuženi R. S., koji mu je bio licem okrenut, dolazio sa njegove lijeve strane, držeći automatsku pušku u ruci i u kretanju prema njemu ispalio jedan projektil, a za optuženog Š. Z. objašnjava da je stajao ispred ulaznih vrata sa pištoljem koji je držao sa obije ruke i usmjerenim u pravcu unutrašnjosti kafića, desno od ulaznih vrata, put lože. Prema oštećenom V., položaj pokojnok K. u momentu kada se okrenuo prema njemu je bio takav da je isti bio leđima okrenut ložama i malo pokleknuo. Optuženi M. M. je pokazao da se kritičnom prilikom nalazio na betoniranoj terasi u okviru nadstrešnice kafića, ukoso i desno od ulaznih vrata, gledano sa njegove pozicije, a oštećenog V. vidi sa pištoljem u ruci ispred ulaznih vrata kafića. Optuženi R. S. je pokazao da se nalazio ukoso i lijevo od ulaznih vrata, gledano od pravca istih, van terase, prema ogradi, kada je ispalio projektile u vazduh, dok se optuženi M. nalazio lijevo od njega na 3-4 metra, ali nije znao da objasni da li je bio na terasi ili van nje. Optuženi Š. Z. je pokazao da se sa oštečenim V. susreo ispred ulaznih vrata kafića, a da je optuženog M. sa pištoljem u ruci, pri čemu je pištolj bio okrenut u pravcu zemlje, vidio sa svoje desne bočne strane, na nekih 2-3 koraka, sa licem okrenutim prema ulaznim vratima, dok je optuženog R. vidio sa puškom u ruci na nekih 7-8 metara. Ovlašćeni službenici Uprave policije PJ Nikšić su fotografisali položaj lica po kazivanju optuženih i svjedoka-oštećenog i uzeli potrebne mjere. </span>
</p>
<p>&nbsp;</p>
<p>
<span class="span1">Na</span><span class="span2"> fotoelaboratu Uprave policije PJ Nikšić br.837/09 od 16.10.2009.godine i skici lica mjesta</span><span class="span1">, a povodom izvršene rekonstrukcije, prikazan je spoljašnji i unutrašnji izgled objekta - kafane “V..”, te položaj lica u predmetnom događaju po kazivanju optuženih i svjedoka-oštećenog V. M., čija sadržina u potpunosti odgovara sadžini i činjenicama konstatovanim u zapisniku o rekonstrukciji. </span>
</p>
<p>&nbsp;</p>
<p>
<span class="span1">Iz</span><span class="span2"> sadržine balističkog vještačenja - izvještaja sa rekonstrukcije br.M 23/09</span><span class="span1"> sudskog vještaka M. M., utvrđeno je da je isti dat na osnovu materijalnih tragova i medjusobnih pozicija aktera spornog dogadjaja, kako su to isti pokazali na rekostrukciji, pa se čaure pištoljske municije, kao i projektili, mogu se naći na fiksiranim pozicijama jedino pucanjem prema unutra, sa pozicije gdje se ruka sa pištoljem nalazi, jednom, malo u unutrašnjem dijelu, a dva puta na samom pragu vrata, a koju poziciju je opisao svjedok-oštećeni V. M. prilikom kazivanja pozicije na kojoj se nalazio optuženi Š. prilikom pucanja. Što se tiče čaura puščane municije, iste su se mogle naći na fiksiranim mjestima pucanjem sa više pozicija, tako da je moguća pozicija na kojoj oštećeni V. pokazuje da se nalazio optuženi R. kada je pucao na njega, pri čemu bi se čaure označene brojevima 4 i 5 našle na fiksiranim pozicijama odbijanja od zida kuće, dok se jedino čaura označena brojm 1 nije mogla nači na toj poziciji, pa se u tom slučaju, moralo pucati sa neke druge pozicije, ali je moguće da se ta čaura nadje na tom mjetu i pucanjem u vazduh prilikom prilaženja od vozila. Takodje je moguća i pozicija na kojoj optuženi R. pokazuje da se nalazio, jer prilikom pucanja u vis čaure zadržavaju ugao i početni luk i odskaču na sasvim druge pozicije u odnosu na normalno pucanje. Puščani metak kalibra 7,62 mm, koji je nadjen na licu mjesta ukazuje na poziciju na kojoj je izvršeno repertiranje automatske puške, a da je ista već bila repertirana. Pozicija koju je opisao tada optuženi M. M., na kojoj se nalazio u momentu kada je pucao u pravcu V., je nemoguća, jer se sa te pozicije nije mogao pogoditi pokojni K. M., a i čaure bi se našle na sasvim drugoj poziciji, od pozicije gdje su prilikom uviđaja pronađene, a to je pozicija koja se nalazi </span><span class="span1">nedaleko od mjesta na kojem se optuženi M. po sopstvenom kazivanju nalazio. Sastavni dio pomenutog izvještaja čine i pet skica na kojima je grafički prikazan položaj učesnika događaja po izjavama svjedoka-oštećenog i optuženih. </span>
</p>
<p>&nbsp;</p>
<p>
<span class="span1">Na glavnom pretresu vještak je objasnio da je izvještaj o balističkom vještačenju, nakon rekonstrukcije, rađen na osnovu kazivanja učesnika o mogućim pozicijama pucanja i na osnovu pozicija čaura. </span>
</p>
<p>&nbsp;</p>
<p>
<span class="span2">Sudski vještak medicinske struke dr Š. M., </span><span class="span1">a nakon izvršene rekonstrukcije, </span><span class="span2">u nalazu i mišljenju od 07.12.2009.godine</span><span class="span1"> je naveo, da kada je u pitanju pokojni K. M., zaključak je da je isti zadobio strijelnu ranu - ustrelinu, čiji ulazni otvor u lijevom slabinskom predjelu, a kraj kanala u predjelu spoljašnje strane srednje trećine desne butine, pri čemu je nedovosmisleno smjer kanala s lijeva u desno, odozgo nadolje i bočno lako od nazad ka naprijed, pa je sasvim razumljivo da je ugao kanala rane oštar u odnosu na uzdužnu os tijela, kada se tijelo nalazi u fiziološkom položaju, pri čemu je, u momentu zadobijanja ustreline, pokojni K. M., bio okrenut prema ustima cijevi, svojom lijevom bočnom stranom a prilikom nanošenja ustreline, usta cijevi su bila usmjerena naniže u odnosu na tijelo. Što se tiče oštećenog V. M., ulazni otvor strijelne rane - prostreline je na prednjoj strani desne butine, a izlazni otvor sa zadnje strane, pa se može zaključiti da je smjer kanala strijelne rane - prostreline, od naprijed ka nazad s desna u lijevo. </span>
</p>
<p>&nbsp;</p>
<p>
<span class="span1">Na glavnom pretresu, vještak je izjavio, a nakon izvršenih tehničkih mjerenja, da je razdaljina od nivoa tabana, do mjesta gdje je ustanovljen projektil u predjelu desne butine pokojnog K., oko 80 cm, pa je dužina strijelnog kanala projektila koji je ušao i završio u predjelu desne butine, oko 60 cm, te imajući u vidu rekonstrukciju, karakteristike strijelnog kanala, te izjašnjenje vještaka balističara, mišljenja je, da je osoba koja je pucala sa vrata mogla da pogodi pokojnog K., što odgovara poziciji koja je prikazana na rekonstukciji a po izjavi svjedoka-oštećenog V. M.. </span>
</p>
<p>&nbsp;</p>
<p>
<span class="span1">Nakon što je vještak medicinske struke dr Š. M. dao parametre na osnovu kojih se može izračunati ugao putanje projekta kroz tijelo pokojnog K., vještak balističke struke M. M. je objasnio da je ustrelni kanal bio pod uglom od oko 24 stepena u odnosu na horizontalu, a ovi podaci se uzimaju kada je u pitanju stojeći položaj. Svi ovi podaci kao i veličina upadnog ugla projektila, ukazuju na mogućnost uklapanja balističkih putanja projektila, ispaljenih iz predjela vrata samog lokala, pod uslovom da je pokojni K. bio u uspravnom - stojećem položaju. U ovoj varijanti, pokojni K. je morao biti udaljen oko 2 metra od ulaznih vrata, mada je veoma lako moguće i laganim zaokretanjem tijela smanjiti taj ugao, čime se povećava udaljenost pokojnika od ulaznih vrata. Objasnio je, da prema kazivanju svjedoka-oštećenog V. M., sa rekonstrukcije, a u vezi položaja optuženog Š. u momentu kada je ispalio projektile u pravcu K., vrh cijevi pištolja se nalazio na otprilike 1,60 metara, što je u predjelu vrata - glave, pa imajući u vidu tu poziciju, ukoliko je pokojni K. stajao, rastojanje od usta cijevi pištolja moglo bi biti oko 1,50 metara.</span>
</p>
<p>&nbsp;</p>
<p>
<span class="span1">Iz</span><span class="span2"> sadržine dopisa Uprave policije PJ Nikšić od 21.01.2009.godine</span><span class="span1"> proizilazi, da su ovlašćeni službenici te Područne jedinice, postupajući po dopisu suda od 22.12.2008.godine, izašli u mjesto zvano D..., kod mosta na rijeci Z..., i konstatovali da je zbog obilnih padavina nivo rijeke porastao, tako da se voda izlila iz korita, dok je dno rijeke prekriveno raznim muljem, šibljem i otpacima, sa kojih razloga nije bilo </span><span class="span1">moguće izvršiti pretragu u cilju pronalaska automatske puške, za koju je optuženi R. S. naveo da je bacio sa mosta u rijeku.</span>
</p>
<p>&nbsp;</p>
<p>
<span class="span1">Shodno nalazima ukinim rješenjima Apelacionog suda CG Kž.br. 697/11 od 16.01.2012. godine, dana 15.11.2013. godine, izvršena je ponovna </span><span class="span2">rekonstrukcija</span><span class="span1"> dogadjaja na licu mjesta u prisustvu zamjenika VDT Podgorica T. Ž., optuženi Š. Z. i R. S., i njihovih branilac, svjedoka oštećenog V. M. i njegovog punomoćnika, svjedoka Š. B., K. S., Z. R., K. Č., U. S., M. M., ovlašćenog predstavnika oštećene porodice K. N., stalnog sudskog vještaka medicinske struke prof. dr.K. M., vještaka balističara B. B. i kriminalističkih tehničara CB N... V. A. i B. D.. Prilikom vršenja rekonstrukcije sud je konstatovao da je lice mjesta kafana "V...", vlasništvo Đ. V. i U. S., koja se nalazi u mjestu K..., Opština N..., na adresi ul. J... br. ..., u potpunosti izmijenjena u odnosu na izgled lokala u vrijeme izvršenja krivičnog djela. Ispred lokala ne postoji reklama sa naptisom "nikšićko pivo", nedostaje tenda koja se nalazila ispred lokala, dok je iznad bašte izlivena betonska terasa. Takodje je konstatovano, da je promijenjena spoljašnja stolarija i to vrata i prozora, u dijelu objekta gdje se nekada nalazio lokal "V...", da je betonska podloga na prostoru ispred nekadašnjeg lokala "V..." nanovo izlivena, kao i dio sa desne strane lokala, gledano prema ulaznim vratima, dok sa lijeve strane ulaznih vrata gledano iz unutrašnjosti lokala postoji betonski stub koji nije postojao u vrijeme kritičnog dogadjaja. Unutrašnjost lokala je u potpunosti izmijenjena u odnosu na izgled u vrijeme kritičnog dogadjaja, odnosno u unutrašnjosti lokala više nema šanka, loža i visećih stolova. Nakon što je sud pristupio identifikaciji tragova zatečenih na licu mjesta shodno uvidjajnoj dokumentaciji, pristupilo se rekonstrukciji predmetnog dogadjaja najprije pokazivanju optuženog Š. Z. koji je najprije pokazao mjesto gdje je parkirao svoje vozilo po dolasku ulokal, blago desno od ulaznih vrata gledano iz pravca unutrašnjosti lokala, mjesto gdje se nalazio kada je čuo pucanj, koje se nalazi biliže desnoj ivici vrata gledano iz unutrašnjosti lokala, poziciju svjedoka Š. B. u tom trenutku koji se na metar nalazio iza njega u čučećem položaju naslonjen na zid lokala pored ulaznih vrata sa desne strane gledano iz pravca unutrašnjosti lokala, kao i svjedoka M. M., koji se nalazio naspram njega na razdaljini od oko metar od desne ivice vrata, gledano ka unutrašnjosti lokala licem okrenut ka lokalu sa pištoljem u desnoj ruci i ustima cijevi okrenutim ka podu. Ovaj optuženi je zatim pokazao mjesto gdje je vidio optuženog R. S., koji se nalazio sa lijeve strane dijagonalno gledno iz pravca unutrašnjosti lokala, kako u ruci drži automatsku pušku spuštenu niz desnu nogu, a zatim i položaj oštećenog sada pok. K. M. u unutrašnjosti lokal, s tim što se nije mogao izjasniti o tačnoj poziciji oštećenog, obzirom da je unutrašnjost lokala izmijenjena, osim da je glava oštećenog bila okrenuta ka ulaznim vratima, kao i poziciju svjedoka K. Č., kojeg je vidio kako podiže oštećenog K. ispod prozora desno, gledano iz pravca ulaznih vrata i svjedoka Ž. N. koji je tadkoje prižao mjestu gdje se nalazio oštećeni K.. Potom je pokazao i putanju kojom su oštećenog K. iznijeli iz lokala, mjesto gdje su se zaustavili ispred lokala čekajući dolazak automobila sa kojim je oštećeni transportovan u bolnicu. Optuženi R. S. na rekonstrukciji nije mogao precizno pokazati mjesto gdje je parkirao svoje vozilo ispred lokala "V...", obzirom da je lice mjesta na tom dijelu izmijenjeno, već je to mjesto opredijelio otprilike blago ulijevo naspram ulaznih vrata lokala, gledano iz pravca lokala u unutrašnjost. Ovaj optuženi je potom pokazao putanju kretanja od automobila do lokala "V..." držeći u ruci automatsku pušku, opredjeljujući putanju makadamskim putem  koji se nalazio uz lijevu stranu objekta gledano iz pravca unutrašnjosti istog, a koji put nije postojao u vrijeme vršenja rekonstrukcije, kao i </span><span class="span1">način na koji je držao pušku u desnoj ruci sa cijevi spuštenom niz desnu nogu, te poziciju na kojoj je podigao pušku uvis i ispalio 2-3 projektila pojedinačnom paljbom, a koja pozicija se nalazila na sredini makadamskog puta od parkiranog vozila do objekta lokala "V...", bliže lijevoj ivici lokala, gledano iz pravca unutrašnjosti, a na kojoj poziciji su mu prišli K. Č. i U. S.. Optuženi je pokazao i poziciju na kojoj je vidio svjedoka M. M. i to naspram ulaznih vrata lokala "V...", licem okrenutim ka njemu, koji je u desnoj ruci držao pištolj sa cijevi spuštenoj ka zemlji. Svjedok oštećeni V. M. je na rekonstrukciji je najprije pokazao svoju poziciju na ulasku lokala u trenutku kada je primijetio optuženog R. S. sa automatskom puškom u ruci i cijevi usmjerenom ka njemu, a koju poziciju je opredijelio uz desni štok ulaznih vrata, gledano iz unutrašnjosti lokala, malo ispred, licem okrenutim ka optuženom R., koji se po kazivanju svjedoka nalazio na makadamskom putu, lijevo od ulaznih vrata lokala, gledano iz unutrašnjosti, bliže lijevoj ivici objekta, takodje gledano iz unutrašnjosti. Svjedok oštećeni je pokazao da je optuženi R. automatsku pušku držao sa obje ruke u visini stomaka, te da su on i optuženi bili okrenuti jedan drugom lice u lice, u trenutku kada je optuženi R. pucao. Svjedok oštećeni V. M. je pokazao i poziciju u unutrašnjosti lokala gdje se povukao nakon ranjavanja, odnosno poziciju gdje se naslonio na šank u blizini ulaznih vrata lokala, blago sa lijeve strane, licem okrenut ka ulaznim vratima, s tim što u vrijeme rekonstrukcije šank nije postojao u lokalu. Ovaj svjedok pokazao je i poziciju na kojoj je vidio optuženog Š. u predjelu praga ulaznih vrata sa spoljašnje strane kako sa obje ruke drži pištolj ispružen ispred sebe, kao i poziciju optuženog Š. u trenutku ispaljivanja projektila iz pištolja, kada se tijelom nalazio ispred lokala u zoni praga sa ispruženim rukama sa kojim je držao pištolj, kao i poziciju R. S. iza optuženog Š.. Nadalje, svjedok oštećeni je na rekonstrukciji pokazao i putanju kojom je otpuzao u susjednu prostoriju, koja se nalazila desno od ulaznih vraga gledno iz unutrašnjosti lokala, dok je otprilike pokazao poziciju na kojoj se nalazio oštećeni K., svojom lijevom bočnom stranom okrenut ka ulaznim vratima lokala sa licem okrenutim ka unutrašnjosti šanka, koju poziciju je opredijelio negdje po sredini lokala, lijevo od mjesta gdje se on nalazio. Istovremeno pokazao je i poziciju na kojoj je vidio svjedoka M. M. ispred vozila "D..." vlasništvo optuženog R., za kojeg je oštećeni pokazao, da je bio parkiran naspram ulaznih vrata lokala. Svjedok M. M. je na rekonstrukciji pokazao poziciju na kojoj je optuženi R. parkirao svoje vozilo, lijevo od ulaznih vrata lokala u blizini makadamskog puta uz ulicu, sve gledano iz pravca unutrašnjosti lokala, zatim putanju kretanja optuženog R. od džipa do ulaza u lokal makadamskim putem koji se nalazio sa lijeve strane objekta gledano iz unutrašnjosti, ali se nije mogao izjasniti o tačnom položaju optuženog R., niti o načinu držanja automatske puške od strane optuženog R..  Svjedok Š. B. je na rekonstrukciji najprije pokazao poziciju na kojoj se sreo sa oštećenim V. M. na korak-dva ispred ulaznih vrata lokala, zatim poziciju optuženog Š. Z. koji se nalazio pored njega sa desne strane u trenutku kada je zadao udarac oštećenom V., poziciju u unutrašnjosti lokala na kojoj je oštećeni V. pao od zadobijenog udarca i optuženog Š. koji je takodje pao u unutrašnjost preko oštećenog V., a zatim i poziciju  na kojom je dobio udarac flašom u glavu, kada je stajao uz zid sa lijeve strane ulaznih vrata, gledano spolja i kada je čuo pucanj koji je dopirao iza njegovih ledja iz bašte lokala. Ovaj svjedok pokazao je i poziciju optuženog R. S. lijevo od ulaznih vrata lokala, gledano iz unutrašnjosti, kako u desnoj ruci drži automatsku pušku spuštenu niz nogu, kao i poziciju svjedoka M. M. koji je stajao naspram ulaznih vrata lokal više naspram desne strane vrata, gledano spolja, licem okrenut ka ulaznim vratima, sa pištoljem u desnoj ruci spuštenim niz nogu. Svjedok T. S. na rekonstrukciji nije mogao pokazati poziciju na kojoj se nalazio u unutrašnjosti lokala, obzirom da je ista </span><span class="span1">u potpunosti izmijenjena, te činjenice da je kritične noći prvi put bio u lokalu i u alkoholisanom stanju. Svjedok Z. R. je na rekonstrukciji najprije otprilike pokazao poziciju na kojoj se nalazio u lokalu, u vrijeme kritičnog dogadjaja i to po sredini šanka, koji je postojao u vrijeme dogadjaja, zatim poziciju na kojem je vidio svjedoka K. Č. i to u prvoj loži odmah po desnoj strani od ulaznih vrata lokala, gledano spolja, uz prostor koji gleda na baštu, kao i poziciju pok. K. u trenutku kada se isti zateturao i pao, a koju poziciju je opredijelio otprilike iza njegovih ledja, izmedju prve i druge loži koja je postojala u vrijeme kritičnog dogadjaja po desnoj strani lokala, gledano iz pravca ulaznih vrata. Ovaj svjedok je pokazao i poziciju optuženog Š. Z., koga je vidio prilikom izlaska iz lokala, a koju poziciju je opredijelio na početku šanka, sa lijeve strane ulaznih vrata gledano spolja, koji je licem bio okrenut ka unutrašnjosti lokala. Svjedok U. S. je na rekonstrukciji otprilike pokazao poziciju gdje je optuženi R. S. parkirao svoj džip i to uz ulicu ispred lokala, blago ulijevo, gledano iz pravca ulaznih vrata, na mjestu gdje je nekad postojao makadamski put, koji se prostirao uz lijevu stranu objekta, gledano iz pravca unutrašnjosti lokala. Ovaj svjedok je pokazao i putanju kretanja optuženog R. od džipa ka lokalu sa automatskom puškom u ruci, opredjeljujući tu putanju makadamskim putem, te poziciju na kojoj se susreo sa optuženim R., a koja se po kazivanju ovog svjedoka nalazila otprilike sa lijeve strane lokala, gledano od pravca ulaznih vrata, kada se optuženi R. nalazio uz lijevu ivicu makadamskog puta, gledano u pravcu objekta. Potom je ovaj svjedok pokazao i poziciju na kojoj se nalazio u trenutku kada je začuo 3-4 pucnja, a koja se nalazila sa lijeve strane lokala gledano iz unutrašnjosti u produžetku makadamskog puta, te poziciju oštećenog K. u unutrašnjosti lokala, nakon povredjivanja, kako leži na podu sa nogama okrenutim ka ulaznim vratima, otprilike po sredini lokala, kao i poziciju njemu nepoznatih momaka koji su stajali pored njega. Svjedok K. Č. je na rekonstrukciji pokazao poziciju na kojoj se nalazio u lokalu i to poziciju prve lože, koja se nalazila desno od ulaznih vrata, gledano spolja, zatim poziciju oštećenih V. M. i K. M. koji su stajali u lokalu, izmedju druge lože i šanka, svjedoka Z. R., koji se nalazio u blizini oštećenog V., s tim što nije mogao da opredijeli tačno njegovu poziciju, poziciju na kojoj je optuženi R. zaustavio svoj džip "D..." i to naspram makadamskog puta koji se nalazio sa lijeve strane lokala, gledano iz pravca unutrašnjosti, kao i poziciju dva njemu nepoznata momka, koja su stajala ispred džipa, koji su potom krenuli ka lokalu. Ovaj svjedok je potom pokazao poziciju na kojoj je vidio optuženog R. S. o izlasku iz lokala na nekih 2 metra od mjesta gdje je bio parkiran džip, kako se kreće prema lokalu sa automatskom puškom spuštenom niz lijevu nogu, kao i poziciju na kojoj se sreo sa optuženim R. sa lijeve strane lokala, u blizini makadamskog puta, gledano iz unutrašnjosti lokala, na kojoj poziciji je optuženi Radulović podigao pušku sa cijevi podignutom ispred sebe držeći je u visini stomaka, te poziciju na kojoj je optuženi R. pušku prislonio na njegov stomak, takodje po lijevoj strani objekta u blizini makadamskog puta, gledano iz unutrašnjosti lokala na pola puta od parkiranog džipa i lokala, kada je i začuo dva prigušena pucnja. Ovaj optuženi je potom pokazao i poziciju oštećenog K. M. koji je ležao ispred druge lože, sa glavom naslonjenom na ložu, te putanju kojom je pokušao da podigne i odvuče povrijedjenog K. u pravcu ulaza, odnosno vrata, pokazujući da mu je glavu okrenuo ka ulaznim vratima, kada je vidio i optuženog Š. na nekih 2 metra od ulaznih vrata, koji je prišao i oštećenog K. uhvatio zajednu ruku, nakon čega su ga sa blagim zaustavljanjem iznijeli ispred lokala. Izgled navedenih pozicija optuženih, te svjedoka koji su prisustvovali rekonstrukciji, potrebne mjere i rekonstruisani tragovi prikazani su u fotodokumentaciji Uprave policije PJ Nikšić broj 953/13 od 15.11.2013. godine, i skice lica mjesta u koje je sud izvršio uvid na glavnom pretresu. </span>
</p>
<p>&nbsp;</p>
<p>
<span class="span2">Iz sadržine Nalaza i mišljenja stalnog sudskog vještaka balističara B. B.</span><span class="span1"> br. B-06/13 od 03.12.2013. godine, utvrdjuje se da je nalaz i mišljenje sačinjen nakon rekonstrukcije dogadjaja na licu mjesta obavljene dana 15.11.2013. godine. Iz nalaza se dalje utvrdjuje, da je ovaj vještak sa aspekta balistike analizirao kazivanja svih učesnika na rekonstrukciji, kako optuženih Š. Z. i R. S., tako i oštećenog V. M., svjedoka M. M., Š. B., U. S. i K. Č., iste, te njihova kazivanja doveo u vezu sa materijalnim tragovima evidentirani u uvidjajnu dokumentaciju spornog dogadjaja. Na osnovu kazivanja učesnika rekonstrukcije, te rasporeda čaura pronadjenih na licu mjesta, kako je to prikazano u uvidjajnoj dokumentaciji prvenstveno skici lica mjesta vještak je utvrdio, da sporne čaure obilježene brojem 2,3 i 6 evidentirani na skici lica mjesta, kalibra 9 mm-D su ispaljene iz pištolja marke "CZ" model 99, cal 9 mm PARA, koji tip pištolja izbacuje čaure udesno, malo pozadi, pod uglom od 90 do 100° u odnosu na uzdužnu osu pištolja, na rastojanju od 1-2 metra, a da sporne čaure obilježene brojevima 1,4 i 5 u uvidjajnoj dokumentaciji, kalibra 7,62 x 39 mm su ispaljeni iz automatske puške odgovarajućeg kalibra nepoznate marke, koja puška izbacuje čaure nakon ispaljenja udesno, malo uvis i naprijed pod uglom od oko 45-80° u odnosu na uzdužnu osu na rastojanju od 5-7 metara. Uzimajući u obzir način izbacivanja čaura iz vatrenog oružja iz kojih su ispaljene sporne čaure prikazane u uvidjajnoj dokumentaciji, vještak je dao moguće pravce pucanja, a sve na osnovu mjesta pronalaženja spornih čaura, a što je sve prikazano na skicama koje su sastavni dio nalaza, u koje je sud izvršio uvid na glavnom pretresu. Imajući u vidu položaj čaura vještak je nesumnjivo utvrdio, da su čaure pronadjene na licu mjesta cal 9 mm, mogle biti ispaljene iz pozicije ulaznih vrata u objekat, dok su čaure cal. 7,62 x 39 mm ispaljene iz pozicije desno od ulaznih vrata, gledano u pravcu ulaza, van terase i dok je lice koje puca mijenjalo svoj položaj. Nadalje, vještak je u nalazu ustvrdio, da sporne čaure cal 9 mm su se mogle naći na mjestu kako je to obilježeno na skici lica mjesta, ako su ispaljene iz pištolja iz pozicije koju je na rekonstrukciji pokazao oštećeni V. M., dok je za čaure cal. 7,62 x 39 mm, su se mogle naći na mjestu obilježenom na skici lica mjesta, ako su ispaljene iz automatske puške, kako je to na rekonstrukciji pokazao optuženi R. S. (uvis) i oštećeni V. M. (u njegovom pravcu). </span>
</p>
<p>&nbsp;</p>
<p>
<span class="span1">U dopuni nalaza od 07.07.2014. godine, ovaj vještak je izjašnjavajući se na primjedbe branioca optuženog Š. Z. naveo, da položaj svjedoka M. M. sa pištoljem u desnoj ruci, sa cijevi usmjerenoj ka dolje i osom cijevi pištolja zakrenutom udesno, a kako je to predstavio optuženi Š. Z. na rekonstrukciji, čaure se ne bi mogle naći na mjestu gdje su pronadjene pored zida objekta, te da bi od dejstva projektila ispaljenog iz pištolja u tom položaju morao ostati trag na podu od njegovog udara, dok bi se čaura morala naći desno od stajne tačke. Nadalje, vještak je objasnio, da ukoliko je optuženi Š. ispalio hice sa pozicije ulaznih vrata pod uglom od oko 75-80° u donosu na prednji zid objekta i pod pretpostavkom, da je cijev bila na oko 120-140 cm od ravni podloge, približno paralelna sa tlom, čaure se ne bi mogle naći na rastojanju od 3,5 cm, odnosno 5,5 cm od zida objekta. Nasuprot tome, ukoliko je optuženi Šapurić ispalio hice na način kako je to pokazao oštećeni V. na rekonstrukciji, gdje je izmjereno da je pištolj u predjelu ulaznih vrata bio na visini od 1,44 metra od poda, a ulazna rana kod pok. K. na 107 cm od ravni tabana, pod pretpostavkom da se oštećeni K. nalazio u uspravnom stojećem položaju lijevom bočnom stranom okrenut ka otvoru usta cijevi, onda bi balistička putanja tog projektila bila kao na skici S-2. Iz dopune nalaza se dalje utvrdjuje, da u </span><span class="span1">obdukcionom zapisniku nije dato rastojanje od mjesta pronalaženja projektila u predjelu spoljašnje strane sredine desne butine do ravni tabana, te se stoga ne može opredijeliti ugao balističke putanje. Ukoliko bi bio poznat ugao strijelnog kanala i pod pretpostavkom da je on iznosio 24°, onda bi rastojanje otvora usta cijevi do ulazne rane iznosio 83,14 cm, koje mjere su dobijene pod pretpostavkom, da je oštećeni Kanakraš stajao u uspravnom anatomskom položaju, a da balistička putanja projektila i strijelni kanal predstvljaju jednu zamišljenu pravu liniju, odnosno, da je balistička putanja produžetak pravca strijelnog kanala. Ukoliko bi tijelo pok. K. u spornom trenutku bilo nagnuto lijevom stranom prema otvoru usta cijevi smanjivao bi se ugao strijelnog kanala u odnosu na horizontalu, kao i ugao balističke putanje, pa bi se stoga povećavalo i rastojanje izmedju usta cijevi i ulazne rane. Na osnovu položaja čaura 2 i 3 u odnosu na ulazna vrata objekta, kako je to prikazano na skici lica mjesta, a u odnosu na prednji zida objekta od 0,05 m i medjusobnog rastojanja od 0,10 m, prikazano je i rastojanje čaure broj 2 i čaure broj 1, ali na skici nije kotirano rastojanje izmedju te dvije čaure, niti od ulaznih vrata, niti od ćoška objekta, pa je stoga vještak u cilju utvrdjivanja tih mjera na mikroskopu uvećao fotografiju broj 3 fotoelaborata sa uvidjaja. Analizom fotografije utvrdjeno da se rastojanje od 10 cm izmedju čaura odnosi na krajnje rastojanje izmedju dvije najudaljenije tačke na čaurama, a da rastojanje središnjih tačaka na čaurama iznosi 8 cm, te je stoga vještak uzimajući naprijed navedeno zaključio, da je rastojanje čaure broj 3 do ulaznih vrata oko 32 cm, a čaure broj 2 oko 40 cm. Nadalje, iz dopune nalaza se utvrdjuje, a pod pretpostavkom da se optuženi Šapurić nalazio bliže lijevoj ivici vrata gledano spolja, na oko 2/3 od desne ivice vrata, što iznosi 68 cm, u trenutku pucanja bio je udaljen oko 100 cm od čaure broj 3, odnosno 108 cm od čaure broj 2. Vještak je dalje objasnio, da prilikom ispaljenja projektila u zatvorenoj prostoriji, gdje ima više lica, postoji latentna-potecionalna opasnost za prisutna lica, kako od direktno ispaljenog projektila, tako i od mogućeg rikošeta koji nastaje odbijanjem projektila od zidova ili stvari unutar objekta.Objasnio je, da sa aspekta balistike neko lice koje bi se našlo na balističkoj putanji projektila moralo bi da zadobije i povrede od istog, u kom slučaju bi bilo izloženo konkretnoj opasnosti. Kako lica Ž. N. i V. D. u spornom dogadjaju nijesu zadobili povrede od projektila, to je vještak zaključio, da se isti nijesu nalazili na balističkim putanjama projektila, odnosno, isti nijesu bili konkretno ugroženi njihovim dejstvom.</span>
</p>
<p>&nbsp;</p>
<p>
<span class="span1">U dopuni nalaza od 01.09.2014. godine, vještak je izračunao ugao uzdužne ose cijevi u odnosu na prednji zid objekta navodeći, da je taj ugao iznosio 70°, dok je ugao balističke putanje u odnosu na pod objekta iznosio 5°, pod pretpostavkom, da su usta cijevi predmetnog pištolja bila na visini od 144 cm od poda, a ulazna rana kod pok. K. na 107 cm od ravni tabana.</span>
</p>
<p>&nbsp;</p>
<p>
<span class="span1">Na glavnom pretresu vještak balističar B. B. je u cjelosti ostao pri pisanom nalazu i mišljenju i dopunama istog, s tim što je objasnio, da je podatke za predmetni pištolj dao na osnovu podataka proizvodjača vatrenog oružja i eksperimentalno utvrdjenih podataka, te dugogodišnjeg iskustva, a vezano za način izbacivanja čaura, kao i njihovim prvim kontaktom sa podlogom, te da rastojanja data u nalazu ne predstavljaju mjesto pronalaska čaura nakon kontakta sa podloge, a što sve zavisi od vrste podloge. Nadalje, vještak je objasnio, da su te mjere date pod uslovom, da je uzdužna osa pištolja paralelna sa podlogom, na visini od 120 cm od podloge, a da činjenice koliko će čaura odskočiti od betonske podloge nakon prvog kontakta zavisi od mnogih faktora, kao što su kvalitet barutnog punjenja samog metka, načina </span><span class="span1">kontakta sa podlogom itd. Objasnio je, da pištolj "CZ" model 99, cal 9 mm ima specifičan način izbacivanja čaura, bez luka, tako da čaura vrlo malo odskače od mjesta prvog kontakta, za razliku od drugih tipova pištolja od istog proizvodjača, koji čaure izbacuju u visokom luku udesno i pozadi, pa čaura nakon prvog kontakta znatno više odskoči nego čaura predmetnog pištolja, dok je opšta karakteristika za vrstu pištolja kakav je i predmetni, da čaura pada neposredno pored stajne tačke lica koje puca na razdaljini od 1-2 metra. Objasnio je, da je zaključak o poziciji čaura dao na osnovu pokazivanja svjedoka oštećenog V. na rekonstrukciji, kada je i pokazao položaj lica koje je pucalo na ulaznim vratima, te da je u svom osnovnom nalazu u skici broj 10 naznačio moguće pravce pucanja, odnosno stajnih tačaka lica koja pucaju, a sve na osnovu materijalnih tragova pronadjenih na licu mjesta, tačnije čaura broj 2,3 i 6 u predjelu ulaznih vrata, s tim što je dozvolio mogućnost, da je lice koje je ispalilo projektile od kojih potiču navedene čaure bilo ispred, odnosno, na samim ulaznim vratima sa ispruženom rukom ili vrlo malo unutra, na šta upućuje položaj čaure broj 6. Objašnjavajući razlog zašto je u svom nalazu koristio isključivo iskaz oštećenog V. M., kada je analizirao položaj čaura ispaljenih iz pištolja vjštak se izjasnio, da je to učinio ozbirom da je jedino oštećeni V. M. na rekonstrukciji pokazao poziciju lica koje je ispalilo te projektile. Dalje je objasnio, da su pištoljske čaure broj 2,3 i 6 pronadjene na veoma malom medjusobnom rastojanju, što upućuje da su mogle biti ispaljene sa jedne stajne tačke lica koje puca, a činjenica da su čaure označene brojem 2 i 3 pronadjene van objekta, a čaura označena brojm 6 unutar objekta, mogu se objasniti, načinom izbacivanja čaura kod predmetnog pištolja i veoma malom prostoru na kome su ispaljene. Vještak je objasnio, da su se čaure označene brojem 2 i 3 mogle naći na svom mjestu iako je cijev pištolja bila malo unutar objekta, a sve imajući u vidu način izbacivanja čaura predmetnog pištolja, za koji je eksperimentalno utvrdjeno, da izbacuje čaure pod uglom od oko 90-120° u odnosu na uzdužnu osu cijevi pištolja. Dalje je objasnio, da su sve mjere koje su sastavni dio nalaza date u odnosu na tragove koji su medjusobno povezani dimenziono metodom torugla, a ne metodom nulte prave, tako da u skicama nije direktno ucrtana mjera pozicije čaura u odnosu na desni ćošak objekta. Izjašnjavajući se na položaj oštećenog K. unutar objekta, vještak je naveo, da je njegov položaj uzeo prema pokazivanju oštećenog V. na rekonstrukciji, te da je na osnovu toga dao moguće pravce pucanja prilikom spornog dogadjaja označenih u skici broj 10, a sve kako bi se sporne čaure označenim brojevima 2,3 i 6 našle na mjestu gdje su pronadjene. Pod uslovom, da je uzdužna osa cijevi bila pod približno pravim uglom u odnosu na ulaz u objekat, u kom slučaju bi se oštećeni K. morao naći na balističkoj putanji. Objašnjavajući svoj zaključak u dopuni nalaza od 07.07.2014. godine, da je postojala latentna opasnost za prisutna lica ukoliko je projektil ispaljen u zatvorenoj prostoriji, te postojanje konkretne opasnosti za lica Ž. N. i V. D., vještak je zaključio, da za ova lica nije postojala opasnost od ispaljenih projektila i da isti nijesu bili na balističkim putanjama tih projektila, zbog same činjenice da oni u predmetnom dogadjaju nijesu zadobili povredu od istih, te da on sa aspekta balističke struke, ne može predvidjeti balističke putanje u smislu postojanja opasnosti za neko lice, niti način odbijanja projetila od zidova unutar objekta ili drugih predmeta, osim za oštećenog sada pok. K. M. koji se u konkretnom slučaju nalazio na direktnoj balističkoj putanji projektila svojom bočnom lijevom stranom okrenut ustima cijevi, kako to proizilazi i iz medicinskog vještačenja. Dalje je objasnio, da je prilikom davanja dopunskog nalaza dao različite varijante rastojanja od ulazne rane na tijelu pok. K. do otvoru usta cijevi pištolja iz kojeg je ispaljen projektil, a da mu je polazna osnova bila ugao strijelnog kanala utvrdjen od strane prethodnog vještaka balističke </span><span class="span1">struke i na osnovu medicinske dokumentacije u spisima. Rastojanje od 83 cm bi se odnosilo ukoliko bi se pok. Kankaraš nalazio u stojećem uspravnom anatomskom položaju, a otvor usta cijevi na 1,44 metra od poda. U zavisnosti od nagiba tijela pok. K. prema otvoru usta cijevi, vještak je dao različita rastojanja. Za ugao nagiba strijelnog kanala na ravnu podlogu od 5°, to rastojanje bi iznosilo 4,5 metara, a za rastojanje od 4,11 metara, koje je na rekonsrukciji pokazao oštećeni V., ukazivao bi na ugao nešto veći od 6°. Vještak se nije mogao izjasniti pod kojim je uglom tijelo oštećenog bilo nagnuto, jer se ugao strijelnog kanala u odnosu na ravnu podlogu ne može precizno izračunati, iz razloga, što je tijelo pokretno, te činjenice da oštećeni K. nije zadobio ranu prostrelinu, nakon čega bi projektil ostavio trag na nekom tvrdom predmetu, već se radilo o rani ustrelini. </span>
</p>
<p>&nbsp;</p>
<p>
<span class="span1">Izjašnjavajući se na dopunu nalaza od 01.09.2014. godine, vještak je naveo, da su svi proračuni dati u nalazu i mišljenju i dopunama istog baziraju na pretpostavljenim dimenzijama, shodno pokazivanju pojedinih učesnika u postupku na rekonstrukciji. Dalje je objasnio, da razlika u proračunu u stepenu ugla balističke putanje od 5° i ugla strijelnog kanala, od 24° se može objasniti time, što je tijelo pok. K. u trenutku zadobijanja povrede bilo nagnuto, jer se jedino na taj način može uklopiti smjer balističke putanje i putanje strijelnog kanala. Vještak je objasnio, da bi se balistička putanja uklopila sa smjerom strijelnog kanala, mora se precizno znati visina otvora usta cijevi u odnosu na tlo, kao i to da taj projektil ostavi neko oštećenje na tvrdoj podlozi, kako u konkretnom slučaju takvih preciznih podataka nema, vještak je ostavio mogućnost, da je tijelo oštećenog K. M. u vrijeme ispaljenja projektila bilo u takvom položaju, da u trenutku nanošenja povrede smjer strijelnog kanala i balistička putanja predstavljaju jednu pravu liniju. Nadalje, vještak je objasnio, da prolaskom projektila iz automatske puške kroz meka tkiva, što se u konkretnom slučaju desilo kod povrede oštećenog V., takav projektil raspolaže sa dovoljnom količinom kinetičke energije i brzine, da može napraviti oštećenje na tvrdoj prepreci, kako bi bili zid objekta ili ulazna rana, ali imajući u vidu položaj oštećenog V., kako ga je on predstavio na rekonstrukciji u trenutku nanošenja povrede od strane optuženog R., položaj optuženog R. u trenutku pucanja, po kazivanju oštećenog V., na 1,15 metara od ravni zida, na zidu objekta bi morao ostati trag od udara projektila, osim u slučaju da je uzdužna osa cijevi vatrenog oružja iz kojeg je ispaljen taj projektil paralelna ili približno paralelna sa ravni zida objekta. Vještak je objasnio, da oštećenja koja su evidentirana u fotodokumentaciji sačinjenoj prilikom vršenja uvidjaja na licu mjesta, tačnije, zemljanoj površini, betonskoj podlozi i zidu, za koje je krim tehničar naveo, "ne isključuje mogućnost da su nastali dejstvom projektila ispaljenog iz vatrenog oružja" se ne može izjašnjavati, jer za takvo nešto morao bi izvršiti neposredan uvid na licu mjesta, a za prethodno citiranu tvrdnju iz uvidjajne dokumentacije, moralo je biti sprovedeno hemijsko ispitivanje tragova izuzetih sa mjesta udara, na osnovu čega bi se tek moglo tvrditi da ista potiču od udara projektila. Osim toga, vještak je ustvrdio, da krim tehničar nije ovlašten da se izjašnjava, da li je neko oštećenje nastalo od projektila, već to isključivo odredjuje vještak. U odnosu na dio deformisanog projektila, koji je obilježen brojem 17 i fotografisan prilikom vršenja uvidjaja, vještak se izjasnio, da je sporni dio projektila fotografisan u širokom planu, da se vidi dio materije sivkaste boje, na osnovu čega se može pretpostaviti, da se radi o malom dijelu olovne mase projektila, koja je nepodobna za identifikaciju, te se stoga nije mogao izjasniti, od kojeg kalibra projektila potiče taj sporni dio. Takodje, vještak se nije mogao izjasniti o intezitetu zvuka pucnja iz automatske puške i pištolja, koji je svakako različitog inteziteta, jer se radi o subjektivnom osjećaju.</span>
</p>
<p>&nbsp;</p>
<p>
<span class="span1">Sud je nalaz i mišljenje i usmeno izjašnjenje stalnog sudskog vještaka balističara cijenio kao stručan, jasan, objektivan i zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine </span><span class="span2">Nalaza i mišljenja stalnog sudskog vještaka medicinske struke prof. dr. K. M.</span><span class="span1"> od 23.02.2014. godine, sačinjenog nakon obavljene rekonstrukcije na licu mjesta, utvrdjuje se da je ovaj vještak na osnovu neposrednog pregleda oštećenog V., medicinske dokumentacije, te izjava-kazivanja oštećenog na rekonstrukciji dao nalaz i mišljenje u pogledu vrste, težine i mehanizma nastanka tjelesnih povreda kod oštećenog. Naime, iz nalaza se utvrdjuje, da je u medicinskoj dokumentaciji na ime oštećenog V. M. konstatovano, da je isti u predmetnom dogadjaju zadobio ranu prostrelinu u predjelu desne natkoljenice sa izlaznom ranom u predjelu zadnje strane gornjeg dijela desne natkoljenice, s tim što nigdje u dokumentaciji nije navedena lokalizacija ulazne rane. Nadalje, prilikom neposrednog pregleda oštećenog vještak je konstatovao, ožiljak u predjelu desne natkoljenice okruglastog izgleda, promjera oko 1 cm na udaljenosti 88 cm od pete i 2 cm prema spolja, dok je u predjelu prednje strane iste natkoljenice nadjen uzdužni ožiljak dužine 18 cm, sa donjim rubom na 79 cm od pete i gornjim rubom na 97 cm od pete. Na osnovu izgleda ožiljka vještak je sa sigurnošću konstatovao, da se izlazna rana nalazi u predjelu stražnje strane desne natkoljenice na udaljenosti od 88 cm od pete, dok konstatovani ožiljak na prednjoj strani predstavlja posljedicu hiruške intervencije, pa se sa velikom sigurnošću izjasnio, da je ulazna rana u dijelu ožiljka u rasponu od 79-97 cm od pete. U odnosu na smjer strijelnog kanala rane prostreline vještak se izjasnio, da je on od naprijed prema nazad, da je na svom putu projektil oštetio meka tkiva natkoljenice, medju kojima i krvnu žilu u tom dijelu, te da navedena povreda u vrijeme zadobijanja predstavlja tešku i po život opasnu tjelesnu povredu. Nadalje, iz nalaza se utvrdjuje, da je u momentu zadobijanja povrede oštećeni V. svojom prednjom stranom tijela morao biti okrenut otvoru usta cijevi u stojećem položaju, a da je otvor usta cijevi bio pod pravim uglom u odnosu na natkoljenicu, blago usmjeren ka nadolje, a da se na osnovu ožiljka teško može utvrditi tačna lokalizacija ulazne rane. Konačno vještak je zaključio, da je otvor usta cijevi u momentu zadobijanja povrede kod oštećenog mogao biti u visini natkoljenice, na način kako je to oštećeni V. pokazao na rekonstrukciji, te da je nakon zadobijanja povrede isti mogao  napraviti više koraka i udaljiti se sa lica mjesta i pored činjenice da je krvario obzirom, da od dejstva projektila nije došlo do oštećenja kosti.</span>
</p>
<p>&nbsp;</p>
<p>
<span class="span1">Saslušan na glavnom pretresu vještak K. je u cjelosti ostao pri pisanom nalazu i mišljenju, s tim što je dodao i objasnio, da se na osnovu medicinske dokumentacije Kliničkog centra CG na ime oštećenog V., sa sigurnošću može utvrditi, da je izlazna rana u predjelu zadnje strane gornjeg dijela desne natkoljenice, ali da se u  dokumentaciji nigdje ne navodi lokalizacija ulazne rane. Što se tiče lokalizacije ulazne rane bitno je postojanje ožiljka, od 79-97 cm od pete, što je vještaka opredijelilo, da ulaznu ranu postavi na 88 cm od pete. U pogledu smjera strijelnog kanala, vještak je objasnio, sa se može samo utvrditi, da je taj smjer od naprijed ka nazad, a da se sa sigurnošću ne može utvrditi, da li je taj smjer bio lagano prema gore ili prema dolje, pa ni na osnovu rezultata trasološkog vještačenja, gdje su konstatovana mehanička oštećenja na garderobi oštećenog V., tačnije farmericama obzirom, da podaci tog vještačenja skoro nikada ne mogu biti adekvatni onom položaju kakva je bila odjeća u momentu povredjivanja. </span>
</p>
<p>&nbsp;</p>
<p>
<span class="span1">Sud je nalaz i mišljenje i usmeno izjašnjenje stalnog sudskog vještaka medicinske struke prof. dr. K. M. cijenio kao stručan, jasan, objektivan i zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz </span><span class="span2">izvoda iz kaznene evidencije Uprave policije PJ Nikšić </span><span class="span1">od 11.11.2008. godine i 17.03.2009.godine utvrđeno je, da je opuženi Šapurić Zoran osuđivan </span><span class="span1">presudom Osnovnog suda u Nikšiću K.br.470/00 od 06.03.2001. godine, zbog krivičnog djela ugrožavanje javnog saobraćaja iz čl.172 st.1 KZ RCG na 40 dana zatvora uslovno na jednu godinu i presudom istog suda K.br.145/01 od 14.02.2002. godine, zbog krivičnog djela falsifikovanje isprave iz čl.207 st.3 u vezi st.1 KZ RCG na 30 dana zatvora, a optuženi R. S. zbog krivičnog djela ubistvo u pokušaju iz čl. 143. u vezi čl. 20. Krivičnog zakonika i osudjen na kaznu zatvora u trajanju od jedne godine.</span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navode optužbe, odbrana optuženih, te sve provedene dokaze kako pojedinačno, tako i u njihovoj medjusobnoj povezanosti, ovaj sud nalazi, da je optuženi Š. Z. izvršio krivično djelo ubistvo iz čl. 143. Krivičnog zakonika Crne Gore, a optuženi R. S. krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore, na način, mjesto i u vrijeme, kako je to bliže predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da je optuženi R. S., dana 12.01.2008. godine, u N..., u naselju K... u lokalu "V...", nakon fizičkog sukoba izmedju Š. B. sa jedne strane i oštećenog V. M. sa druge strane, koji se desio na ulaznim vratima pomenutog lokala, mašio automatske puške nepoznatog fabričkog broja, cal 7,62 x 39 mm, koju je prethodno uzeo iz svog automobila marke "D...", sa kojim se dovezao, a zatim prilazeći ulaznim vratima lokala ispalio namjanje tri projektila, od kojih je jedan pogodio oštećenog V. M., koji se u tom trenutku nalazio u blizini ulaznih vrata lokala "V..." nanijevši m u tešku tjelesnu povredu u vidu strijelne rane prostreline u predjelu desne butine sa smjerom strijelnog kanala, od naprijed ka nazad, nakon čega se optuženi Š. Z. mašio pištolja marke "CZ" model 99, cal 9 mm PARA nepoznatog fabričkog broja i sa ulaznih vrata kafe bara "V..." ispalio više projektila u pravcu unutrašnjosti lokala, od kojih je jedan projektil pogodio oštećenog K. M., koji se nalazio u unutrašnjosti lokala lijevom bočnom stranom svog tijela okrenut ka ulaznim vratima, nanijevši mu tom prilikom tešku tjelesnu poredu u vidu rane ustreline u lijevom slabinskom predjelu, usljed koje je zbog iskrvavljenja iz rascjepa krvnih sudova duž kanala strijelne rane ustreline, kod oštećenog nastupila smrt.</span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje nesumnjivo se utvrdjuje, prvenstveno iz iskaza svjedoka oštećenog V. M.. Naime, ovaj svjedok je u svom iskazu naveo, da je kritične noći zajedno sa svojim drugovima Ž. N., V. D., V. D. i pok. K. M., negdje izmedju 01,00-02,00 sata došao u kafe bar "V..." koji se nalazio u naselju K..., te kako nije bilo mjesta za sjedjenje zbog velike gužve, smjestili su se izmedju druge i treće lože, gledano iz pravca ulaznih vrata lokala. Ovaj svjedok je dalje naveo, da je u jednom momentu primijetio da ispred lokala dolazi jedno vozilo koje mu je ličilo na policijski "D...", što je prokomentarisao sa drugovima, nakon čega je krenuo da izadje iz lokala, jer je pretpostavljao da bi policija mogla izvršiti pretresanje gostiju, pa je htio da ga pretresu ispred, a ne unutar lokala. Dolaskom na ulazna vrata susreo se sa svjedokom Š. B., koji ga je najprije udario pesnicom u predjelu glave, tačnije usana, zbog kojeg udarca se povukao unazad, nakon čega je Š. krenuo i još jedanput da ga </span><span class="span1">udari, ali je on taj udarac eskivirao, tako da ga je Š. samo zakačio. Dalje je naveo, da je nakon drugog pokušaja Š. da ga udari, čuo jedan ili dva pucnja ispred lokala, da bi nakon toga sa svoje lijeve stane primijetio optuženog R. S., kako u rukama drži automatsku pušku sa obje ruke u visini stomaka, sa cijevi usmjerenom ka njemu, polako hodajući u njegovom pravcu i kako u tom hodu ispaljuje jedan projektil, koji ga je pogodio u predjelu desne noge, nakon čega se povlači u unutrašnjost lokala unazad ledjima, do šanka na oko 1 metar od ulaznih vrata, kada se na vratima lokala pojavio optuženi Š. Z., koji je sa obje ruke držao pištolj svijetle boje srednje veličine, sa koricama nalik na drvene, koji je podigao uvis skoro pod uglom od 90° u odnosu na svoje tijelo, i isti usmjerio lijevo od njega, nakon čega je ispalio više metaka u pravcu gdje se nalazio oštećeni K. M., koga svjedok vidi kako se povio unazad, a  zatim pao, što je on iskoristio i otpuzao u drugu prostoriju u okviru objekta, koja se nalazila sa njegove desne strane, odnosno sa lijeve strane gledano sa ulaznih vrata lokala spolja.</span>
</p>
<p>&nbsp;</p>
<p>
<span class="span1">Iskaz svjedoka oštećenog V. M. u pogledu odlučnih činjenica, potvrdjen je i iskazima saslušanih svjedoka Ž. N., V. D., V. D., K. Č., U. S. i Š. B., sadržinom materijalnih dokaza, te provedenim vještačenjima tokom postupka. </span>
</p>
<p>&nbsp;</p>
<p>
<span class="span1">Naime, iskaz svjedoka oštećenog V. M., da je kritične noći izmedju 01-02 časa došao u lokal "V..." zajedno sa svojim drugovima, medju kojima je bio i oštećeni sada pok. K. M., potvrdjen je saglasnim iskazima svjedoka Ž. N., V. D. i V. D., koji su posvjedočili, da su zajedno sa oštećenim V. i pok. K. došli u "V...", da su se smjestili pored šanka kod druge lože, obzirom da nije bilo mjesta u lokalu, a što proizilazi i iz iskaza svjedoka K. Č., koji je kritične noći sjedio u prvoj loži sa desne strane, gledano iz pravca ulaznih vrata, i koji je posvjedočio, da je kritične noći vidio oštećenog V., koji ga je kao službenik policije znao od ranije, kako sa 3-4 druga dolazi u lokal, te da su svi stali pored šanka naspram druge lože, a što je potvrdio i svjedok U. S. suvlasnik lokala, koji je u trenutku dolaska V. i oštećenog K. sa još 2-3 momka bio na početku šanka i koji je u svom iskazu naveo, da su svi oni stali po sredini lokala izmedju šanka i druge lože, te da je svjedok V. D. 5-10 minuta nakon dolaska sa oštećenim V. napustio lokal. Nadalje, kazivanje oštećenog V. M., da se ispred lokala "V..." parkiralo vozilo koje je izgledalo kao policijski "Defender" potvrdjeno je iskazom svjedoka Ž. N. koji je posvjedočio, da je u jednom trenutku čuo kako se u kafani pominje policija i neki "D...", iskazom svjedoka U. S., koji je takodje primijetio, da se to vozilo parkiralo na prostoru pored ulice, te iskaza svjedoka K. Č., koji je kroz prozor lokala vidio kako se vozilo "D..." svijetle boje zaustavilo naspram kafane.</span>
</p>
<p>&nbsp;</p>
<p>
<span class="span1">Imajući u vidu iskaze svjedoka Ž. N., U. S. i K. Č. i dovodeći njihove iskaze u vezu sa kazivanjem oštećenog V. M. nesumnjivo se može izvesti zaključak, da je oštećeni V., a nakon što je vidio bijeli "D...", kako se parkira ispred lokala i nakon što je čuo komentare u kafani "policija", krenuo da izlazi iz kafića, gdje se na ulaznim vratima sreo sa svjedokom Š. B., kada je došlo do fizičkog sukoba, a što se potvrdjuje i iskazom svjedoka Š. B. koji je u svom iskazu naveo, da se sa oštećenim V. sreo kada se on nalazio na pola koraka ili korak od praga ulaznih vrata lokala, a oštećeni V. na pragu, i kada je V. dva puta udario u predjelu lica. </span>
</p>
<p>&nbsp;</p>
<p>
<span class="span1">Nadalje, činjenice koje proizilaze iz iskaza oštećenog V., da je iz vozila "D..." izašao optuženi R. S. sa automatskom puškom, te da je prilazeći lokalu ispalio najprije dva metka, a zatim  prilazeći polako ulaznim vratima, dijagonalno sa lijeve strane, </span><span class="span1">gledano iz pravca unutrašnosti lokala držeći pušku sa obje ruke u visini stomaka, kada je ispalio metak, koji je oštećenog pogodio u predjelu desne noge, potvrdjuje se iskazima svjedoka U. S. i K. Č.. Naime, svjedok U. S. je posvjedočio, da je vidio da je iz bijelog džipa izašao jedan momak i iz istog iznio nešto nalik na pušku, a potom krenuo u pravcu lokala, nakon čega mu je krenuo u susret i dok se približavao primijetio, da taj momak u desnoj ruci drži automatsku pušku, čija je cijev bila okrenuta ka zemlji. Navedeno potvrdjeno je i iskazom svjedoka K. Č. koji je posvjedočio, da je nakon par minuta, a pošto je uočio vozilo za koje je pomislio da se radi o policijskom vidio da su iz tog vozila izašla u tom trenutku njemu dva nepoznata lica, od kojih se jedan izdvojio i normalnim hodom krenuo u pravcu lokala, u kom trenutku je i on izašao zajedno sa svjedokom U., kada primjećuje kod tog momka automatsku pušku koju je držao sa obje ruke i čija je cijev bila okrenuta u pravcu zemlje. Vidio je da je taj momak prilikom susreta sa svjedokom U. zastao, da su se njih dvojica razišli, te kada je prišao tom momku sa puškom na dva koraka, prepoznao je optuženog R. S., kome se obratio riječima "što je bilo, u čemu je problem", nakon čega je optuženi R. usporio kretanje i rekao mu da prema njemu nema ništa i da se makne. </span>
</p>
<p>&nbsp;</p>
<p>
<span class="span1">Iskaz svjedoka oštećenog V. M.u ovom dijelu potvrdjen je i sadržinom zapisnika o uvidjaju Istražnog sudije Višeg suda u Podgorici, zapisnikom Uprave policije PJ Nikšić, fotodokumentacijom Uprave policije PJ Nikšić i skicom lica mjesta iz koji se nesumnjivo utvrdjuje, da je desno od lokala "V..." na makadamskom putu pronadjene tri čaure od municije za automatsku pušku označene brojevima 1,4 i 5, kao i jedan metak za automatsku pušku označen brojem 18, dok se iz sadržine izvještaja o vještačenju broj 60/08 utvrdjuje, da navedene tri čaure pripadaju puščanoj municiji cal 7,62 x 39 mm i da su ispaljene iz jednog vatrenog oružja-automatske puške, a da metak pronadjen na licu mjesta, koji je u uvidjajnoj dokumentaciji označen brojem 18, na kome se uočava trag udarne igle, pripada istom kalibru. Nadalje, iskaz svjedoka oštećenog Vilotijević Marka u ovom dijelu potvrdjen je i nalazima i mišljenjima sudskih vještaka balističara M. M. i B. B., datih nakon obavljene dvije rekonstrukcije na licu mjesta. Naime, oba vještaka balističara su u svojim stručnim i objektivnim nalazima i usmenim izjašnjenjima, datim nakon obavljenih rekonstrukcija na licu mjesta, analizirajući kazivanja učesnika dogadjaja na samim rekonstrukcijama i dovodeći ih u vezu sa materijalnim tragovima zatečenim na licu mjesta, u ovom slučaju čaurama ispaljenim iz automatske puške označenim brojevima 1,4 i 5, ustvrdili, da je na osnovu pokazivanja oštećenog V. M. na rekonstrukciji, položaj optuženog R. u momentu kada je ispalio projektil u oštećenog, a koji mu je dolazio sa lijeve strane, te činjenice da je optuženi R. bio u kretanju, sporne čaure su se mogle naći na fiksiranim mjestima, pri čemu bi se dvije čaure broj 4 i 5 na tim mjestima našle odbijanjem od zida, kako je to utvrdio vještak M., odnosno, kada je optuženi R. sa obje ruke držao pušku u visini stomaka, s tim što su oba vještaka ostavili mogućnost, da su sporne čaure mogle dospjeti na poziciju na kojoj su pronadjene i na način kako je to optuženi R. naveo u svojoj odbrani pucajući uvis, a sve imajući u vidu način na koji automatska puška izbacuje čaure nakon ispaljenja projektila sa desne strane pod uglom od oko 50°. </span>
</p>
<p>&nbsp;</p>
<p>
<span class="span1">Gdje je projektil pogodio oštećenog V., gdje se nalazi ulazna, a gdje izlazna rana, putanju strijelnog kanala i težinu povrede, sud je nesumnjivo utvrdio, iz stručnih i objektivnih nalaza vještaka medicinske struke, kako prof. dr. Š. M., tako i prof. dr. K. M. i njihovih usmenih izjašnjenja na glavnom pretresu. Naime, oba vještaka su bila </span><span class="span1">decidna, analizirajući medicinsku dokumentaciju na ime oštećenog, te njegovog neposrednog pregleda, i pokazivanja oštećenog na rekonstrukciji, o svom položaju i položaju optuženog R. u trenutku pucanja, da je oštećeni u predmetnom dogadjaju zadobio prostrelnu ranu u predjelu desne natkoljenice, da se izlazna rana nalazi u predjelu zadnje strane gornjeg dijela desne natkoljenice na 88 cm od pete, kako je to utvrdio vještak K., gdje je konstatovan ožiljak okruglastog oblika promjera oko 1 cm, dok se ulazna rana nalazi u prednjoj strani natkoljenice gdje je konstatovan hiruški ožiljak u rasponu od 79-97 cm od pete, te da je navedena rana prostrelina mogla nastati na način, kako je to oštećeni V. M. pokazao na rekonstrukciji dogadjaja, kada se isti nalazio prednjom stranom tijela okrenut prema otvoru usta cijevi u stojećem položaju, odnosno kada su usta cijevi predmetnog oružja bila u visini natkoljenice, kako je to oštećeni V. pokazao na rekonstrukciji, s tim što se vještaci ni u nalazu ni usmenom izjašnjenju na glavnom pretresu nijesu mogli sa sigurnošću izjasniti, o smjeru strijelnog kanala, ostavljajući mogućnost, da je isti bio lagano usmjeren prema dolje, a iz razloga što se na prednjoj strani desne natkoljenice nalazi ožiljak kao posljedica hiruške intervencije u rasponu od 79-97 cm, kako je to utrdio vještak K. neposrednim pregledom, te je stoga teško opredijeliti tačnu lokalizaciju ulazne rane, a da se navedena povreda u vrijeme nanošenja kvalifikuje kao teška tjelesna povreda opasna po život, obzirom da je projektil na svom putu oštetio i krvnu žilu-butnu arteriju.</span>
</p>
<p>&nbsp;</p>
<p>
<span class="span1">Dakle, imajući u vidu sve naprijed navedeno, nesumnjivo se može utvrditi, da je optuženi R. S. nanio ranu prostrelinu oštećenom V. M., projektilom ispaljenim iz automatske puške, u trenutku kada se oštećeni nalazio otprilike oko 1 korak ispred ulaznih vrata lokala, kako je to oštećeni pokazao na rekonstrukciji dogadjaja, odnosno kada se optuženi R. nalazio dijagonalno od njega i ulaznih vrata lokala sa lijeve strane, na ivici makadamskog puta koji je postojao u vrijeme kritičnog dogadjaja, ali ne i rekonstrukcije, što je takodje oštećeni V. pokazao na rekonstrukciji, a što nije sporio ni optuženi R. u navodima svoje odbrane i pokazujući svoju poziciju na rekonstrukciji, približno na istoj poziciji koju je pokazao i oštećeni V., a posebno kada se ima u vidu pokazivanje oštećenog V. na rekonstrukciji, kako je optuženi R. držao pušku u trenutku opaljenja projektila koji ga je pogodio i to u visini stomaka, dakle paralelno sa desnom natkoljenicom oštećenog, kada su jedan ka drugom bili okrenuti licem u lice, a kako to proizilazi i iz nalaza prof. dr. K., te činjenice da se položaj oštećenog i optuženog R. po kazivanju oštećenog V. može uklopiti u balističku putanju projektila, kako to proizilazi iz nalaza i usmenih izjašnjenja oba vještaka balističke struke, a koje činjenice po ocjeni ovog suda potvrdjuju iskaz oštećenog u ovom dijelu. </span>
</p>
<p>&nbsp;</p>
<p>
<span class="span1">Stoji činjenica, da je oštećeni V. u svom iskazu u prethodnom postupku naveo, da je nakon drugog udarca koji je zadobio od svjedoka Š., povukao vrlo malo u unutrašnjost lokala, izjašnjavajući se dakle samo o svom položaju, dok se u tom iskazu nije izjašnjavao o svojoj poziciji u trenutku kada u njegovom pravcu iz automatske puške pucao optuženi R., kao ni o poziciji ovog optuženog, već je samo naveo, da je naišao optuženi R., pucao iz puške uperene prema njemu i pogodio ga u predjelu desne noge, da bi tek na glavnom pretresu oštećeni bliže opisao svoj položaj u momentu kada optuženi R. puca, opredjeljujući razdaljinu izmedju njih dvojice na 1-2 metra, za razliku od pokazivanja na rekonstrukciji, kada je ta udaljenost iznosila 4,11 metara, pokazujući, da je u trenutku ispaljenja napravio jedan korak ili pola koraka naprijed izvan lokala, a da se optuženi R. u trenutku </span><span class="span1">pucanja nalazio sa lijeve strane od ulaznih vrata. Takodje stoji činjenica, da je oštećeni V. u iskazu u istražnom postupku naveo, da je optuženi R. prilikom ispaljenja projektila koji ga je pogodio rekao nešto u smislu "sad ću da te ubijem, vrijeme je više", dok na glavnom pretresu to nije pomenuo, objašnjavajući da je te riječi čuo u nastavku dogadjaja, kada se optuženi R. pojavio na vratima lokala, u trenutku kada je on već bio povrijedjen i nalazio se naslonjen na šanku.</span>
</p>
<p>&nbsp;</p>
<p>
<span class="span1">Medjutim, po ocjeni suda ne može se govoriti o različitom prikazivanju činjenica od strane oštećenog V., odnosno svog položaja u istrazi i na glavnom pretresu, već o tome da je oštećeni u istrazi opisivao svoj položaj u momentu kada se sreo sa svjedokom Š. B., kada ga je ovaj udario, kao i nakon razdvajanja izjašnjavajući se precizno o svojoj poziciji u predmetnom dešavanju, konkretno izmedju njega i svjedoka Š., kao jednog od učesnika dogadjaja, dok se na glavnom pretresu oštećeni precizno izjasnio o svojoj poziciji i poziciji optuženog R. S. u  momentu kada ovaj optuženi puca na njega, dakle, akcenat u predmetnom dešavanju sa svjedoka Š. prelazi na optuženog R., o čemu se oštećeni nije precizno izjašnjavao u istrazi. U prilog ovom stavu suda, idu i činjenice utvrdjene balističkim vještačenjima nakon obavljenih rekonstrukcija na licu mjesta, na osnovu kojih nesumnjivo proizilazi, da su čaure pronadjene na licu mjesta cal 7,62 x 39 mm, ispaljeni iz pozicije desno od ulaza, gledano u pravcu ulaznih vrata lokala, van terase i dok je lice koje je pucalo mijenjalo svoj položaj, upravo sa pozicija i na način kako je to oštećeni V. pokazao na rekonstrukciji, a na što upućuju i materijalni tragovi i to tri čaure označene brojevima 1,4 i 7 u uvidjajnoj dokumentaciji, za koje je istim vještačenjima utvrdjeno da su se iste mogle naći na pozicijama na kojima su zatečene ako su ispaljene iz automatske puške, sa pozicije i na način kako je to na rekonstrukciji pokazao oštećeni V. M.. Nadalje, iz sadržine izvještaja o utvrdjivanju daljine pucanja broj 109/08 i izjašnjenjem vještaka hemijske struke I. Lj. na glavnom pretresu utvrdjeno je, da na oštećenjima konstatovanim na farmericama oštećenog V. nije dokazano prisustvo barutnih čestica, što ukazuje, da su usta cijevi predmetnog oružja, a u konkretnom slučaju automatske puške bila na rastojanju većem od 120 cm od istih, čime se dodatno potvrdjuje iskaz oštećenog, koji je pak na obje rekonstrukcije pokazao poziciju optuženog R. u trenutku kada ispaljaje projektil koji ga je pogodio, na razdaljenosti od 4,11 metara. Različito prikazivanje udaljenosti u iskazu na glavnom pretresu, predstavlja subjektivni osjećaj svjedoka, bez objektivne mogućnosti da tačno opredijeli daljinu sa koje neko lice puca na njega u takvim okolnostima, pa je za sud logičnije da oštećeni objektivno prikaže te činjenice tek na rekonstrukciji, što je oštećeni V. i učinio. </span>
</p>
<p>&nbsp;</p>
<p>
<span class="span1">Iskaz svjedoka oštećenog V. M., da se nakon što je pogodjen od strane optuženog R. počeo povlačiti u unutrašnjosti lokala, da bi dolaskom do dijela šanka, koji se nalazio naspram ulaznih vrata, vidio optuženog Š. Z. sa pištoljem u rukama, koji je sa obje ruke držao u pravcu unutrašnjosti lokala, sa ustima cijevi usmjerenim lijevo od njega u pravcu mjesta gdje se nalazio oštećeni K. M., nakon čega je ispalio 2 ili 3 pojektila nije bio siguran i to sa pozicije kada se nalazio na ulaznim vratima ili malo unutar lokala, potvrdjuje se sadržinom materijalnog dokaza, te provedenim vještačenjima tokom postupka.</span>
</p>
<p>&nbsp;</p>
<p>
<span class="span1">Naime, iz sadržine zapisnika o uvidjaju istražnog sudije Višeg suda u Podorici, te sadržine zapisnika o uvidjaju Uprave policje PJ Nikšić, fotodokumentacije Uprave policije PJ Nikšić broj 29/08 i skicom lica mjesta utvrdjeno je, da je u lokalu nedaleko </span><span class="span1">od ulaznih vrata i desno, neposredno pored prve lože, pronadjena jedna čaura označena brojem 6, a pored treće lože jedan deformisani projektil označen brojem 7, dok se na prostoru izmedju lože i šanka, bliže šanku nadjeni tragovi crvene boje nalik na krv označeni brojevima 8,9 i 12, dok je na prostoru blizu ulaznih vrata i zida lokala sa desne strane vrata, gledano prema unutrašnjosti, pronadjene dvije čaure od pištoljske municije označene brojevima 2 i 3, a što je sve prikazano i u fotodokumentaciji i skici lica mjesta, u koju je sud izvršio uvid na glavnom pretresu. Nadalje, iz sadržine izvješaja o vještačenju broj 60/08 utvrdjeno je, da navedene tri čaure pripadaju pištoljskoj municiji cal 9 mm, te da su ispaljene iz jednog vatrenog oružja-pištolja, a da deformisani projektil, kao i projektil izvadjen prilikom obdukcije pok. K., pripada pištoljskom municiji cal 9 mm, te da su i ova dva projektila ispaljena iz jednog pištolja, odnosno, da su ispaljene iz pištolja "CZ" model 99, cal 9 mm PARA, kako je to nesumnivo utvrdjeno iz sadržine izvještaja o balističkom vještačenju broj 634/09. Iz sadržine izvještaja o vještačenju broj 58/08 vještaka medicinske biohemije F. R., utvrdjeno je, da tragovi konstatovani zapisnikom o uvidjaju i prikazani na skici lica mjesta i u fotodokumentaciji, označeni brojevima 8,9 i 12 pripadaju najvjerovatnije "0" krvnoj grupi, a da je na jakni pok. K., crne boje sa aplikacijama bijele boje, na mjestu do deklaracije, vidljiva mrlja nepravilnog oblika koja potiče od krvi, koja najvjerovatnije pripada "0" krvnoj grupi. Nadalje, iz nalaza i mišljenja stalnog sudskog vještaka balističara B. B., datog nakon rekonstrukcije predmetnog dogadjaja na licu mjesta, te njegovog usmenog izjašnjenja na glavnom pretresu, utvrdjuje se da je vješak na osnovu fiksiranih pozicija pištoljskih čaura prikazanih na skici lica mjesta, a imajući u vidu specifične karakteristike predmetnog pištolja, da isti izbacuje čaure bez luka pod uglom od 90-100° u desnu stranu u odnosu na uzdužnu osu pištolja na rastojanju od 1-2 metra utvrdjuje se, da su čaure pronadjene na licu mjesta cal 9 mm mogle biti ispaljenje iz pozicije ulaznih vrata u objekat, te da su se te sporne čaure mogle naći na mjestu kako je to obilježeno u uvidjajnoj dokumentaciji (skici lica mjesta) ako su ispaljene iz pištolja iz pozicije koju je na rekonstrukciji pokazao oštećeni V. M., a kako to proizilazi iz nalaza i mišljenja i usmenog izjašnjenja vještaka balističara M. M., koji je svoj nalaz i mišljenje bazirao na osnovu pozicija pronadjenih čaura na lice mjesta prilikom vršenja uvidjaja i rekonstrukcije dogadjaja na licu mjesta obavljene od strane prethodnog vijeća i pokazivanja oštećenog V. M. na toj rekonstrukciji. </span>
</p>
<p>&nbsp;</p>
<p>
<span class="span1">Nadalje, na osnovu pokazivanja oštećenog V. M. na rekonstrukciji dogadjaja od 15.11.2013. godne, na kojoj je ovaj oštećeni pokazao poziciju optuženog Šapurića u predjelu ulaznih vrata lokala, te načina na koji je ovaj optuženi držao pištolj u trenutku ispaljivanja spronih projektila na visini oko 1,44 metra od poda, vještak balističar B. B. je na osnovu te činjenice, kao i činjenice, a je ulazna rada kod pok. K. na visini od 107 cm od ravni tabana utvrdio i balističku putanju projektila koji je pogodio K., pod pretpostavkom da se isti nalazio u uspravnom položaju, lijevom bočnom stranom okrenut ka ustima cijevi, a koja balistička putanja odgovara poziciji fiksiranih materijalnih tragova-čaura pištoljske municije pronadjenih na licu mjesta i kazivanju oštećenog V. na rekonstrukciji. Naime, u tom slučaju optuženi Š. bi ispalio sporni projektil kada se nalazio na 68 cm od desne ivice vrata gledano iz unutrašnjosti, na oko 100 cm od čaure obilježene brojem 3 u skici lica mjesta, odnosno 108 cm od čaure označene brojem 2,  dok se čaura označena brojem 6 koja je pronadjena unutar objekta mogla naći na tom mjestu, imajući u vidu način izbacivanja čaura kod predmetnog pištolja, te činjenice da se radi o veoma malom prostoru, pod pretpostavkom da je uzdužna osa bila pod pravim uglom u odnosu na ulaz objekta. U </span><span class="span1">tom slučaju razdaljina izmedju usta cijevi predmetnog pištolja i tijela oštećenog K. iznosila bi 83,14 cm, ali pod pretpostavkom da je oštećeni K. nalazio u uspravnom anatomskom položaju, a da balistička putanja projektila i strijelni kanal predstavljaju jednu zamišljenu pravu liniju, odnosno, da je putanja strijelnog kanala produžetak balističke putanje. Pod pretpostavkom da je tijelo pok. K. u spornom treutku bilo nagnuto lijevom stranom prema otvoru usta cijevi, smanjivao bi se ugao strijenog kanala u odnosu na horizontalu, kao i ugao balističke putanje, što bi imalo za posledicu povećanje rastojanja izmedju usta cijevi i ulazne rane, a što vještak balističar B. nije mogao precizno utvrditi, obzirom, da je tijelo pokretno, te činjenicu da oštećeni K. nije zadobio ranu prostrelinu, nakon čega bi projektil ostavio trag na nekom tvrdom predmetu, na osovu čega bi se moglo preciznije utvrditi pod kojim je uglom tijelo oštećenog bilo nagnuto ka ustima cijevi i tačan ugao strijelnog kanala.</span>
</p>
<p>&nbsp;</p>
<p>
<span class="span1">Imajući u vidu rezultate obdukcije od strane sudskog vještaka Š. M. i njegovog neposrednog izjašnjenja, odnosno činjenicu na kojoj se visini nalazi ulazna rana kod oštećenog K. u odnosu na tlo i dužinu strijelnog kanala od oko 60 cm, te karakteristike tog strijelnog kanala, oba vještaka balističara su kao polaznu osnovu ugla strijelnog kanala u odnosu na horizontalu uzeli 24°, ukoliko je tijelo oštećenog K. bilo u stojećem položaju, pod pretpsotavkom da je ugao balističke putanje iznosio 5°u odnosu na podlogu, a da se razlika izmedju stepena ugla balističke putanje, i stepena ugla putanje strijelnog kanala može objasniti time, što je u trenutku zadobijanja povrede tijelo oštećenog K. bilo nagnuto ka otvoru usta cijevi predmetnog pistolja, jer se jedino na taj način može uklopiti smjer balističke putanje u putanju strijelnog kanala, u kom slučaju bi razdaljina izmedju usta cijevi i ulazne rane na tijelu oštećenog K. iznosila oko 1,5 metara kako to proizilazi iz nalaza i mišljenja i usmenog izjašnjenja vještaka M.. U prilog takvom zaključku stoji i činjenica utvrdjena iz izvještaja o utvrdjivanju daljine pucanja broj 109/08 iz kojeg proizilazi, da oštećenjima na jakni pok. K. nije dokazano prisustvo barutnih čestica, odnosno, da su u tom slučaju usta cijevi predmetnog oružja bila na rastojanju bila veća od 90 cm do istih.</span>
</p>
<p>&nbsp;</p>
<p>
<span class="span1">Navedeno se potvrdjuje i iskazom svjedoka Z. R., koji je u lokalu sa dva druga stajao za šankom, tačno do muzike, prvi prema vratima, te da je u momentu kada je čuo pucnje i kada je došlo do gužve, krenuo prema ulaznim vratima sa namjerom da izadje, da bi na nekih metar od sebe po njegovoj procjeni primijetio jednog čovjeka u uspravnom položaju, okrenutog prema vratima kafića, koji se zateturao i pao, te iskazima svjedoka K. Č., koji je naveo, da je pok. K. vidio da leži na podu pored druge lože K. A. i K. R., koji su na podu sa druge strane šanka izmedu prve i druge lože primijetili kako leži jedan mladić, te sadržinom uvidjajne dokumentacije i skice lica mjesta, na kojoj je u razmjeri prikazan unutrašnji izgled lokala, gdje se prva loža koja se nalazi desno od ulaznih vrata završava od 1,6 metara od istih, kada počinje druga loža, na kojoj su ovi svjedoci uočili pok. K., odnosno gdje je pok. Kankaraš ležao na podu. Nadalje, svjedok Z. R. je u svom iskazu naveo, da idući prema ulaznim vratima, a pošto se mimoišao sa momkom koji se zateturao (pok. K.), primijetio optuženog Š. u blizini vrata kafića i to u unutrašnjosti istog, a što nije sporio ni optuženi Š. u svojoj odbranikoju je dao u pretkrivičnom postupku, koji mu je bio okrenut licem, dok optuženog R. i svjedoka M., koje zna iz vidjenja iz škole, nije primijetio u predjelu ulaznih vrata, ni u blizini istih kada je kroz njih izašao vani. </span>
</p>
<p>&nbsp;</p>
<p>
<span class="span1">Nadalje, iz sadržine izvještaja o analizi parafinskih rukavica broj 50/08 i 49/08, dokazno je prisustvo barutnih čestica na šakama optuženog Š., kao i na gornjem dijelu trenerke ovog optuženog, što ukazuje da se ne može isključiti mogućnost, da je isti bio povezan sa procesom opaljenja metka iz vatrenog oružja prije skidanja parafinskih rukavica, a posebno kada se ima u vidu objašnjenje sudskog vještaka hemijske struke na glavnom pretresu, da prilikom ispaljenja projektila iz vatrenog oružja, barutne čestice najviše ostaju na nadlanicama i dlanovima šaka lica koje je pucalo, a najčešće u predjelu kažiprsta i palca, kao i u predjelu gornjih odjevnih predmeta, te kada se te činjenice dovedu u vezu sa iskazom oštećenog V. M. i njegovim pokazivanjem na rekonstrukciji dogadjaja, da je optuženi Š. sa obje ruke držao predmetni pištolj, i skicom i fotografijama koje čine sastavni dio pomenutih izvještaja, na kojima je prijazan raspored barutnih čestica na šakama optuženog Š., gdje je konstatovano, da se u predjelu kažiprsta nadlanice desne i lijeve šake, kao i nadlanice lijeve šake ovog optuženog nalaze barutne čestice u rasporedu i koncentraciji, kako je to naznačeno u skici, a da je na gornjem dijelu trenerke konstatovano prisustvo barutnih čestica, onda se može izvesti jedini i mogući logičan zaključak, kojim se direktno potvrdjuje skaz svjedoka oštećenog V. M., da je optuženi Š. taj koji je taj kritičnom prilikom iz predmetnog pištolja ispalio projektil u pravcu oštećenog K.. </span>
</p>
<p>&nbsp;</p>
<p>
<span class="span1">Iskaz svjedoka oštećenog V. M., da se nakon što je pogodjen projetilom koji je ispalio optuženi R. S., sa mjesta na kome se nalazio povlačio u unutrašnjost lokala, te da je nakon što je optuženi Š. ispalio projektile u pravcu pok. K., otpuzao do dijela lokala na kome se nalazila S... k... utvrdjuje se, kako iskazom svjedoka Ž. N., koji je u svom iskazu naveo, da je po prestanku pucnjave on zajedno sa suvlasnikom lokala Đ. V. našao oštećenog V. u drugom dijelu lokala iza šanka kako leži i krvari, što su portvrdili i svjedoci U. V. i U. S., a što je sve u skladu i sa materijalnim dokazima tragovima krvi konstatovanim u zapisniku u uvidjaju i prikazanim u fotodokumenaciji broj 29/08 i skici lica mjesta, označeni brojevima 10,11,13,14, i 15, za koje je iz sadržine izvještaja o vještačenju broj 58/08 sačinjenog od strane vještaka medicinske biohemije utvrdjeno, da pripadaju "B" krvnoj grupi koju posjeduje oštećeni V., od čega su tragovi označeni brojevima 10 i 11, zatečeni na patosu lokala, ispred ulaznih vrata, dok su tragovi krvi označeni 13,14 i 15, zatečeni na dvije šank stolice i na patosu u blizini radnog stola u dijelu lokala, koji je služio kao sportska kladionica, čime se samo potvrdjuje uvjerenje suda, da je oštećeni V. objektivno i istinito predstavio sudu dešavanja i svoja zapažanja u vezi sa dogadjajem ispred i unutar lokala "V..." i to kao njegov neposredni učesnik. </span>
</p>
<p>&nbsp;</p>
<p>
<span class="span1">Stoji i činjenica, da je oštećeni V. u istražnom postupku naveo, da se optuženi Š. pojavio na vratima lokala sa pištoljem u ruci sive boje, srednje veličine, sa koricama nalik na drvene, iako je predmetni pištolj, iz kojeg je nesumnjivo utvrdjeno, da je ispaljen smrtonosni projektil u oštećenog K. crne boje medjutim, sam oštećeni je V. objašnjavajući te razlike na glavnom pretresu objasnio, da je predmetni pištolj veličine pištolja kakvog je i vidio u rukama optuženog Š., a da siva boja pištolja o kojoj je govorio u istrazi odgovara djelimično cijevi predmetnog pištolja, te da u konkretnom slučaju nije mogao da primijeti sve detalje na pištolju, koje je opisivao u svom iskazu, objasnio da je mislio na boju pištolja, koja je negdje bila tamnija, negdje svjetlija. Konačno, iz iskaz svjedoka U. S., tadašnjeg suvlasnika lokala "V..." utvrdjuje se, da je osvjetljenje unutar lokala bilo tamnije i poticalo je od sijalica u boji tamno-crvene boje, dok su unutrašnjost lokala zidovi i plafon bili od drveta, dok se sa </span><span class="span1">spoljne strane nalazila neonska reklama "nikšićko pivo", postavljena izvriše vrata i da drugog osvetljenja ispred nije bilo, te da se od svjetlosti te reklame nijesu vidjela dešavanja na ulici, a što je potvrdio i svjedok K. Č. u svom iskazu. Činjenica, da je oštećeni V. M. najprije bio fizički napadnut od svjedoka Š., zatim pogodjen iz vatrenog oružja-automatske puške od strane optuženog R., a nakon toga odmah vidio optuženog Š. da iz pištolja puca u unutrašnjost lokala u pravca mjesta gdje se nalazio oštećeni K., za sud je svasvim prihvatljivo i logično, da i pored činjenice što je ispred samog lokala postojala neonska reklama, oštećeni V. usljed uzbudjenja i straha, da će i sam biti lišen života, nije imao mogućnost da primijeti i zapamti i tokom postupka opiše svaki detalj pištolja, iz kojeg je kritičnom prilikom pucao optuženi Š.. Iz tog razloga sud nije prihvatio predlog branioca optuženog Š. Z., da se u dopuni dokaznog postupka izvrši vještačenje predmetnog pištolja na okonosti da li je pištolj nakon predmetnog dogadjaja farban, a posebno kad se ima u vidu činjenica, da je vještačenjem nesumnjivo utvrdjeno da je iz predmetnog pištolja ispaljen projektil, sa kojim je oštećeni K. lišen života.</span>
</p>
<p>&nbsp;</p>
<p>
<span class="span1">Da je smrt oštećenog K. M. nasilna i da je nastupila usljed iskrvavljenja iz rascjepa krvnih sudova duž kanala strijelne rane ustreline, nanesene projektilom i ručnog vatrenog oružja i sudsko medicinske daljine, da se ulazni otvor rane ustreline promjera 7 x 9 mm nalazi u lijevom slabinskom predjelu na 107 cm od ravni tabana i 23 cm ulijevo od središnje linije tijela, koji se kanalom nastavlja u trbušnu duplju, cijepa spoljašnju bedrenu arteriju, venu sa lijeve strane i butnu arteriju sa desne strane i završava u potkožno  meko tkivo spoljašnje strane srednje trećine desne butine, gdje je na kraju kanala ustanovljen žućkasti projektil, te da je smjer kanala rane s lijeva udesno, dozgo nadolje i bočno lako od nazad ka naprijed, te da je u momentu zadobijanja ustreline pok. K. bio okrenut prema ustima cijevi svojom lijevom bočnom stranom, sud je na nesumnjiv način utvrdio, iz sadržine obdukcionog zapisnika i neposrednog izjašnjenja vještaka sudske midicine prof. dr. Š. M.. </span>
</p>
<p>&nbsp;</p>
<p>
<span class="span1">Sud je cijenio i odbranu optuženog R. S., pa istu nije prihvatio, obzirom da je ona opovrgnuta naprijed iznijetim zaključkom suda, koji je zasnovan i potvrdjen na dokazima izvedenim u postupku, o čemu se sud prethodno u presudi izjasnio. Naime, optuženi R. S. nije sporio da je kritične večeri pucao iz automatske puške koju je imao kod sebe, s tim što je naveo, da je projektile ispalio uvis, te da kritičnom prilikom ispred lokala "V..." nije vidio oštećenog V. M.. Ovaj optuženi je u svojoj odbrani tvrdio, da je dolaskom ispred lokala zajedno sa svjedokom M., iz njegovog vozila prvo izašao svjedok M., a da se on nakon toga sa vozilom vratio u rikverc kako bi se preparkirao, a što je osporeno iskazima svjedoka U. S. i K. Č., koji su u svojim iskazima posvjedočili, da su vidjeli trenutak kada je vozilo optuženog došlo ispred lokakla, dok je svjedok K. pratio ovo vozilo neprekidno od trenutka kada ga je uočio, navodeći da u početku iz vozila niko nije izlazio i to nekoliko minuta, da bi potom iz njega izašla dva momka, od kojih se jedan izdvojio i krenuo ka lokalu sa puškom u ruci, zbog čega je on izašao iz lokala idući u pravcu tog momka, kojeg je kada mu se približio prepoznao optuženog R. S.. Navodi odbrane optuženog Radulovića, da je u rukama svjedoka M. M. kritičnom prilikom vidio poveći pištolj crne boje, te da mu je M. tom prilikom rekao "jesi li vidio zamalo me ubi V.", te navodno da mu je svjedok M. rekao, da je pucao na V., opovrnuti su samim kazivanjem svjedoka M., koji je negirao takve navode odbrane optuženog R. navodeći, da se nije miješao u gužvu, a što proizilazi iz iskaza svjedoka oštećenog V. M., koji je svjedoka M. vidio kritičnom prilikom na licu mjesta, ali pored automobila optuženog R. S., a što je pokazao i na </span><span class="span1">rekonstrukciji predmetnog dogadjaja. Stoji činjenica, da su optuženi Š. Z. i svjedok Š. B. u svojim iskazima naveli, da su svjedoka M. M. kritične noći vidjeli sa pištoljem u ruci naspram ulaznih vrata u bašti lokala, čiju poziciju su pokazali na rekonstrukciji, kako pištolj drži u desnoj ruci usmjeren ka betonskoj podlozi bašte lokala, medjutim, stručnim i objektivnim nalazima i usmenim izjašnjenjima oba vještaka balističara opovrgnuta je mogućnost, da je svjedok M. navodnim pucanjem iz pištolja mogao da liši života oštećenog K. sa pozcije, na kojoj su ga na rekonstrukciji dogadjaja označili optuženi i svjedok Š. B.. Takodje stoji činjenica, da sud ni nakon rekonstrukcije dogadjaja nije na nesumnjiv način mogao utvrditi činjenicu, da je oštećeni V. M. u predmetnom dogadjaju zadobio ranu prostrelinu nastalu od projektila ispaljenog iz automatske puške, koju je imao optuženi R., a što je bila i jedna od primjedbi u ukidnom rješenju Apelacionog suda crne Gore, jer se o toj činjenici angažovani vještak medicinske struke nije mogao izjasniti, imajući u vidu, da se radilo o rani prostrelini, te da sprovedenim vještačenjem na nesumnjiv način nije mogao opredijeliti tačno mjesto ulazne rane, usljed ožilja od hiruške intervencije, dok je izlazna rana okruglog oblika promjera oko 1 cm. Takodje, postupajući po primjedbama Apelacionog suda Crne Gore, sud provedenim balističkim vještačenjem nije mogao na nesumnjiv način utvrditi, da li bi projektil koji je povrijedio oštećenog V. i nanio mu ranu prostrelinu, morao udariti u vrata lokala ili zid u blizini ulaznih vrata, a sve imajući u vidu položaj oštećenog V. u prostor ulaznih vrata, u trenutku kada je optuženi R. pucao na njega, kako je to oštećeni prikazao u svom iskazu i na rekonstrukciji, obzirom, da prilikom vršenja uvidjaja na vratima lokala, kao i na zidu nijesu pronadjena oštećenja krakteristična za udar projektila, niti je pronadjen sam projektil, dok se vještak balističar B. B. na tu okolnost izjasnio, da bi kod rane prostreline koju je zadobio oštećeni V., na poziciji gdje se nalazio u zoni ulaznih vrata, kako je to sam pokazao na rekonstrukciji, projektil morao udariti u vrata ili zid lokala, imajući u vidu balističku putanju tog projektila i putanju tog kanala, ali da i nije morao, ukoliko su usta cijevi automatske puške bile više paralelno sa spoljnim zidom objekta. </span>
</p>
<p>&nbsp;</p>
<p>
<span class="span1">Sud je cijenio i odbranu optuženog Š. Z., pa istu nije prihvatio, nalazeći da je ista sračunata na izbjegavanje krivice za izvršeno krivično djelo. Naime, o</span><span class="span1">ptuženi Š. Z. je u predkrivičnom postupku naveo da je sa svjedokom Š. došao ispred lokala “V...”, gdje je vidio vozilo “d...”, svjedoka K., optuženog R., da se gura sa njemu nepoznatim licem i jednog M., kojem ne zna ime. Tada je čuo i pucnjeve, ne zna koliko njih, i ne zna ko je pucao, a svi su došli iza njegovih leđa. Pošto je ušao u lokal, vidio je svjedoka Z. R. i jedno lice da leži na podu, a neposredno pored njega oštećenog V., kome je rekao da se pomjeri. U istrazi, optuženi je naveo da se, po dolasku ispred lokala, pozdravio sa svjedokom K. i vlasnikom lokala - S., da bi sa svjedokom K., tu, ispred lokala, spriječavao jednog momka da ne puca iz automatske puške, hvatajući ga za pušku, što je radio i ovaj svjedok. Nakon toga, kad je krenuo sa svjedokom K. da ulazi u kafić, došlo je do pucanja i meci su zviždali oko njega. Ispred lokala je vidio i optuženog R., a misli da je pucao neki M., jer je tako čuo u policiji.</span>
</p>
<p>&nbsp;</p>
<p>
<span class="span1">Dakle, u dvije različite faze postupka optuženi Š. se branio na bitno različit način. Njegova odbrana pred policijom je u suprotnosti sa odbranom optuženog R., koji nije pomenuo da se ispred lokala gurao sa nekim, i odbranom optuženog M. iz istrage i glavnog pretresa u ranijem postupku, koji je naveo da kritične večeri nije vidio optuženog Š.. Takođe, ista je u suprotnosti sa iskazom oštećenog V., za koga je optuženi Š. rekao da ga je vidio u lokalu, neposredno pored onog momka koji je </span><span class="span1">ležao na podu, te iskazom svjedoka Z. R., koji je naveo da je, nakon pucanjave, vidio momka koji se zateturao i pao (pokojni K.), u kojem trenutku nije vidio oštećenog V.. Odbrana optuženog Š. iz istrage, da se najprije, po dolasku ispred lokala, pozdravio sa svjedokom K. i vlasnikom lokala - S. (svjedokom U.), te da je sa svjedokom K. spriječavao jednog momka da ne puca iz automatske puške, hvatajući ga za pušku, što je radio i ovaj svjedok, je u suprotnosti sa iskazima ovih svjedoka. Svjedok U. nije pomenuo da se kritične večeri pozdravljao sa optuženim Š., za kojeg je rekao da ga poznaje iz viđenja, ali da ga te večeri nije uopšte vidio, dok je naveo da je svjedoka K. te večeri vidio samo u lokalu, u prvoj loži gledano sa ulaznih vrata, a nije ga gledao ispred lokala. Takođe, svjedok K. je naveo da je optuženog Š. vidio prvi put kako, prolazeći između parkiranih vozila, ide prema ulaznim vratima lokala, (dok je ovaj svjedok bio naspram optuženog R.), a tada se sigurno nijesu pozdravili, odnosno rukovali, kako je to naveo ovaj optuženi, a takođe, svjedok K. nije pomenuo ni da je optuženi Š., zajedno sa njim, optuženog R. (na kojeg je optuženi Š. očigledno mislio kada je pominjao momka sa automatskom puškom) sprečavao da puca, hvatajući ga za oružje, već je samo naveo da je on sam izašao i presreo ovog optuženog, ali da sa istim nije ostvario nikakav fizički kontakt, niti ga je hvatao za oružje - automatsku pušku, već se, kada je začuo one prve pucnje, sklonio iza parkiranih automobila, da bi u lokal ponovo ušao sam, kad je pucnjava već bila prestala, a ne kako to navodi optuženi Š., zajedno sa njim, dok su oko njega (pa i ovog svjedoka) “zviždali” meci. Na kraju, optuženi Š., na saslušanju pred istražnim sudijom, je naveo da je u policiji čuo da je pucao neki M., dok nije pomenuo da je ispred lokala, kritične večeri vidio optuženog M., ali da ne zna ko je pucao, što je ranije naveo u policiji.</span>
</p>
<p>
<span class="span1"> </span>
</p>
<p>
<span class="span1">Ovaj optuženi je i na glavnom pretresu, u ranijem postupku, ponovo izmijenio svoju odbranu, te pri istoj ostao i na glavnom pretresu u ponovnom postupku, navodeći u bitnom da se zajedno sa svjedokom Š. B. susreo sa oštećenim V. na ulaznim vratima kafića, kada je oštećeni krenuo da poteže pištolj koji je držao za pasom, nakon čega je između njih došlo do guranja i čupanja, jer je on pokušavao da spriječi oštećenog da ne puca. Ova činjenica nije potvrđena nijednim drugim dokazom, osim iskazom svjedoka Š., a koji je, uostalom i drug optuženog Š., pa je njegov iskaz sud ocijenio kao pristrasan i isti nije prihvatio. Naime, da je oštećeni V. kritične večeri kod sebe imao pištolj, to bi sigurno primijetio svjedok U. V., koji je svojim vozilom prevezao oštećenog do bolnice, gdje je sa istog skinuta odjeća, prije nego što je počela da mu se ukazuje pomoć, te da ni tada kod istog nije primijetio bilo kakvu vrstu naoružanja. I svjedok V. D., koji je kao dežurni ljekar primio oštećenog, je potvrdio da oštećeni, prilikom prijema u bolnici, kod sebe nije imao oružje, a istog su, prije ukazivanja pomoći, morali da skinu, a on nije primijetio da je isti kod sebe imao bilo kakav predmet. Tačno je da je svjedok U. S., na glavnom pretresu, izjavio da ga je oštetećeni V., u trenutku kada je ispred lokala primijećen “d...”, pitao da li je to racija i istovremeno mu rekao da ima pištolj, a objašnjavajući zašto to nije izjavio u istrazi, ovaj svjedok je naveo da misli da je sve to rekao istražnom sudiji. Međutim, da je svjedok ovo izjavio istražnom sudiji, sasvim je sigurno da bi to bilo konstatovano u zapisniku o njegovom saslušanju, jer se radi o veoma bitnoj činjenici. Osim toga, ako je neko i bio u poziciji da primijeti pištolj kod oštećenog V., to su svjedoci U. V. i V. D.. Oštećeni V. je pronađen u drugom dijelu lokala - sportskoj kladionici, poslije izvjesnog vremena, nakon čega je od strane svjedoka U. prebačen do bolnice. Iz naprijed navedenog bi proizilazilo da je oštećeni, da je imao pištolj, imao i vremena i prostora da ga sakrije. Međutim i u tom slučaju isti bi sigurno bio pronađen </span><span class="span1">kriminalističko-tehničkim pregledom unutrašnjosti lokala prilikom vršenja uviđaja, dok bi i svjedok U. S., tadašnji suvlasnik lokala “V...”, sa tom činjenicom sigurno upoznao sud, što bi išlo i u prilog istinitosti njegovih tvrdnji na glavnom pretresu da mu je oštećeni rekao da ima pištolj. Na kraju, optuženi Š. je u odbrani na glavnom pretresu ponovo naveo da je kritičnom prilikom vidio optuženog M. M., sa tamnim pištoljem koji je držao okrenut prema zemlji, na udaljenosti metar-dva od vrata lokala, što je opet u suprotnosti sa iskazom svjedoka V., koji je ovog optuženog vidio u blizini parkiranog vozila optuženog R., a svakako ne ispred samog lokala, te odbranom optuženog M. iz istrage i ranijeg glavnog pretresa, iz koje takođe proizilazi da se isti nije približavao ulaznim vratima lokala, niti je ulazio u lokal, a koje činjenice ranije nije pominjao u odbranama koje je dao u policiji, gdje je izjavio da nije vidio ko je pucao, a kasnije i kod istražnog sudije, gdje je naveo da je u policiji čuo da je pucao neki M.. </span>
</p>
<p>&nbsp;</p>
<p>
<span class="span1">Dakle, optuženi Š., koji je tokom cijelog postupka negirao izvršenje krivičnog djela i tvrdio da nije pucao kritične večeri na bilo koga, niti je kod sebe imao pištolj, je u svakoj fazi postupka mijenjao svoju odbranu i različito se branio. Tačno je da zakonsko pravo optuženog lica da se brani kako hoće i da ne iznosi odbranu, ali za lice koje od početka negira krivicu i tvrdi da je nevin je logično da se brani na istovjetan način, te da njegova odbrana, u pogledu odlučujućih činjenica bude, bar u bitnom, potvrđena u postupku izvedenim dokazima. Naprotiv, odbrana optuženog Š., i to ona sa glavnog pretresa, pri kojoj je ostao do njegovog završetka, osporena je svjedočenjem oštećenog V., koje je potvrđeno materijalnim dokazima i pisanim nalazima i mišljenjima i stručnim objašnjenjima sudskih vještaka, te kao takva, bez uporišta u pogledu odlučujućih činjenica u nijednom provedenom dokazu, ocijenjena je kao data u cilju izbjegavanja krivice i za sud je neprihvatljiva.</span>
</p>
<p>&nbsp;</p>
<p>
<span class="span1">Pozicije materijalnih tragova zatečenih i konstatovanih u uviđajnoj dokumentaciji u potupnosti odgovaraju svjedočkom iskazu oštećenog V. M. i njegovom kazivanju prilikom rekonstrukcije predmetnog događaja, a što su potvrdili vještaci balističke i medicinske struke u pismenim nalazima i mišljenjima i neposrednim izjašnjenjima na glavnom pretresu, tako da po mišljenju suda nije moglo doći do pomjeranja ovih materijalnih tragova usljed eventualne dinamike događaja, jer u tom slučaju nijedan materijalni dokaz se ne bi mogao dovesti u vezu sa bilo kojim personalnim dokazom. Osim toga, kritičnom prilikom je bio prisutan i svjedok K. Č., službenik Uprave policije PJ N..., koji je odmah obavijestio dežurnu službu o onome što se desilo i obezbijedio lice mjesta do dolaska ekipe za uviđaje, a što je i sam naveo, navodeći da je, pošto je nakon prestanka pucnjave ušao u lokal “VS”, svim prisutnim rekao da se u lokalu ništa ne dira. </span>
</p>
<p>&nbsp;</p>
<p>
<span class="span1">Iz iskaza svjedoka K. Č. takođe proizilazi da je isti, nakon susreta sa optuženim R. S., kada su stajali jedan naspram drugog, okrenuti licem u lice, na nekih korak-dva udaljenosti, sa svoje desne strane, primijetio jednog nepoznatog mladića sa pištoljem svijetle boje u ruci, koji se kreće prema ulaznim vratima lokala i optuženog Š. Z., koji se normalnim hodom kretao prema ulaznim vratima lokala, ali nije vidio da isti ima nešto u rukama, obzirom da je prolazio između parkiranih vozila i da mu je vidio samo gornji dio tijela, da bi, nakon što su mu ovaj njemu nepoznati momak i optuženi Š. zašli iza leđa, ovaj svjedok čuo neku lomljavu, a zatim jedan ili dva pucnja koja su djelovala prigušeno, što je već ranije pomenuto. Sud na osnovu izvedenih dokaza nije mogao da utvrdi identitet lica koje je svjedok K. vidio sa svijetlim pištoljem kritične večeri, obzirom da je ovaj svjedok naveo da to lice ne bi mogao ni da prepozna kad </span><span class="span1">bi ga ponovo vidio, pa samim tim ni da utvrdi da li je i na koji način to lice učestvovalo u predmetnom događaju, dok je činjenica da ovaj svjedok kod optuženog Š. nije vidio pištolj, ali je isto tako i činjenica da je svjedok vidio samo gornji dio tijela optuženog, budući da je ovaj prolazio između parkiranih automobila, te tako nije ni mogao vidjeti da li je isti imao pištolj, a pod uslovom da ga je ovaj nosio na vidnom mjestu (u ruci, za pasom i sl.). </span>
</p>
<p>&nbsp;</p>
<p>
<span class="span1">Svjedok U. V. je lice koje je oštećenog V. svojim vozilom prebacilo u bolnicu, navodeći da je oštećeni puno krvario, ali da je bio u svjesnom stanju i da ga je tokom puta pitao ko ga vozi i da li je vidio koje na njega pucao. Ni ova činjenica, po mišljenju suda, ne dovodi u sumnju istinitost iskaza oštećenog V., koji je potvrđen provedenim dokazima, a sa razloga što je oštećeni bio teško povrijeđen, obzirom da je došlo do povrede butne arterije, gdje je smrt prijeteća u vrlo kratkom vremenskom intervalu, kako je to utvrđeno iz nalaza i mišljenja sudskog vještaka medicinske struke. Isti se nalazio u stanju šoka i jako krvario, što potvrđuje i svjedok U., navodeći da ga je oštećeni pitao i gdje se nalazi, a u bolnicu je doveden u polusvjesnom stanju, usporenih pokreta, govora, slabog pulsa i odmah odvezen u šok sobu radi reanimacije, nakon čega je hitno prebačen u bolnicu u Podgoricu, kako je to utvrđeno iz iskaza svjedoka V. D., dežurnog ljekara Opšte bolnice u Nikšiću. </span>
</p>
<p>&nbsp;</p>
<p>
<span class="span1">Imajući u vidu naprijed utvrđeno činjenično stanje provedenim dokazima na glavnom pretresu, sud je nesumnjivo utvrdio, da su se u radnjama optuženog Š. Z. stekli svi bitni elementi bića krivičnog djela ubistvo iz čl. 143. Krivičnog zakonika Crne Gore, a u radnjama optuženog R. S. svi bitni elementi bića krivičnog djela ubistvo u pokušaju iz čl. 143. u vezi čl. 20. Krivičnog zakonika Crne Gore, obzirom, da je u postupku nesumnivo utvrdjeno, da su optuženi dana 12.01.2008. godine, oko 02,30 časova, u N..., u naselju K..., i to optuženi Š. Z., sa umišljajem lišio života oštećenog K. M., a optuženi R. S. sa umišljajem pokušao da liši života V. M. na način, </span><span class="span1">na način što su nakon što je Š. B. prilikom susreta sa oštećenim V. M., na ulaznim vratima kafe – bara „V...“, istog stisnutom pesnicom udario u predjelu lica, optuženi Š. i optuženi R. se mašili oružja i to optuženi Š. pištolja marke «CZ», mod. 99, cal. 9mm PARA, nepoznatog fabričkog broja, a optuženi R. automatske puške cal. 7,62x39mm, da bi potom optuženi R. iz navedene puške ispalio više projektila, od kojih jedan u pravcu oštćenog V., koji se nalazio u blizini ulaznih vrata kafe – bara „V...“, koji ga je pogodio, nanijevši mu tešku tjelesnu povredu u vidu strijelne rane – prostreline u predjelu desne butine, dok je istom prilikom optuženi Š. Z. iz navedenog pištolja, sa ulaznih vrata kafe bara „V...“ ispalio više projektila u pravcu unutrašnjosti lokala, od kojih projektila je jedan pogodio oštećenog K. M., koji se nalazio u unutrašnjosti kafe bara, nanijevši mu tešku tjelesnu povredu u vidu rane ustreline u lijevom slabinskom predjelu, kojom prilikom je nastupila smrt usljed iskrvavljenja iz rascjepa krvnih sudova duž kanala strijelne rane – ustreline.</span>
</p>
<p>&nbsp;</p>
<p>
<span class="span1">Iz okolnosti konkretnog slučaja nesumnjivo proizilazi, da je optuženi Š. Z. predmetno krivično djelo izvršio krivično djelo sa eventualnim umišljajem, obzirom, da je ovaj optuženi postupajući na način kako je to prethodno opisano, pucajući iz predmetnog pištolja, sa ulaznih vrata lokala "V." tri puta u pravcu unutrašnjosti lokala, odnosno mjesta gdje se nalazio oštećeni sada pok. K. M., bio svjestan da na taj način oštećenog može lišiti života, pa je na tako nešto i pristao, dok je optuženi R. S., pucajući iz automatske puške u pravcu oštećenog V. M., dio tijela gdje se nalaze vitalni organi, usljed čega je oštećeni zadobio osobito tešku tjelesnu povredu, bio </span><span class="span1">svjestan da oštećenog V. na taj način može lišiti života, pa je to i htio, dok se izostanak kajnje posledice, u vidu lišavanja života oštećenog ne može pripisati volji i htijenju optuženog R., već sticaju drugih okolnosti, zbog čega je djelo ostalo u pokušaju. </span>
</p>
<p>&nbsp;</p>
<p>
<span class="span1">Sud nije prihvatio pravnu ocjenu djela iz optužnice, u odnosu na optuženog Š.Z., da je isti počinio krivično djelo teško ubistvo iz čl. 144. st. 1. tačka 3. Krivičnog zakonika, odnosno, da je ovaj optuženi pucajući iz predmetnog pištolja, lišio života oštećenog K. M. i pri tome je sa umišljajem doveo u opasnost živote svjedoka Ž. N. i V. D., koji su se nalazili u blizini oštećenog K.. </span>
</p>
<p>&nbsp;</p>
<p>
<span class="span1">Naime, za postojanje ovog kvalifikovanog oblika krivičnog djela ubistvo, neophodno je da pri izvršenju tog krivičnog djela doveden u opasnost život još nekog lica. Ova opasnost mora da bude konkretna i da je stvarno nastupila prema odredjenom licu. U konkretnom slučaju nesumnjivo je utvrdjeno, da je optuženi Š. iz predmetnog pištolja ispalio tri projektila, od kojih je jedan pogodio oštećenog K. M., usljed čega je kao posljedica, nastupila smrt. Takodje, nesumnjivo je utvrdjeno, da su svjedoci Ž. N. i V. D. kritične noći bili u društvu oštećenog K., te da su isti stajali na istom mjestu izmedju šanka i druge lože lokala "V...". Medjutim, provedenim dokazima na glavnom pretresu, te izvršenom rekonstrukcijom na licu mjesta, sud na nesumnjiv način nije mogao utvrditi tačne pozicije svjedoka Ž. i V., te postojanje konkretne opasnosti prouzrokovane radnjama optuženog Š. Z.. Naime, nesumnjiva je činjenica, da pucanjem iz pištolja više puta unutar objekta postoji latentna opasnost za prisutna lica, ukoliko bi se ta lica našla na balističkim putanjama ispaljenih projektila, ili kao posljedica "rikošeta", odbijanja djelova projektila od tvrde podloge ili predmeta unutar objekta, a kako se to izjasnio i vještak balističke struke B. B. na glavnom pretresu. Medjutim, za postojanje konkretne opasnosti za život svjedoka Ž. N. i V. D. u konkretnom slučaju nije postojala opasnost od ispaljenih projetila, jer isti nijesu bili na balističkim putanjama tih projetila, zbog same činjenice, da u predmetnom dogadjaju nijesu zadobili povrede od iste, a da se sa aspekta balističke strke ne može predvidjeti balistička putanja u smislu postojanja opanosti za neko lice, niti način odbijanja projetila od zidova unutar objekta ili drugih predmeta, za razliku od oštećenog sada pok. K. M., koji se u konkretnom slučaju nalazio na direktnoj balističkoj putanji projektila, svojom bočnom lijevom stranom okrenut ustima cijevi. Stoga je sud radnje optuženog Š. Z. kvalifikovao kao krivično djelo ubistvo iz čl. 143. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">S tim u vezi, sud je u izreci presude izostavio činjenične navode optužnice, koje se odnose na ovu kvalifikatornu okolnost, nalazeći da na taj način nije povrijedjen objektivni integritet optužnice. </span>
</p>
<p>&nbsp;</p>
<p>
<span class="span1">Sud je cijenio i ostale dokaze provedene u postupku, pa je našao da isti nijesu od uticaja za drugačije presudjenje u ovoj krivičnoj stvari. </span>
</p>
<p>&nbsp;</p>
<p>
<span class="span1">Odlučujući o kazni za optužene, sud je u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je na strani olakšavajući okolnosti na stani optuženog Š. Z. cijenio njegove lične prilike, da je otac dvoje maloljetne djece, dok je kao otežavajuću okolnost cijenio </span><span class="span1">cijenio njegove lične prilike, koje se ogledaju u tome da je otac dvoje maloljetne djece, koje je po zakonu dužan da izdržava, dok je kao otežavajuću </span><span class="span1">okolnost cijenio njegov raniji život, tj. osudjivanost, a što je sud utvrdio iz izvoda iz KE za optuženog. U odnosu na optuženog R. S. sud je kao olakšavajuće okolnosti cijenio lične prilike, tj. njegovu mladost, obzirom da je u vrijeme izvršenja krivičnog djela imao navršenih 23 godine života, činjenicu da je djelo ostalo u pokušaju, a da se za pokušaj shodno odredbi čl. 20. st. 3. KZ-a, učinilac može blaže kazniti, dok je kao otežavajuću okolnost cijenio njegov raniji život, tj. osudjivanost za istovrsno krivično djelo na štetu takodje oštećenog V. M., kako je to optuženi R. naveo na glavnom pretresu. Sud cijeneći naprijed navedene olakšavajuće i otežavajuće okolnosti na strani optuženog Š. Z. za krivično djelo za koje je oglašen krivim osudio  na kaznu zatvora u trajanju od 12 (dvanaest) godina, a optuženog R. S. na kaznu zatvora u trajanju od 5 (pet) godina, nalazeći da su tako odmjerene kazne srazmjerne stepenu krivice optuženih, te da predstavljaju onu mjeru koja je nužno potrebna, kako bi se ostvarila svrha kažnjavanja iz čl. 32. Krivičnog zakonika, da optuženi ubuduće ne vrše krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika. </span>
</p>
<p>&nbsp;</p>
<p>
<span class="span1">Na osnovu čl. 51. Krivičnog zakonika Crne Gore, sud je optuženim u kazne zatvora uračunao vrijeme provedeno u pritvoru i to optuženom Š. Z. počev od 12.01.2008. godine do 01.12.2011. godine, a optuženom R. S. počev od 02.06.2008. godine do 01.12.2011. godine.</span>
</p>
<p>&nbsp;</p>
<p>
<span class="span1">Shodno čl. 239. Zakonika o krivičnom postupku, sudje oštećenu porodicu K., kao i oštećenog V. M. radi ostvarivanja imovinsko pravnog zahtjeva, uputio na redovnu gradjansku parnicu, obzirom da podaci krivičnog postupka ne pružaju dovoljan osnov za potpuno i djelimično presudjenje, a utvrdjivanje tih činjenica vodilo bi samo odugovlačenju postupka i uvećavanju njegovih troškova.</span>
</p>
<p>&nbsp;</p>
<p>
<span class="span1">Odluka o troškovima donijeta je shodno odredbi čl. 226. i 229. ZKP-a, a isti se odnose na nagradu za izvršena medicinska vještačenja po vještaku dr Š. M., odbranu nalaza pred sudom i prisustvo rekonstrukciji događaja u kupnom iznosu 786,50 €, nagradu za izvršeno balističko vještačenje, izradu nalaza i njegovu odbranu pred sudom i prisustvo rekonstukciji vještaka balističke struke M. M., u ukupnom iznosu 704,00 €, nagradu vještaku hemijske struke I. Lj. u iznosu od 44, 00 € i vještaku biohemijske struke F. R. u iznosu od 27,50 €, nagradu za izvršeno balističko vještačenje, prisustvo rekonstrukciji i usmeno izjašnjenje vještaka balističke struke B. B. u ukupnom iznosu od 473,00 €, kao i nagradu za izvršeno medicinsko vještačenje, prisustvo rekonstrukciji i usmenom izjašnjenju na glavnom pretresu vještaku dr. K. M. iznos od 440,00 €, što ukupno iznosi 2.518,50 €, na koje su troškove optuženi solidarno obavezani, dok je optuženi Š. Z. obavezan i na troškove liječenja dok se nalazio u pritvoru u ukupnom iznosu od 25,02 €, dok je paušal u iznosu od po 200,00 € određen imajući u vidu složenost i dužinu trajanja postupka, kao i imovinske prilike optuženih, a sve u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Sa izloženog, odlučeno je kao u izreci.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">dana, 29.12.2014.godine</span>
</p>
<p>&nbsp;</p>
<p style="text-align:right">
<span class="span1">                                      </span><span class="span1"></span><span class="span1"></span><span class="span1">     PREDSJEDNIK VIJEĆA-SUDIJA</span>
</p>
<p style="text-align:center;">
<span class="span1">                                                                                       Tabaš Predrag</span>
</p>
<p>
<span class="span1">D-na, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženim,</span>
</p>
<p>
<span class="span1">3. Braniocima optuženih,</span>
</p>
<p>
<span class="span1">4. Oštećenim i punomoćniku oštećenog V., </span>
</p>
<p>
<span class="span1">         po pravosnažnosti presude,</span>
</p>
<p>
<span class="span1">5. A/A.</span>
</p>
<p>&nbsp;</p>
<p>
<span class="span1">Postupljeno, dana ______________ godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
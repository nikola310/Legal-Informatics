<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span2">K.309/13/13</span>
</p>
<p style="text-align:center;">
<span class="span2">U IME CRNE GORE</span>
</p>
<p>
<span class="span2"></span>
</p>
<p>
<span class="span2">OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv okrivljenog T. D. zbog krivičnog djela teška tjelesna povreda iz člana 151 stav 1 Kz CG, koji se vodi po optužnom predlogu ODT Kotor Kt. broj 317/13 od 18.09.2013 godine, nakon glavnog i javnog pretresa održanog dana 23.10.2013 godine u prisustvu zamjenika ODT Kotor Jovanke Čizmović i okrivljenog T. D., istoga dana donio je i javno objavio sledeću</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span3">         </span><span class="span2">OKRIVLJENI T. D.,</span><span class="span3"> </span><span class="span2">JMBG ......., </span><span class="span2">od oca K. i majke D., rođene T., rođen 19. 06. 1953 godine u M., L., B. L., stalno nastanjen u M., L., B. L. ili u P., R., državljanin BiH, moler, pismen, sa završenom SSS, oženjen, otac dvoje djece, srednjeg imovnog stanja, protiv kojeg se ne vodi postupak za drugo krivično djelo,   </span>
</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>
<span class="span2">Što je dana 30.04.2013 godine u B., pri čemu je bio uračunljiv i svjestan svoga djela i njegove zabranjenosti a čije izvršenje je htio, nakon prethodne prepirke u toku vožnje sa oštećenim Đ. A., istog teško tjelesno povrijedio, na način što je u mjestu B. zaustavio vozilo kojim je upravljao i rekao oštećenom da izađe napolje i metalnom drškom za krečenje nekoliko puta udario oštećenog u predjelu glave i tijela, za koje vrijeme ih je Z. E. pokušao razdvojiti, kojom prilikom je oštećenom nanio teške tjelesne povrede u vidu nagnječno - razderne rane u predjelu gornjeg kapka desnog oka sa krvnim podlivom kože gornjeg kapka desnog oka i nagnječenjem desne očne jabučice i prisustvom vazduha u mekim tkivima pored desne očne jabučice, preloma čeonog nastavka desne jagodične kosti sa prisustvom vazduha u potkožnom mekom tkivu u desnom jagodičnom predjelu, pukotinasti - crtasti - linearni prelom - prednjeg zida šupljine - sinusa desne gornje vilične kosti sa krvarenjem, prisustvom krvi u šupljini - sinusu desne gornjovilične kosti, krvni podlivom kože u lijevom bedrenom predjelu sa oguljotinom kože u tom predjelu, oguljotine kože u predjelu lijeve bočne strane trbuha i oguljotine kože u lijevoj polovini krsnog predjela.</span>
</p>
<p>&nbsp;</p>
<p>
<span class="span2">- čime je izvršio krivično djelo teška tjelesna povreda iz člana 151 stav 1.  Krivičnog zakonika CG.</span>
</p>
<p>&nbsp;</p>
<p>
<span class="span2">Pa mu sud na osnovu naprijed navedene krivično pravne odredbe, te odredbi člana 3, 5, 8, 13, 15, 36, 42, 52, 53 i 54 KZ-a CG i člana 368 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom utvrđuje kaznu zatvora u trajanju od šest mjeseci i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Dužan je okrivljeni na ime sudskog paušala uplatiti iznos od 50,00 eura i na ime troškova krivičnog postupka iznos od 49,50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 309/13/13.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>
<span class="span2"></span>
</p>
<p>
<span class="span2">ODT Kotor aktom Kt. broj 317/13 od 18.09.2013 godine optužilo je T. D. zbog izvršenja krivičnog djela teške tjelesne povrede iz člana 151 stav 1 Kz CG.</span>
</p>
<p>
<span class="span2">U svojoj odbrani okrivljeni T. D. je naveo da ne priznaje izvršenje krivičnog djela, niti krivicu za isto. U svojoj odbrani na zapisnik pred ODT Kotor  okrivljeni je izjavio da je kritičnog dana upravljao vozilom vlasništvo firme "R." u kojem su bili  Z., A.  Đ, P. i P. M. i kretali su se u pravcu B.. U jednom trenutku  Đ. je nekom telefonirao i kada je završio razgovor okrivljeni navodi  da mu se isti obratio riječima "prebit ću te matori,"" razbiću te", a potom ga uhvatio rukom za desno rame i udario  nekoliko puta u predjelu glave, a potom i nogom u predjelu ramena. U tom trenutku okrivlejni navodi da se zaustavio na prvo proširenje i rekao Đ- da  napusti vozilo, te izašao i otvorio gepek kako bi istom izvadio stvari, a Đ. je  izašao za njim i nogom ga udario u predjelu stomaka, a potom je isti iz gepeka dohvatio metalnu šipku od četke za krečenje  i krenuo  u njegovom pravcu. Okrivljeni dodaje da je uhvatio za tu šipku i jedan dio je ostao kod njega, a  drugi kod Đ.. Tu je nastalo medjusobno guranje, a ne sjeća se da je Đ. udario tom šipkom, jedino je mogao u tom guranju da ga ogrebe. Z. je izašao takodje iz vozila i stao izmedju njih,  dok su njih dvojica držali po dio od šipke i isti je držao oboicu kako bi ih razdvojio, nakon čega ja sjeo u vozilo i napustio lice mjesta, dok je Đ. ostao na lice mjesta. Napomenuo je da prilikom kretanja vozila, Đ. je tom istom šipkom udario nekoliko puta u predjelu njegovog stakla. Na pitanje da li je tačno da je nakon telefonskog razgovora Đ., pričao u negativnom kontkstu o supruzi istog, odgovorio je da nije tačno, da tu ženu ne poznaje a pozvan da objasni šta je po njegovom mišljenu povod da Đ. počne fizički da ga napada u vozilu, odgovario je da ne zna šta je bio povod.  Na pitanje gdje su se za vrijeme medjusobnog obračuna ispred vozila sa šipkama u ruci nalazili Z i ostala dva lica koja su bila sa njima, odgovorio je da je Z. zadržavao njega i oštećenog, te da Z. nije preko ruku držao oštećenog, za vrijeme dok ga je on fizički napadao, a ova dva lica se nisu aktivno uključivala u tuču. Precizirao je da Z. nije nijednom udario oštećenog. Na pitanje da li je vidio povrede i krvarenje kod oštećenog Đ., odgovorio je da nije, niti odakle su povrede kod oštećenog. </span><span class="span2">Prilikom odgovora na pitanja na glavnom pretresu dana 23.10.2013 godine naveo je da je oštećeni Đ. A. u vozilu sjedao iza suvozača.</span>
</p>
<p>&nbsp;</p>
<p>
<span class="span2">U dokaznom postupku koji je sproveden u cilju utvrđenja činjeničnog stanja i krivice okrivljenog sud je proveo sledeće dokaze: saslušao svjedoka Z. E., svjedoka P. S., </span><span class="span2">na saglasnost stranaka pročitao iskaz oštećenog Đ. A. sa zapisnika pred ODT Kotor od 30.08.2013 godine, nalaz i mišljenje vještaka medicinske struke Dr. K. N. od 22.07.1013 godine, izvršio uvid u službenu zabilješku Uprave policije PJ B..Ku. broj 139/13, uvid u foto dokumentaciju UP PJ Budva od 30.04.2013 godine, uvid u </span><span class="span2">izvještaj ljekara specijaliste Kliničkog centra od 30.04.2013 godine i to dva izvještaja, uvid u izvještaj ljekara specijaliste opšte bolnice Kotor od 30.04.2013 godine i to dva izvještaja i uvid u izvještaj ljekara za hitnu pomoć u Budvi od 30.04.2013 godine sve na ime Đ. A..</span>
</p>
<p>&nbsp;</p>
<p>
<span class="span2"></span><span class="span2">Svjedok Z. E. je naveo da su se</span><span class="span2"> </span><span class="span2">kritične prilike negdje oko 23,00 časa  vraćali iz P. za B. i išli su vozilom, kojim je upravljao okrivljeni T. D. i on je sjedao na mjesto suvozača, iza njega oštećeni Đ. A., a u vozilu su još bili i P. S. i još jedan momak. Sjeća se da je oštećeni Đ. A. sa nekim pričao na mobilni telefon, ali uopšte nije slušao što on priča i samo zna kada je isti završio sa razgovorom, da se obratio okrivljenom T. D. i u nekoliko navrata prijetio okrivljenom da će ga prebiti. Kako okrivljeni nije reagovao na ove riječi oštećenog, već se i počeo smijati, to je oštećeni Đ. A. nekoliko puta rukama udario okrivljenog u glavu, a nakon toga ga je i nogom udario. Zbog ovoga je okrivljeni T. D. zaustavio svoje vozilo u namjeri da izbaci oštećenog iz vozila i da mu stvari izbaci iz istog i pošto je smatrao da nije u redu da čovjeka ostave bukvalno u šumi, obzirom da je u pitanju nenaseljeno mjesto, to je izašao iz vozila i pošao do gepeka istog, a da zaustavi okrivljenog T. D. u namjeri da izbaci iz vozila stvari oštećenog Đ. A.. Iz vozila je izašao i oštećeni Đ. A. kada je vidio da će mu okrivljeni izbaciti stvari iz gepeka, te je okrivljenog T. D. nogom udario u predjelu stomaka i tada su se njih dvojica pogurali i stao je između njih dvojice da ih razdvoji. U jednom momentu oštećeni Đ. A. je uzeo teleskop za krečenje / metalnu šipku/ i vidio je kako tu metalnu šipku drži sa jedne strane oštećeni a sa druge okrivljeni i kako se guraju, i u tom momentu je vidio da su oni tu šipku razdvojili, odnosno i jedan i drugi su imali po jedan dio te šipke. Vidio je da ih ne može razdvojiti, da oni mašu tim šipkama, te je zbog toga ušao u vozilo i nije vidio da li je koji od njih dvojice koga udario, već je samo vidio momenat kada je okrivljeni T. D. ušao u vozilo, a oštećeni Đ. A. je nakon toga udarao šipkom po vozilu. Nakon ovoga oni su nastavili vožnju ka Budvi, ali bez oštećenog Đ. A.. Pošto je bila noć to je pozvao direktora firme za koju su radili i obavjestio ga da je jedan od radnika ostao na putu, te da nekog pošalju za istog. Nije vidio da je oštećeni Đ. A. kritične prilike bio povrijeđen, a niti je vidio bilo kakvu povredu na okrivljenom T. D.. Nije ni u jednom momentu držao oštećenog Đ. A., te time omogućavao okrivljenom T. D. da ga udara, već je iste razdvajao, a kada je vidio da ih ne može razdvojiti, to je ušao u vozilo. Nakon ovog događaja od prilike nakon dva sata išao je u stanicu policije da da izjavu, a nakon toga je sa inspektorom pošao do Doma zdravlja u B. gdje je vidio oštećenog Đ. A. i tada je vidio da je isti povređen, odnosno vidio je da mu je oko natečeno. Prije ovog događaja je možda svega dan poznavao i okrivljenog i oštećenog, dok P. S. poznaje duže vremena, preko godinu dana.</span>
</p>
<p>&nbsp;</p>
<p>
<span class="span2">Svjedok Puljarga Suhvad je naveo da je dana ..... godine bio u vozilu kojim je upravljao okrivljeni T. D.. Sa njima su još putovali Z. E., oštećeni Đ. A. i P.. Spavao je i u jednom trenutku ga je probudila neka galama i čuo je raspravu između okrivljenog T. D. i oštećenog Đ. A. i ove momke koji su govorili ,,nemoj ga udarati'' i onda je vidio da je oštećeni Đ. A., koji je sjedio iza mjesta suvozača, nekoliko puta udario šakom okrivljenog T. D. u predjelu glave, a potom ga je jednom udario nogom u predjelu ramena. Nakon toga okrivljeni T. D. je zaustavio vozilo na jedno proširenje i rekao oštećenom da će ga izbaciti iz vozila i izašao je prvo okrivljeni T. D., otvorio gepek i htio da izbaci stvari, a potom Z., koji je tražio od okrivljenog T. D. da ostavi stvari. Metalnu šipku od četke za krečenje je prvo vidio u rukama oštećenog, a potom je vidio da jedan dio šipke drži i T. D. i sve što je vidio jeste da su oni zamahivali jedan </span><span class="span2">put drugog tom šipkom, ali nije vidio da je bilo ko koga udario istom. Svo vrijeme je bio u vozilu i nije ni na koji način aktivno učestvovao u tom događaju. Na pitanje da li je vidio da Z. drži preko ruku oštećenog Đ. A., odgovorio je da je Z. stao između njih i raširio ruke kako bi i jednog i drugog spriječio da se ne tuku. Na pitanje da li je vidio povrede kod oštećenog Đ. A., odgovorio je da nije vidio nikakve povrede, a takođe nije vidio ni nikakve povrede ni kod T. D. i naveo je da P. takođe nije izlazio iz vozila.</span>
</p>
<p>&nbsp;</p>
<p>
<span class="span2"></span><span class="span2">Oštećeni Đ. A. je naveo da je kritičnog dana sa okrivljenim T. Dragoslavom, Z. E. i još dva momka koji su sa njima radili u istoj formi, a čija imena ne zna, krenuo PMV kojim je upravljao okrivljeni T. D. iz pravca B. u pravcu B. i u jednom trenutku je T. Dragoslav razgovarao sa nekim telefonom i pominjao u negativnom kontekstu njegovu suprugu, pa  je istom skrenuo pažnju da prestane, na šta se okrivljeni samo smijao, a potom je istom rekao ,,ukoliko ne prestaneš prebiću te''. U tom trenutku T. D. je zaustavio auto i rekao mu da izađe napolje i opsovao mu majku, što je njega povrijedilo i kako se okrivljeni okrenuo u njegovom pravcu, a on je sjedio na zadnjem sjedištu, uhvatio je okrivljenog za košulju i pokušao je da udari okrivljenog, u čemu nije uspio, a potom je okrivljeni izašao iz vozila, a za okrivljenim je izašao i Z., koji je sjedio na mjestu suvozača. Kada je on izašao iz vozila, krenuo je u pravcu okrivljenog T. D., koji je u rukama držao metalnu dršku za krečenje i nekoliko ga puta istom udario u predjelu glave i tijela za koje vrijeme ga je Z. držao preko ruku, onemogućavajući ga da se brani. Tek kada je Z. rekao ,,pusti me više, vidiš da me ovaj tuče'', Z. ga je pustio i uspio je da otme jedan dio drške, ali istom nije udario okrivljenog T. D., a tada je ispred njega stao Z. govoreći mu da prestane, jer bi mogao da udari njega. Druga dva lica su ostali u vozilu. Z. mu je prišao sa leđa i svojim rukama ga držao preko njegovih ruku. Nije zadao ni jedan udarac ni okrivljenom T. D., ni Z., a sam je zadobio teške tjelesne povrede. Pridružio se krivičnom gonjenju protiv okrivljenog T. D., a nije postavio imovinsko pravni zahtjev. </span>
</p>
<p>&nbsp;</p>
<p>
<span class="span2">Iz nalaza i mišljenja vještaka medicinske struke Dr. K. N. od 22.07.1013 godine utvrđeno je da je oštećei Đ. A. kritične prilike zadobio sledeće povrede: </span><span class="span2">nagnječno - razdernu ranu u predjelu gornjeg kapka desnog oka sa krvnim podlivom kože gornjeg kapka desnog oka i nagnječenjem desne očne jabučice i prisustvom vazduha u mekim tkivima pored desne očne jabučice, prelom čeonog nastavka desne jagodične kosti sa prisustvom vazduha u potkožnom mekom tkivu u desnom jagodičnom predjelu, pukotinasti - crtasti - linearni prelom - prednjeg zida šupljine - sinusa desne gornje vilične kosti sa krvarenjem- prisustvom krvi u šupljini - sinusu desne gornjovilične kosti, krvni podlivom kože u lijevom bedrenom predjelu sa oguljotinom kože u tom predjelu, oguljotinu kože u predjelu lijeve bočne strane trbuha i oguljotinu kože u lijevoj polovini krsnog predjela. Navedene povrede predstavljaju u vrijeme nanošenja, skupno procijenjeno, tešku tjelesnu povredu i nanešene su višekratnim dejstvom tupine aktivno zamahnutog mehaničkog oruđa, u šta bi spadalo: metalna šipka i slično.</span>
</p>
<p>&nbsp;</p>
<p>
<span class="span2">Uvidom u službenu zabilješku Uprave policije PJ B. Ku. broj 139/13 utvrđeno je da je ista sačinjena dana 30.04.2013 godine u vezi prikupljanja obavještenja od oštećenog Đ. A. i okrivljenog T. D..</span>
</p>
<p>&nbsp;</p>
<p>
<span class="span2">Uvidom u foto dokumentaciju UP PJ Budva od 30.04.2013 godine utvrđen je izgled vozila ,,T. registarskih oznaka PG-CM 246 kojim je kritične prilike upravljao okrivljeni T. D., te izgled štapa-drške metle za krečenje.</span>
</p>
<p>&nbsp;</p>
<p>
<span class="span2">Uvidom u izvještaj ljekara specijaliste Kliničkog centra od 30.04.2013 godine i to dva izvještaja utvrđeno je da su oštećenom Đ. A. urađeni CT nalaz i ultrasonografija, te mu je utvrđena dijagnoza i određena terapija.</span>
</p>
<p>&nbsp;</p>
<p>
<span class="span2">Uvidom u izvještaj ljekara specijaliste opšte bolnice Kotor od 30.04.2013 godine i to dva izvještaja utvrđeno je da je oštećenom Đ. A. postavljena dijagnoza, data mu je terapija i isti je upućen u KC Podgorica kod ljekara specijalista oftalmologa i ortopeda.</span>
</p>
<p>&nbsp;</p>
<p>
<span class="span2">Uvidom u izvještaj ljekara za hitnu pomoć u Budvi od 30.04.2013 godine na ime Đ. A. utvrđeno je da je oštećeni primljen nakon kritičnog događaja, te su mu urađene anamneza i klinički nalaz, nakon čega je upućen kod ljekara specijaliste hirurga u Opštu bolnicu Kotor.</span>
</p>
<p>&nbsp;</p>
<p>
<span class="span2">Nije bilo prigovora na izvedene dokaze, niti predloga za dopunu dokaznog postupka.</span>
</p>
<p>&nbsp;</p>
<p>
<span class="span2">Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbranu okrivljenog sud je utvrdio činjenično stanje navedeno u izreci presude.</span>
</p>
<p>&nbsp;</p>
<p>
<span class="span2">Činjenično stanje sud je utvrdio na osnovu iskaza oštećenog Đ. A., ocjene odbrane okrivljenog T.D., te ostalih provedenih dokaza.</span>
</p>
<p>&nbsp;</p>
<p>
<span class="span2">Naime, oštećeni Đ. A. je naveo da se kritičnog dana nalazio u vozilu kojim je upravljao okrivljeni T. D., koji je u jednom trenutku tokom telefonskog razgovora sa nekim pominjao u negativnom kontekstu njegovu suprugu, pa je okrivljenom skrenuo pažnju da prestane, na šta se okrivljeni samo smijao, nakon čega je istom rekao ,,ukoliko ne prestaneš prebiću te'', te je okrivljeni T. D. zaustavio vozilo, opsovao mu majku i rekao mu da izađe napolje i kako se okrivljeni okrenuo u njegovom pravcu a on je sjedao na zadnjem sjedištu, uhvatio je okrivljenog za košulju i pokušao ga udari istog, nakon čega je okrivljeni izašao iz vozila, te kada je on izašao i krenuo prema okrivljenom T. D., isti je u rukama držao metalnu dršku za krečenje i nekoliko puta ga istom udario u predjelu glave i tijela. Iskaz oštećenog Đ. A. sud je prihvatio jer je isti potvrđen nalazom i mišljenjem vještaka dr Krsta Nikolića od 22.07.2013 godine iz kojeg je utvrđeno da je oštećeni kritične prilike između ostalih zadobio i sledeće povrede: </span><span class="span2">nagnječno - razdernu ranu u predjelu gornjeg kapka desnog oka sa krvnim podlivom kože gornjeg kapka desnog oka i nagnječenjem desne očne jabučice, prelom čeonog nastavka desne jagodične kosti, pukotinasti - crtasti - linearni prelom - prednjeg zida šupljine - sinusa desne gornje vilične kosti sa krvarenjem- prisustvom krvi u šupljini - sinusu desne gornjovilične kosti, koje povrede su nanešene višekratnim dejstvom tupine aktivno zamahnutog mehaničkog oruđa, u šta bi spadalo: metalna šipka i slično, čime je potvrđen navod oštećenog Đ. A. da ga je okrivljeni T. D. metalnom drškom za krečenje nekoliko puta udario u predjelu glave i tijela.</span>
</p>
<p>&nbsp;</p>
<p>
<span class="span2">Iskaze svjedoka Z. E. i P. S. sud nije prihvatio jer je mišljenja da su navedeni svjedoci kroz svoje iskaze htjeli da olakšaju krivično pravni položaj okrivljenog, koji je njihov kolega. Naime, svjedok Z. E. je naveo oštećeni Đ. A. uzeo metalnu šipku za </span><span class="span2">krečenje i vidio je kako tu metalni šipku drži sa jedne strane oštećeni a sa druge okrivljeni i kako se guraju, i u tom momentu je vidio da su oni tu šipku razdvojili, odnosno i jedan i drugi su imali po jedan dio te šipke, dok je svjedok P. S. naveo da je metalnu šipku za krečenje prvo vidio u rukama oštećenog Đ. A., a potom je vidio da jedan dio šipke drži i okrivljeni T. D., koje navode iskaza svjedoka sud nije prihvatio jer je su isti u suprotnosti sa iskazom oštećenog Đ.,a koji iskaz je sud prihvatio, i koji je naveo da kada je izašao iz vozila i krenuo u pravcu okrivljenog da je isti u rukama držao metalnu dršku za krečenje i nekoliko puta ga istom udario u predjelu glave i tijela</span><span class="span2">, te je očigledno da su svjedoci kroz svoje iskaze pokušali da relativizuju krivicu okrivljenog T. D. navodom da je i oštećeni kritične prilike napadao okrivljenog dijelom metalne šipke. Po mišljenju suda iskaz oštećenog je logičan, a ovo tim prije kada se uzme u obzir da je i sam okrivljeni naveo da je prvi izašao iz vozila da izbaci stvari štećenog iz gepeka, a to su potvrdili i svjedoci Z. i P., pa je tek oštećeni izašao iz vozila, to je logično da je okrivljeni otvarajući gepek i uzeo metalnu šipku i istom više puta udario oštećenog, a ne da je u posjed iste prvo došao oštećeni. Takođe, sud nije prihvatio ni navod svjedoka Z. E. da, kad je vidio da okrivljenog i oštećenog ne može razdvojiti, to se vratio u vozilo, jer je sud mišljenja da je sasvim životno nelogično da se neko prilikom tuče svojih kolega vrati u vozilo i tu sačeka ,,okončanje sukoba'', pri tom ne obraćujući pažnju na događaje kod gepeka automobila, pa sud iz tog razloga nije prihvatio ni navod svjedoka Z. E. da nije vidio da li je koji od njih dvojice (oštećeni i okrivljeni) koga udario, odnosno navod svjedoka P. S. da jeste vidio da su oni zamahivali jedan put drugog ali nije vidio da je bilo ko koga udario istom.</span>
</p>
<p>&nbsp;</p>
<p>
<span class="span2">Odbranu okrivljenog da se kritične prilike branio od napada oštećenog sud je cijenio kao usmjerenu na izbjegavanje krivice, a ovo tim prije što je ista u suprotnosti sa iskazom oštećenog koji iskaz je sud prihvatio, ovo tim prije što je iskaz oštećenog u saglasnosti i sa nalazom i mišljenjem vještaka medicinske struke na osnovu kojeg je utvrđeno da je oštećeni kritične prilike zadobio teške tjelesne povrede, bliže opisane u izreci.</span>
</p>
<p>
<span class="span2">Povrede koje je kritične prilike zadobio oštećeni Đ. A., bliže pobrojane u izreci presude, sud je utvrdio na osnovu nalaza i mišljenja vještaka medicinske struke Dr. K. N. od 22.07.2013 godine, a čiju sadržinu je sud prihvatio, jer ista nije osporena na bilo koji način.</span>
</p>
<p>
<span class="span2"> </span><span class="span2">Cijeneći subjektivni odnos optuženog prema učinjenom krivičnom djelu sud je mišljenja da je okrivljeni postupao sa direktnim umišljajem svjestan značaja svojeg djela, čije izvršenje je htio, odnosno njegova svijest je obuhvatala volju i htjenje da oštećenom zada udarce metalnom drškom za krečenje, što je i uradio, a samim tim mu je i bila namjera da oštećenom nanese povrede.</span>
</p>
<p>
<span class="span2">Time su se u radnjama okrivljenog ostvarili svi bitni elementi bića krivičnog djela teška tjelesna povreda iz člana 151 stav 1 Kz-a, pa ga je sud oglasio krivim za isto.</span>
</p>
<p>&nbsp;</p>
<p>
<span class="span2">Prilikom odluke o vrsti i visini krivične sankcije koju okrivljenom T. D. treba izreći, sud je pošao od da je za predmetno krivično djelo propisana kazna zatvora u trajanju od šest mjeseci do pet godina. U smislu člana 42 Kz-a sud je na strani okrivljenog kao olakšavajuće okolnosti cijenio da je isti porodičan čovjek, otac dvoje djece, dok otežavajućih okolnosti na njegovoj strani nije našao. </span><span class="span2">Imajući naprijed navedeno u vidu sud je okrivljenom izrekao uslovnu osudu, na način što mu je utvrdio kaznu zatvora u trajanju od 6 (šest) mjeseci i istovremeno odredio da se kazna neće </span><span class="span2">izvršiti ukoliko okrivljeni u roku od dvije godine od dana pravosnažnosti presude ne učini novo krivično djelo. Sud smatra da je izrečena krivična sankcija adekvatna težini izvršenog krivičnog djela, okolnostima pod kojima je krivično djelo izvršeno i okrivljenom kao izvršiocu, te da će se upozorenjem uz prijetnju kaznom dovoljno uticati na okrivljenog da više ne vrši krivična djela tj. da će se ostvariti ciljevi specijalne prevencije, te da zbog toga nije nužno primjeniti kaznu. </span>
</p>
<p>&nbsp;</p>
<p>
<span class="span2">Na osnovu naprijed navedenih krivično pravnih odredbi, te odredbi člana </span><span class="span2">člana 3, 5, 8, 13, 15, 36, 42, 52, 53 i 54 Kz-a CG i člana 368 i 374 ZKP-a, sud je odlučio kao u izreci presude.</span>
</p>
<p>&nbsp;</p>
<p>
<span class="span2">Obavezan je okrivljeni da na ime sudskog paušala uplati iznos od 50,00 eura i na ime troškova krivičnog postupka iznos od 49,50 eura, na ime troškova vještačenja po vještaku medicinske struke, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 309/13/13.</span>
</p>
<p>
<span class="span2">Na prednjim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana, 23.10.2013 godine</span>
</p>
<p>&nbsp;</p>
<p>
<span class="span2">              Zapisničar,</span><span class="span2">                                                                                Sudija, </span>
</p>
<p>
<span class="span2">Ana Marija Petković                                          </span><span class="span2">                 Momirka Marović </span>
</p>
<p>&nbsp;</p>
<p>
<span class="span2">PRAVNA POUKA: Protiv ove presude ima se pravo žalbe u roku od 8 dana od dana prijema, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: right;">
	K-193/08</div>
<br>
<div style="text-align: center;">
	U IME NARODA</div>
<br>
<br>
<br>
VIŠI SUD U PODGORICI, kao prvostepeni krivični u vijeću sastavljenom od sudije Biljane Uskoković kao predsjednika vijeća, sudije Vukić Ranka i sudija porotnika Nedović Miomira, Guberinić Mileve i Trtica Jelke kao članova vijeća, Vere Popović kao zapisničara, u krivičnom predmetu protiv optuženih I. G. i V. N. zbog krivičnog djela neovlašćena proizvodnja, držanje i stavljanje u promet opojnih droga iz člana 300. stav 3. u vezi stava 1. Krivičnog zakonika, a optuženog V. N. i zbog krivičnog djela omogućavanje uživanja opojnih droga iz člana 301. stav 1. Krivičnog zakonika,postupajući po optužnici Višeg državnog tužioca u Podgorici Kt-br.124/07 od 20.09.2007. godine, nakon održanog glavnog i javnog pretresa dana 13.05.2011. godine u prisustvu zastupnika optužbe Ražnatović Olivere zamjenika VDT-a Podgorica, optuženog I. G. i njegovog izabranog branioca adv.G. M., optuženog V. N. i njegovog izabranog branioca adv. S. S. po zamjeničkom punomoćju adv. M. N., a nakon tajnog&nbsp; vijećanja i glasanja donio je i dana 17.05.2011. godine javno objavio:<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U<br>
<br>
&nbsp;&nbsp;&nbsp; I.<br>
<br>
<br>
1. OPTUŽENI I. G., rođen ..., pismen sa završenom Srednjom pomorskom školom, sada student Filozofskog fakulteta u Nikšiću - odsjek psihologija, državljanin Crne Gore, neoženjen, srednjeg imovnog stanja, neosuđivan, ne vodi se postupak za neko drugo krivično djelo,<br>
<br>
2. OPTUŽENI V. N., zv."N.", rođen ..., državljanin Crne Gore, pismen sa završenom pomorskom školom, po zanimanju pomorac, sada student Pomorskog fakulteta u Kotoru, neoženjen, srednjeg imovnog stanja, osuđivan presudom Osnovnog suda u Kotoru broj K-108/08 od 27.04.2009. godine zbog krivičnog djela krađe u produženom trajanju iz člana 239. stav 1. u vezi sa članom 49. KZ-a na kaznu zatvora u trajanju od tri mjeseca uslovno na dvije godine, da mu je rješenjem Osnovnog suda Kotor broj Km-8/06 od 22.03.2006. godine izrečena vaspitna mjera pojačanog nadzora od strane organa starateljstva, ne vodi se postupak za neko drugo krivično djelo,<br>
<div style="text-align: center;">
	K R I V I&nbsp;&nbsp;&nbsp; S U</div>
<br>
Što su:<br>
<br>
U periodu od januara 2007. godine do 12.juna 2007. godine u Kotoru, okrivljeni I. G. neovlašćeno prodavao, a okrivljeni V. N. posredovao u prodaji i kupovini i na drugi način neovlašćeno stavljao u promet opojnu drogu heroin - supstancu proglašenu za opojnu drogu Rješenjem o utvrđivanju opojnih droga ("Sl.list SRJ" br. 44/02), na način što je okrivljeni I. G. dana 11.06.2007. godine neovlašćeno prodao J. D. jedan gram heroina za iznos od 30 eura, a posredstvom okrivljenog V. N. u navedenom periodu neovlašćeno više puta prodavao opojnu drogu heroin i to sedam puta L. D. po 0,25 grama heroina za iznose od po 10 eura, J. I. jedan put 0,25 grama heroina za iznos od 10 eura , a J. D. više puta po 0,25 grama heroina za iznose od po 10 eura, zatim više puta B. D., H. J., D.. I. i V. N. po 0,25 grama za iznose od po 10 eura i po 0,50 grama za iznose od po 20 eura a okrivljeni V. N. posredovao u prodaji i kupovini predmetne opojne droge između okrivljenog I. G. kao prodavca i L. D., J. I., J. D., B. D., H. J., D.. I. i V. N. kao kupaca, tako što je na traženje navedenih lica da im nabavi opojnu drogu heroin, po dogovoru sa okrivljenim I. G., od okrivljenog I. G. preuzimao navedenu opojnu drogu i istu predavao navedenim licima, a potom novac koji je od njih dobijao u navedenim iznosima predavao okrivljenom I. G., a kao naknadu za izvršeno posredovanje od okrivljenog I. G. dobijao manje količine heroina koji je uživao, od koje opojne droge je više puta čašćavao L. D., dok je zadnji put&nbsp; od opojne droge heroina težine 2,31 gram, koju je preuzeo od okrivljenog I. G., dana 12.06.2007. godine dao L. D. 0,19 grama heroina, koja opojna droga je istog dana prilikom pretresa od strane ovlašćenih službenika policije pronađena kod L. D. i oduzeta, dok je preostala opojna droga - heroin težine 2,12 grama istog dana od strane ovlašćenih službenika policije pronađena pretresom okrivljenog V. N. i oduzeta od istog.<br>
<br>
- čime su izvršili krivično djelo neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika.<br>
<br>
Pa ih sud primjenom citiranog zakonskog propisa, člana 4, 5, 32, 36, 42, 45, 46 i 51. Krivičnog zakonika, te člana 199, 202. i 364. Zakonika o krivičnom postupku<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O S U Đ U J E<br>
<br>
Optuženog I. G. na kaznu zatvora u trajanju od 8 (osam) mjeseci&nbsp; koju će izdržati po pravosnažnosti presude.<br>
<br>
Optuženog V. N. na kaznu zatvora u trajanju od 6 (šest) mjeseci u koju mu se uračunava vrijeme provedeno u pritvoru od 12.06.2007. godine do 23.11.2007. godine, stim što će ostatak kazne izdržati po pravosnažnosti presude.<br>
<br>
Na osnovu člana 300. stav 7. u vezi člana 75. KZ-a od optuženog V. N. trajno se oduzima opojna droga heroin u količini od 2,12 grama, a od&nbsp; svjedoka L. D. opojna droga heroin u količini od&nbsp; 0,19 grama heroina i ista se ima uništiti.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuju se optuženi I. G. i V. N. da na ime troškova krivičnog postupka uplate solidarno ovom sudu novčani iznos od 20,00 eura a na ime sudskog paušala novčani iznos od po 50,00 eura, sve prednje u roku od 15 dana, po pravosnažnosti presude, pod prijetnjom prinudnog izvršenja, a na žiro račun Višeg Suda u Podgorici broj 832-7113-04.<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; II<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu člana 362. tačka 1. Zakonika o krivičnom postupka,<br>
<div>
	&nbsp;&nbsp;&nbsp;&nbsp;&nbsp;&nbsp;&nbsp; Prema OPTUŽENOM V. N., (sa napred navedenim podacima)<br>
	&nbsp;</div>
<div style="text-align: center;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODBIJA SE OPTUŽBA</div>
<br>
Da je:<br>
<br>
U periodu od januara 2007. godine do 11.06.2007. godine u Kotoru davao drugim licima da uživaju heroin - supstancu proglašenu za opojnu drogu Rješenjem o utvrđivanju opojnih droga ("Sl.list SRJ" 44/02) tako što je davao manje količine heroina L. D. i D. I. više puta, a jedan put i H. J., koju opojnu drogu su navedena lica konzumirala ušmrkavanjem tzv. "linija" na nos,<br>
<br>
- čime bi izvršio krivično djelo omogućavanje uživanja opojnih droga iz člana 301. stav 1. Krivičnog zakonika.<br>
<br>
Troškovi krivičnog postupka u ovom dijelu padaju na teret budžetskih sredstava suda.<br>
<br>
<div style="text-align: center;">
	O B R A Z L O Ž E N J E</div>
<br>
<br>
Optužnicom Višeg državnog tužioca u Podgorici Kt.br.124/07 od 10.09.2007. godine koja je izmijenjena na glavnom pretresu od 20.11.2007.godine stavljeno je na teret optuženim I. G. i V. N. krivično djelo neovlašćena proizvodnja, držanje i stavljanje u promet opojnih droga iz člana 300. stav 3. u vezi stava 1. Krivičnog zakonika a optuženom V. N. i krivično djelo omogućavanje uživanja opojnih droga iz člana 301. stav 1. Krivičnog zakonika.<br>
<br>
U ponovljenom postupku postupajući po rješenju Apelacionog suda Crne Gore Kž.br.152/08 od 03.07.2008.godine sud je održao glavni pretres dana 13.05.2011.godine u prisustvu zastupnika optužbe Ražnatović Olivere, optuženih I. G. i V. N., njihovih branilaca advokata G. M. i S. S. i dana 17.05.2011.godine nakon tajnog vijećanja i glasanja donio i javno objavio odluku u ovoj krivično pravnoj stvari.<br>
<br>
Zastupnik optužbe je prije davanja završne riječi na glavnom pretresu održanom dana 13.05.2011. godine odustala od krivičnog gonjenja okrivljenog V. N. za krivično djelo omogućavanje uživanja opojnih droga iz člana 301. stav 1. Krivičnog zakonika opisano pod stavom II dispozitiva optužnice jer iz dokaza izvedenih na glavnom pretresu proizilazi&nbsp; da su radnje koje su stavljenene na teret optuženom V. N. konzumirane krivičnim djelom neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika, te izmijenila u cjelini činjenični opis pod stavom I. dispozitiva optužnice i pravnu kvalifikaciju djela, shodno odredbi člana 84. Zakona o izmjenama i dopunama Krivičnog zakonika, koji je stupio na snagu 13. maja 2010. godine, kao u stavu I.izreke presude,stavljajući okrivljenim I. G. i V. N. izvršenje krivičnog djela neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika.<br>
<br>
Optuženi i njihovi branioci nijesu tražili odlaganje glavnog pretresa zbog izmjene činjeničnog opisa pod stavom I. dispozitiva optužnice.<br>
<br>
U završnoj riječi zastupnik optužbe je izjavila da u cjelosti ostaje pri izmijenjenoj optužnici, predlažući sudu da optužene oglasi krivim i kazni po zakonu nalazeći da je dokazano tokom postupka da su okrivljeni izvršili krivično djelo neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika.<br>
<br>
U završnoj riječi branilac optuženog I. G. adv.G. M. izjavljuje da u cjelosti ostaje pri završnim riječima koje je dao u ranijem toku postupka, i dodao da nije dokazano da je njegov branjenik počinio krivično djelo stavljeno mu na teret, pa traži da isti bude oslobođen od optužbe. Ističe da je njegovog branjenik bio mladić koji je nažalost konzumirao opojnu drogu čime je sebe i svoju porodicu dovodio u najveće moguće probleme, no upornošću&nbsp; kako njegovom tako i zaslužnih roditelja te i bližeg okruženja je nakon dugotrajnog liječenja izašao iz tog pakla i sada se radi o zdravom mladiću koji studira i nada se da je na pravom putu. Sa izloženog a sljedom izvedenog dokaznog postupka smatra da je jedino moguća oslobađajuća odluka za njegovog branjenika a da bi sve suprotno bilo nešto drugo čemu nije mjesto u sudu.<br>
<br>
U završnoj riječi optuženi&nbsp; I. G. izjavljuje da u cjelosti prihvata završnu riječ svog branioca i posebno naglašava što je to tokom čitavog postupka i navodio da se ne osjeća krivim za krivično djelo koje mu je stavljeno na teret, odnosno da isto nije učinio.<br>
<br>
U završnoj riječi branilac optuženog V. N., adv. S. S. izjavljuje da u cjelosti ostaje pri završenim riječima datim u ranijem toku postupku, i dodaje da smatra da nije dokazano da je njegov branjenik V. N. izvršio krivično djelo koje mu je stavljeno na teret izmjenjenom optužnicom., a ovo iz razloga jer nije utvrđena odlučna činjenica da je okrivljeni V. držao i stavljao u promet opojnu drogu heroin, pa predlaže sudu da usljed nedostatka dokaza njegovog branjenika oslobodi od optužbe. U slučaju da&nbsp; sud bude drugačijeg mišljenja smatra da pri odmjeravanju kazne na strani optuženog treba imati u vidu sve olakšavajuće okolnosti i to mladost, neosuđivanost, te protek vremena od izvršenja krivičnog djela u kojem se optuženi neporočno vladao, upisao fakultet te da je u fazi izliječenja, da bi svako izricanje kazne kontraproduktivno djelovalo na njegov razvoj i socijalizaciju.<br>
<br>
U završnoj riječi optuženi V. N. izjavljuje da u cjelosti prihvata završnu riječ svog branioca i nema šta da doda.<br>
<br>
Optuženi I. G. na glavnom pretresu od 15.11.2007.godine u svojoj odbrani u bitnom navodi da je sa V. N. drug unazad 3-4 godine, da nikada sa njim nije imao nikakvih nesuglasica, da je korisnik heroina tri - četiri godine, da je u nekoliko navrata pokušavao sa liječenjem, ali bezuspješno, pa je svakog dana kupovao po 5 grama heroina, a kako mu je V. drug i znao da i on koristi heroin uvijek bi kupljenu količinu od 5 grama podijelio sa N. iz čisto drugarskih razloga jer je znao da je N. lošeg imovnog stanja. Kupljenu količinu od pet grama heroina bi dijelili i to tako što bi skupa jednu određenu količinu konzumirali a ostatak nakon što krenu da se razilaze podijelili, jer je heroin uzimao i u večernjim časovima. Heroin je kupovao tako što je 5 grama heroina plaćao 80-90 eura, a majka mu&nbsp; je davala dnevno 20 a otac 40 eura. Ističe da u periodu koji mu se optužnicom stavlja na teret, svakodnevno je davao V. N. heroin na uživanje ali da ga nikome drugom nije davao niti ga je pak kome prodavao. Dana 11.06.2007. godine bio je u društvu sa N., skupa su konzumirali heroin i ostavio mu je količinu od oko 2 grama da ima jer je on imao namjeru da ide na liječenje.Na liječenje je otišao 12.06.2007.g. Dana 11.06.2007.g. Bio je sa V. na više lokacija, na donji put, kod prodavnice Takulin, u lokal Bonita, Stari grad, ali ispred OŠ ,,Savo Ilić“ nijesu bili.L. D. slabo zna, J. D. zna od ranije, B. D. mu je komšija, H. J. drug, a D. I. zna kao konobara.<br>
<br>
U ponovljenom postupku na glavnom pretresu održanom dana 23.06.2010.&nbsp; i 06.12.2010. godine optuženi I. G. ponavlja svoj iskaz dat u dosadašnjem toku postupka i navodi da ne priznaje izvršenje krivičnog djela koje mu se stavlja na teret, da je optuženi V. N. pred istražnim sudijom iznio više neistina i to da mu je on davao heroin da ga prodaje, što nije istina. U periodu koji se navodi u optužnici nije boravio u Crnoj Gori već se nalazio na liječenju u Beogradu. Sada je konačno uspio da se izliječi, tako da opojnu drogu više ne konzumira.V. N. poznaje još iz osnovne škole, a istome nikada nije dao broj telefona V. N. Znao je da V. N. koristi opojnu drogu ali nije znao koju, a ovo zna jer je Kotor mali u kome se praktično sve zna o svakome. Poznato mu je da je V. N. bio korisnik opojne droge u kritičnom periodu i da su zajedno konzumirali opojnu drogu. H. J. ne poznaje, kao ni D. I. B. D. poznaje jer on živi u njegovom naselju.Imao je broj telefona V. N. i u kritičnom periodu je sa njim komunicirao telefonom.<br>
<br>
Optuženi V. N. u svojoj odbrani datoj u predkrivičnom postupku u bitnom navodi&nbsp; da se dana 11.06.2007. godine oko 22,00 časa&nbsp; nalazio u blizini Osnovne škole "Savo Ilić" u Dobroti u Kotoru u društvu sa I. G., kojom prilikom je G. zazvonio telefon i čuo je da razgovara sa nekim licem i da to lice sa kojim razgovara naručuje određenu količinu heroina. Po završenom razgovoru G. mu je rekao da će doći J. D. iz Tivta da uzme heroin za iznos od 30,00 eura. Poslije nekih petnaestak minuta pojavila se vozilo ,,Lanćia“ crne boje iz kojeg su izašla dva lica,G. i J. koji&nbsp; su se uputili prema njima. U tom momentu I. je držao oko 1 gram heroin kod sebe, sišao niz stepenice i predao im heroin zamotan a potom uzeo novac u iznosu od 30 eura od J.Za vrijeme dok se vršila kupoprodaja nalazio se na klupi i posmatrao ih. Potom se G. vratio i sjeo kod njega na klupu.Poslije nekih desetak minuta uputili su se prema Domu Zdravlja, a u međuvremenu G. je imao više poziva na njegove mobilne telefone i dok bi razgovarao udaljavao se od njega.Kada su stigli kod fontane G. mu je saopštio da se kod drveta koje se nalazi preko puta nalazi oko tri do pet grama heroina. Kazao mu je da uzme to kod sebe i da drži do ujutro jer će ga nazvati čovjek koji treba to da kupi a on (optuženi V.) to treba da mu preda. Nakon toga su se razišli i pošli svojim kućama. Oko 12,30 časova uputio se u kafe bar – fast fud ,,Indeks“ koji se nalazi&nbsp; u Dobroti na donjem putu. Kada je stigao sjeo je na terasu pomenutog lokala i dok je tu sjedao G. ga je pozvao telefonom i rekao mu da će doći Bosanac iz Bijele i dao mu njegov broj telefona 069..., da će ga nazvati telefonom i da mu da heroin koji je prethodno uzeo, za iznos od 100 eura.Posle nekih petnaestak minuta prišao mu je L. D. i sjeo za njegov sto i pitao ga ima li što kod sebe i odvojio mu jednu količinu s tim što se prethodno čuo sa G. kojeg je pitao da li može L. dati od droge što je G. odobrio. U međuvremenu se više puta čuo sa Bosancem koji mu je kazao da dolazi za dvadesetak minuta. Nakon proteka tog vremena ustao se i stao kod ulaznih vrata lokala i čekao Bosanca.Dok ga je čekao prišli su mu inspektori i pronašli kod njega oko dva do tri grama heroina koji su mu oduzeli i o tome mu uredno izdali potvrdu. L. D. poznaje nekih četrdesetak dana i isti radi u lokalu - Fast food "Indeks. U više navrata ga je pitao da mu nabavi heroin od I. i on mu je to omogućio. U nekih sedam navrata mu je u lokalu - Fast food "Indeks", gdje je radio kao konobar, donosio heroin i to tako što bi prethodno odlazio kod I. od koga je uzimao heroin, a ponekad su i zajedno donosili L. količinu od jednog kvotera za 0,25 grama i prodavali je za iznos od 10 eura, a u par navrata je L. D. častio.Novac koji bi uzimao od prodaje predavao je I..&nbsp; J. D. iz Tivta poznaje i u par navrata mu je završavao&nbsp; po kvoter heroina za iznos od 10 eura i to obično u lokalu fast fud ,,Indeks“. V. N. zv. Š. kojeg poznaje od djetinjstva je desetak puta završio drogu heroin i to obično kvoter ili dva za iznose od 10 ili 20 eura i to u periodu kada se I. nalazio u Beogradu od količine koju mu je G. ostavljao. Takođe je u proteklih šest mjeseci kada I. nije bio u Kotoru u više navrata završavao i to H. J. zv."B.", B. D. i I. konobaru u "Indeksu" i nekim drugim licima, količine od 10 eura za kvoter ili 20 eura za dva kvotera. Svu količinu heroina koju je prodavao uvijek je nabavljao I. od lica koja on ne poznaje. Ovisnik je o opojnoj drogi heroin već preko godinu dana, a nužda ga je natjerala da ovo radi da bi obezbjedio sebi određenu količinu heroina za ličinu upotrebu odnosno konzumiranje.<br>
<br>
Optuženi V. N. u svojoj odbrani pred istražnim sudijom je u bitnom naveo da I. G. poznaje četiri godine, da mu je drug.Uživalac je heroina i liječi se ali i dok se liječi uzima po malo heroina. L. D., V. N., J. I., D. I., B. D. i H. J., koji su takođe uživaoci heroina, poznaje i zajedno su heroin uživali.Kako mu je I. G. drug, to ne može da kaže za njega ako ne mora da li on prodaje ili ne prodaje heroin.Sa I. se vidio te noći kada je lišen slobode, negdje oko 22,00 časa.Te noći je došao ispred kafića ,,Indeks“ u Dobroti i dok je tu sjedao telefonom ga je zvao I. G. i pitao da li je vidio Bosanca, pa mu je odogovrio da ga nije vidio jer ne zna kako izgleda. G. mu je rekao da izađe na put da ga sačeka i tada su mu prišla dva lica i rekli mu "lezi policija". Te noći nije bio kod OŠ ,,Savo Ilić“ već kod prodavnice Takulin oko 22,00 časa i sa njim je bio I..Dok je bio sa njim , I. je imao jedan ili dva poziva ali nezna sa kim je razgovarao jer bi se uvjek udaljio.Tada mu nije govorio da će neko dolaziti. Kasnije, oko 24,00 časa kada ga je zvao kazao mu je da će doći Bosanac da od njega preuzme heroin i to je upravo heroin koji je policija pronašla kod njega, koji heroin je vlasništvo I. G. koji ga je častio jer je znao da je on korisnik heroina. Od tog heroina nije nikome davao.Prije toga G. mu je govorio da kod jednog drveta kod fontane&nbsp; ima heroina i kasnije je taj heroin G. uzeo i dao mu ga, a to je heroin koji je nađen kod njega.Dok je sjedao ispred kafića ,,Indeks“ došao je L. i pitao ga ima li heroin.I u prisustvi I. ga je pitao da li mu može nabaviti heroin ali to nikada nije uradio.Međutim, obojica su od I. uzimali heroin s tim što mu nijesu plaćali.J. D. je nabavljao heroin ali ne da bi mu plaćao, već ga je čašćavao, zajedno su 10tak puta konzumirali heroin i to u periodu unazad 15 dana pa do 3-4 mjeseca. Skupa sa V. N. je konzumirao heroin koji mu je V. davao, ali mu nikad nije prodavao.Dešavalo se da mu G. završi heroin a to zna jer je V. zvao G. telefonom, ali nije vidio da mu je plaćao. H. J. nije nikada završavao heroion ali je skupa sa njima isti uživao prije 7-8 mjeseci.Upoznao ga je preko I. koji ga dobro poznaje. B. D. nikad nije nabavio heroin a jeste sa njim zajedno uživao nekih 5-6 puta kada je on imao, to je bilo poslije nove godine. D. I. heroin nikada nije prodao ali mu je jednom prije 10-15 dana dao od svog heroina u kafiću ,,Indeks“ kada su ga zajedno uživali. Samo jednom je L. donio kvoter heroina kada su ga zajedno konzumirali. Taj kvoter heroina je bio od I. koji mu je on dao za njegove potrebe pa ga je podijelio sa L. Tri-četri puta sa L. je konzumirao heroin u G. vozilu, kada je i G. bio prisutan.Nije vidio da je G. ikada L. dao heroin.Te noći kada je uhapšen, nešto prije toga bio je sa I. i došlo je jedno vozilo Lancia kod osnovne škole Savo Ilić u Kotoru.U vozilu su bili J. D. i G. B. i kada su izašli iz vozila, G. je sišao niz stepenice a on ostao na klupi.G. je u ruci imao heroin oko 1 gram koji je predao J. a on njemu platio ali nezna koliko.Nakon toga G. je došao kod njega. Primopredaju i plaćanje posmatrao je sa udaljenosti od nekih 20-tak metara. I. G. mu je obično davao 2 - 2,5 grama heroina na dan i da je od tog heroina on uvijek licima sa kojima je uživao heroin davao dio i da mu ta lica nikada za to nijesu davala novac, a kada bi G. odlazio za Beograd ostavljao mu je heroin za njegovu ličnu upotrebu, ali ne i za prodaju.G. nije znao da on od tog heroina daje drugim licima. Motiv da navedenim licima daje heroin je bio taj jer se radilo o narkomanima koji su bili u krizi. Na kraju ističe da je u policiji branilac mu bio B. G., da je više puta dao izjavu pišući je na papiru.Nakon što je došao advokat ništa nije pričao, advokat je sjedao pored njega a inspektor je sa papira na kom je pisao izjavu napravio izjavu koju je potpisao. Pitali su ga da li želi da razgovara sa advokatom ali im je on rekao da ne želi jer je advokat bio pijan i vidio je dok su bili u policiji da je popio jedno pivo. Ističe da heroin nikada ni od koga nije nabavljao osim od I. G.<br>
<br>
U ponovljenom postupku na glavnom pretresu održanom dana 23.06.2010.&nbsp; i 06.12.2010. godine optuženi V. N. je pružio odbranu ali nije želio da odgovara na pitanja suda i stranaka. U svojoj odbrani navodi da ne želi više ni da se sjeća perioda u kome je bio korisnik opojne droge a to je period u kome mu se i stavlja na teret izvršenje krivičnog djela. Opojnu drogu heroin nije nikada nikome prodavao osim što je istu konzumirao zajedno sa licima koja se navode u optužbi, i istu su konzumirali kako je ko od njih imao, tako što su je međusobno dijelili. Ističe da se više ničega ne sjeća a ne sjeća se iz razloga što je sada na liječenju i pod medicinskom terapijom. Liječi se od zavisnosti od opojne droge heroin.<br>
<br>
U dokaznom postupku sud je proveo dokaze – neposredno saslušao svjedoke H. J. i J. D.,a na saglasan predlog stranaka pročitao iskaze svjedoka J. I., V. N., D. I., B. D. i G. B., izvještaj o vještačenju Sektora kriminalističke policije - Odsjeka za kriminalističko tehnička vještačenja Podgorica broj 1866/07 i 1867/07 od 25.06.2007. godine vještaka Đ. T., potvrdu o privremeno oduzetim predmetima UP Ispostave Kotor broj 2803-240/07-1745 od 12.06.2007. godine na ime V. N., potvrdu o privremeno oduzetim predmetima Ispostave Kotor broj 2803-240/07-1745 od 12.06.2007. godine na ime L. D., izvještaj Specijalističke bolnice za bolesti zavisnosti iz Beograda o liječenju optuženog I. G., izvod iz kaznene evidencije UP Ispostave Kotor broj 2803-245/10-4875 od 08.11.2010. godine za optužene I. G. i V. N., izvršio uvid u fotodokumentaciju koja čini sastavni dio pročitanog izvještaja o vještačenju broj 1866/07 i 1867/07, uvid u medicinsku dokumentaciju i potvrdu o studiranju za optuženog V. N.<br>
<br>
Sud je prihvatio predlog zastupnika optužbe, a čemu se nije protivila odbrana, da se kao svjedok ne saslušava lice L. D., koji je tokom čitavog postupka nedostupan ovom sudu, jer njegovo saslušanje smatra nepotrebnim kada se ima u vidu utvrđeno činjenično stanje.<br>
<br>
Svjedok J. D. u svom iskazu na glavnom pretresu dana 28.03.2011. godine jednako kao u prethodnom postupku u bitnom navodi da mu I. G. i V. N. nikada nijesu prodavali opojnu drogu heroin, da mu I. G. dana 11.06.2007. godine u blizini Osnovne škole "Savo Ilić" nije prodavao heroin jer te noći nije bio u Kotoru, odnosno u Dobroti.Bio je konzument opojne droge heroin nekih pola godine, sa konzumiranjem je počeo negdje početkom 2008.g., istu nije konzumirao tokom 2006. i 2007.g.Nije se liječio zbog konzumiranja heroina.<br>
<br>
Svjedok V. N. u svom iskazu u prethodnom postupku u bitnom navodi da je bio korisnik opojne droge heroin do prije tri mjeseca,da poznaje I. G. U periodu od zadnja tri mjeseca koja prethode periodu od zadnja tri mjeseca od kada ne uživa heroin kod V. N. je nekih 15-20 puta kupovao po jedan a nekada i dva kvotera heroina, a kvoter je plaćao 10 eura. Iako N. poznaje još iz škole nije znao da on im heroina sve do jedne prilike kada mu je G. I. kojeg je pitao da li mu može nabaviti heroin dao N. broj telefona i rekao mu da mu N. može završiti heroin, pa je telefonom nazvao N. i rekao mu da ga zove po preporuci I. G. Skoro uvijek su se na donjem putu kod kafe bara "Indeks" sastajali, gdje bi mu&nbsp; V. prodavao heroin.I. G. mu nikada nije prodao heroin. Misli da N. i G. heroin nabavljaju od momka sa kojim se često druže i koji je na glasu kao diler droge.Možda mu je i I. nekad prodao heroin, ali se toga ne sjeća.Roditelji I., kada su saznali da se drogira, nijesu mu dozvoljavali da izlazi iz kuće i zbog toga mu je dao broj V. N. da se njemu javi i kod njega završava heroin.<br>
<br>
Svjedok V. N. u svom iskazu na glavnom pretresu dana 06.12.2010. godine u bitnom navodi da od I. G. i V. N. u kritičnom periodu nije kupovao opojnu drogu heroin, jedino su tu drogu zajedno uživali.Bio je ovisnik opojne droge heroin do prije nekih godinu dana, a počeo je da je konzumira nekih tri godine prije kritičnog događaja tj. negdje krajem srednje škole. U zadnjih godinu dana se liječi ambulantno od ovisnosti od opojne droge heroin, i od tada je više ne konzumira.Dok je bio ovisnik mogao je napraviti razliku između opojne droge heroin i neke druge supstance kako po izgledu, boji, mirisu, tako i po ukusu, te na osnovu toga da li mu je nakon konzumacije prošla kriza ili ne.<br>
<br>
Različitost svog kazivanja objašnjava da je i u dosadašnjem toku postupka izjavio da opojnu drogu heroin nije nikada kupovao od optuženog I. G. i V. N., već da su je samo zajedno konzumirali,da ne zna zašto je na zapisnik o njegovom saslušanju pred istražnim sudijom konstatovano da je izjavio da je od V. N. u kritičnom periodu kupovao opojnu drogu heroin i to 15 ili 20 puta po jedan kvoter a nekada i dva i da mu je za to plaćao po 10 eura. Vjerovatno je istražni sudija imajući u vidu njegovu izjavu koju je dao pred policijom, koju ni tamo on nije dao već su je oni sami sačinili, tu izjavu prepisao na zapisnik o njegovom saslušanju, ali da je čuo šta je istražni sudija diktirao u zapisnik i kada bi reagovao i kazao da to nije tako istražni sudija bi ga ućutkao, tj. ne bi konstatovao ono što je kazao i prigovorio.Zapisnik je potpisao i njegov je potpis na istom.<br>
<br>
Svjedok D. I. u svom iskazu na glavnom pretresu dana 06.12.2010. godine jednako kao u prethodnom postupku u bitnom navodi da ga je jednom prilikom u kafe baru gdje je radio kao konobar optuženi V. N. pitao da li bi probao heroin, pa pošto je pristao izvadio je iz džepa jedan papirni zamotuljak, dao mu ga i on ga uzeo. Kazao mu je da on toga ima i da mu može nabaviti uvjek kad mu bude trebalo. Taj heroin koji je dobio od V. iskoristio je u svom stanu. Na isti način nakon nedelju dana V. mu je dao još jedan takav zamotuljak ali za iste mu nije davao novac.I. G. mu nikad nije prodavao ni davao heroin.Nije bio ovisnik o heroinu, mada na osnovu simptoma koje je imao prilikom konzumacije – sužene zenice, spušteni kapci, doživljaj u glavi mogao je da zaključi da se radi o heroinu, kao i na osnovu boje.<br>
<br>
Svjedok H. J. u svom iskazu na glavnom pretresu dana 28.03.2011. godine jednako kao u prethodnom postupku u bitnom navodi da ga je V. N. častio jednu malu količinu heroina od koje je mogao da napravi jednu liniju i da mu istu nije plaćao,da mu V. N. i I. G. nikada nijesu prodavali heroin.Zbog proteka vremena se ne može sjetiti da li je to bio heroin ili nešto drugo.Međutim, sam mu je tražio heroin i dao mu je tu jednu liniju.U kritičnom periodu je povremeno konzumirao heroin i kada bi konzumirao isti osjećao se opušteno. Ne sjeća se da li je heroin koji mu je dao N. kod njega izazvao iste simptome kao u ranijim prilikama.Nije se liječio zbog konzumiranja heroina.<br>
<br>
Svjedok J. I. u svom iskazu na glavnom pretresu dana 06.12.2010. godine jednako kao u prethodnom postupku u bitnom navodi da je samo jedan put nabavio heroin od V. N. i to onog popodneva koje je prethodilo njegovom (optuženog V.) hapšenju.Tada je od V. N. kupio jedan paketić - "kvoter" heroina za 10 eura u Dobroti na donjem putu kod kafića ,,Indeks“. I. G. mu nikada nije prodavao niti davao opojnu drogu heroin.Ranije je bio ovisnik o heroinu i sa konzumiranjem je bio prestao u vrijeme kada je od V. kupio heroin.Kao raniji ovisnik droge heroin jako dobro zna šta je heroin.Heroin koji je kritične prilike kupio od V. je bio heroin a to je zaključio na osnovu simptoma koje je imao – osjećao se dobro, spavalo mu se.<br>
<br>
Svjedok B. D. u svom iskazu u prethodnom postupku u bitnom navodi da je korisnik opojne droge heroin, da je isti kupovao kod V. N. 10-15 puta. Kvoter je plaćao po 10 eura, a kupoprodaju bi obično vršili u Dobroti kod srednje škole. Od I. G. nije nikada nabavljao heroin. Nije mu poznato od koga je V. N. nabavljao heroin.<br>
<br>
Svjedok G. B. u svom iskazu u prethodnom postupku u bitnom navodi da je po zanimanju advokat, da je bio pozvan od strane ovlašćenih radnika Policije Kotor gdje su ga angažovali da bude branilac tada osumnjičenom V. N. kao branilac po službenoj dužnosti. Sjeća se da mu je omogućeno da razgovara sa osumnjičenim, što je i učinio.U tom razgovoru predložio je V. dvije varijante, da iznese iskreno svoju odbranu ili da se brani ćutanjem. Bio je prisutan svo vrijeme kada je optuženi V. davao svoju odbranu, kada je njegov iskaz diktiran na zapisnik koji je kasnije lično potpisao. Ističe da je iskaz osumnjičenog kucan u njegovom prisustvu a da li je bio pripremljen zapisnik sa podacima, to ne zna.<br>
<br>
Iz izvještaja o vještačenju Sektora kriminalističke policije - Odsjeka za kriminalističko tehnička vještačenja Podgorica broj 1866/07 i 1867/07 od 25.06.2007. godine vještaka Đ. T. utvrđeno je da su na vještačenje dostavljeni: 1) jedna bijela plastična kutija sa poklopcem u kojoj se nalazio jedan ručno pravljeni zamotuljak od aluminijumske folije sa sadržajem praškaste materije svijetlo braon boje neto mase 0,19 grama oduzet od L. D.,&nbsp; 2)jedna veća bijela plastična kutija sa poklopcem u kojoj se nalazio: a) jedan ručno pravljeni zamotuljak od PVC kese na vrhu zavezane sa bijelom pertlom u kojoj se nalazi druga PVC kesa sa sadržajem praškaste materije svijetlo braon&nbsp; boje neto mase 2,12 grama oduzet od V. N., b) jedan iskorišćeni vaučer ,,Promonte“ od 5 eura sa vidljivim tragovima praškaste materije svijetlo braon boje, c) jedna kartica sa natpisom ..Doručak“,&nbsp; te da je hemijskom analizom dostavljenih uzoraka konstatovano da svi dostavljeni uzorci sadrže opojnu drogu diacetilmorfin - heroin koja supstanca djeluje na centralni nervni sistem i izaziva stanje zavisnosti i nalazi se na listi opojnih droga.Fotodokumentacijom koja čini sastavni dio izvještaja o vještačenju broj 1866/07 i 1867/07 prikazan je izgled dvije bijele plastične kutije u kojima se nalazi po jedan ručno pravljeni zamotuljak od kojih je jedan zapakovan u aluminijumsku foliju a drugi u PVC kesu sa sadržajem praškaste materije svijetlo braon boje, vaučera i kartice.<br>
<br>
Nalaz i mišljenje vještaka Đoković Tatjane sud je prihvatio kao objektivan, stručan, jasan i baziran na pravilima nauke.<br>
<br>
Iz potvrde o privremeno oduzetim predmetima UP Ispostave Kotor broj 2803-240/07-1745 od 12.06.2007. godine utvrđuje se da je od V. N.&nbsp; oduzet jedan zamotuljak napravljen od najlon kese, zavezan na vrhu sa bijelom vezicom u kojoj se nalazi svijetlo-braon materija za koju se pretpostavlja da je opojna droga heroin koji je pronađen prilikom pretresa istog, te mobilni telefoni ,,Nokia“ i ,,Samsung“.<br>
<br>
Iz potvrde o privremeno oduzetim predmetima Ispostave Kotor broj 2803-240/07-1745 od 12.06.2007. godine utvrđuje se da je od L. D. oduzet jedan zamotuljak napravljen od aluminijske folije sa sadržajem praškaste materije svijetlo braon boje za koju se pretpostavlja da je opojna droga heroin.<br>
<br>
U izvještaju Specijalne bolnice za bolesti zavisnosti iz Beograda broj 453/07 od 19.09.2007. godine se konstatuje da je optuženi I. G. dana 05.10.2005.godine primljen u navedenu ustanovu u stanju akutne intoksikacije opijatima kada je utvrđena zavisnost od opijata.Na liječenju ostao do 01.11.2005. godine do 24.04.2006. godine kada napušta liječenje i odlazi u Kotor s tim što ustanova održava kontakt s istim do 30.11.2006.g. Od&nbsp; 30.11.2006.g. do 02.04.2007.g. nemaju kontakta sa I. G. kada ponovo dolazi na kliniku u recidivu i ostaje na liječenju deset dana. Nakon toga ponovo se javlja 14.06.2007.g.<br>
<br>
U izvještaju ljekara specijaliste Doma zdravlja Kotor - Centra za mentalno zdravlje DZ Kotor od 07.05.2010. godine se konstatuje da se optuženi V. N. liječi ambulatno u navedenoj ustanovi zbog depresivnog poremećaja, abuzusa heroina, pod dijegnozom disordines mentales et disordines morum propter usum opiatorum (opiatomania) - syndroma dependentiae.<br>
<br>
U potvrdi o studiranju je konstatovano da je V. N. upisan&nbsp; studijske 2008/2009 godine u I godinu studija - studijski program "Brodomašinstvo" koji realizuje&nbsp; Fakultet za pomorstvo Kotor.<br>
<br>
Iz izvoda iz kaznene evidencije UP Ispostave Kotor broj 2803-245/10-4875 od 08.11.2010. godine se utvrđuje da optuženi I. G. ne prolazi kroz kaznenu evidenciju, da je optuženi V. N. osuđivan presudom Osnovnog suda u Kotoru broj K-108/08 od 27.04.2009. godine zbog krivičnog djela krađe u produženom trajanju iz člana 239. stav 1. u vezi sa članom 49. KZ-a na kaznu zatvora u trajanju od tri mjeseca uslovno na dvije godine, te presudom Osnovnog suda Kotor broj Km-8/06 od 22.03.2006. godine kojom mu je izrečena vaspitna mjera pojačanog nadzora od strane organa starateljstva.<br>
<br>
Cijeneći sprovedene dokaze pojedinačno, dovodeći ih u medjusobnu vezu i u vezu sa odbranama optuženih, za sud je nesumnjivo utvrdjeno da&nbsp; je okrivljeni I. G. dana 11.06.2007. godine u Kotoru neovlašćeno prodao J. D. jedan gram heroina za iznos od 30 eura, a posredstvom okrivljenog V. N. u periodu od januara 2007. godine do 12.juna 2007. godine u Kotoru neovlašćeno više puta prodavao opojnu drogu heroin i to sedam puta L. D. po 0,25 grama heroina za iznose od po 10 eura, J. I. jedan put 0,25 grama heroina za iznos od 10 eura, a J. D. više puta po 0,25 grama heroina za iznose od po 10 eura, zatim više puta B. D., H. J., D. I. i V. N. po 0,25 grama za iznose od po 10 eura i po 0,50 grama za iznose od po 20 eura. Okrivljeni V. N. u kritičnom periodu posredovao je u kupoprodaji predmetne opojne droge između okrivljenog I. G. kao prodavca i L. D., J. I., J. D., B. D., H. J., D. I. i V. N. kao kupaca, tako što je na traženje navedenih lica da im nabavi opojnu drogu heroin, po dogovoru sa okrivljenim I. G., od okrivljenog I. G. preuzimao navedenu opojnu drogu i istu predavao navedenim licima, a potom novac koji je od njih dobijao u navedenim iznosima predavao okrivljenom I. G., a kao naknadu za izvršeno posredovanje od okrivljenog I. G. dobijao manje količine heroina koji je uživao,od koje opojne droge je više puta čašćavao L. D. a poslednji put&nbsp; dana 12.06.2007. godine kada mu je dao 0,19 grama heroina i to od heroina koji je preuzeo od okrivljenog I. G. u količini od 2,31 gram.<br>
<br>
Sud je iz činjeničnog opisa krivičnog djela neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika koje se stavlja na teret optuženima izostavio riječi ,,i Tivtu“ kao mjestu izvršenja djela jer nijednim provedenim dokazom nijesu potvrđeni navodi optužnice da je prodaja, posredovanje u kupoprodaji i stavljanje u promet na drugi način opojne droge heroin izvršeno i u Tivtu.<br>
<br>
Do ovako utvrđenog činjeničnog stanja sud je došao prihvatajući u cjelosti odbranu optuženog V. N. koju je iznio u predkrivičnom postupku pred ovlašćenim službenicima policije gdje je na jasan, odredjen i detaljan način objasnio kako je dana 11.06.2007 godine oko 22 časa bio svjedok kada je optuženi I. G. ispred Osnovne škole "Savo Ilić" u Dobroti - Kotor prodao J. D. 1 gram heroina za iznos od 30 eura.Optuženi V. N. je vjerodostojno prikazao kako se kupoprodaja droge obavila navodeći da&nbsp; je to posmatrao sa udaljenosti od 15 metara prethodno znajući da će do iste doći&nbsp; jer mu je G. rekao da će doći J. D. iz Tivta da uzme heroin za iznos od 30,00 eura, da se poslije nekih petnaestak minuta od razgovora koji je I. imao pojavilo vozilo ,,Lancia“ crne boje iz kojeg su izašli&nbsp; G. i J. koji&nbsp; su se uputili prema njima, da je u tom momentu I. držao oko 1 gram heroin kod sebe, sišao niz stepenice i predao im heroin a potom uzeo novac u iznosu od 30 eura od J. Zatim je veoma precizno sa puno odlučnih detalja objasnio kako je po odobrenju optuženog I., L. D. dao od droge koju je po prethodnom dogovoru sa optuženim I. i po njegovim instrukcijama trebao da dana 12.06.2007.g. oko 12.30 časova u kafe baru – fast fud ,,Indeks“ koji se nalazi&nbsp; u Dobroti na donjem putu preda izvjesnom Bosancu&nbsp; heroin za iznos od 100,00 eura.Naveo je da kada je stigao da je sjeo na terasu pomenutog lokala. Posle nekih petnaestak minuta prišao mu je L. D. i sjeo za njegov sto i pitao ga ima li što kod sebe i odvojio mu jednu količinu s tim što se prethodno čuo sa G. kojeg je pitao da li može L. dati od droge, što je G. odobrio. Dok je čekao izvjesnog Bosanca da mu preda opojnu drogu heroin prišli su mu pripadnici policije i oduzeli predmetnu drogu. Ovakvo činjenično stanje je upotpunjeno i potvrdama o privremenom oduzimanju predmeta od optuženog V. N. i L. D. iz kojih je utvrdjeno da je nakon ličnog pretresa od L. D. oduzet jedan zamotuljak od aluminijumske folije, a od V. N. jedan ručno pravljeni zamotuljak od PVC kese&nbsp; na vrhu zavezane sa bijelom pertlom&nbsp; u kojoj se nalazila druga pvc kesa, sa sadržajem praškaste supstance svijetlo braon boje nalik na heroin.Da sadržaj oduzetih zamotuljaka i to od L. D.&nbsp; neto mase 0.19 grama, a od&nbsp; V. N. neto mase 2,12grama sadrži opojnu drogu diacetilmorfin – heroin supstancu koja djeluje na centralni nervni sistem i koja izaziva stanje zavisnosti a nalazi se na listi opojnih droga („Sl.list SRJ br. 44/02“) sud je utvrdio iz izvještaja o vještačenju Sektora kriminalističke policije Odsjeka za kriminalističko tehnička vještačenja broj 1866/07 i 1867/07.<br>
<br>
Nadalje, optuženi V. N. je u navodima svoje odbrane iz predkrivičnog postupka, koju je sud prihvatio kao istinitu, bio izričit da je od optuženog I. uzimao heroin koji je on (optuženi I.) nabavljao od njemu nepoznate osobe, koji je zatim po njegovom odobrenju prodavao i to: u sedam navrata L. D. u lokalu Fast food "Indeks", gdje je L. radio kao konobar, količinu od jednog kvotera za 0,25 grama za iznos od 10 eura.Naveo je da ga je L. u više navrata&nbsp; pitao da mu nabavi heroin od I. i on mu je to omogućio i to tako što bi prethodno odlazio kod I. od koga je uzimao heroin, a ponekad su i zajedno donosili L. količinu od jednog kvotera za 0,25 grama i prodavali je za iznos od 10 eura, a u dva navrata je L. D. častio po kvoter heroina.&nbsp; J. D. iz Tivta je u par navrata prodao po kvoter heroina za iznos od 10 eura, a V. N. desetak puta i to obično kvoter ili dva za iznos od 10 ili 20 eura i to u periodu kada se I. nalazio u Beogradu od količine koju mu je G. ostavljao, zatim u poslednjih šest mjeseci prije lišenja slobode, u više navrata H. J. zv."B.", B. D. i D. I. konobaru u "Indeksu", a sve po preporuci I. G., u količini od 10 eura za kvoter ili 20 eura za dva kvotera. S obzirom da je drogu uzimao od I. G. novac koji je dobijao od navedenih prodaja davao je njemu. Motiv zašto je ovo radio je bio da bi sebi obezbjedio određenu količinu heroina za ličino konzumiranje, jer je zavisnik o opojnoj drogi heroin već preko godinu dana.<br>
<br>
Sud je njegovu odbranu prihvatio kao istinitu jer je u bitnom saglasna i potvrdjena iskazom svjedoka V. N. koji je na saslušanju kod istražnog sudije istakao da je kod V. N.&nbsp; kupovao heroin nekih 15-20 puta i to uvijek po jedan ili dva kvotera, a kvoter je plaćao 10 eura i skoro uvijek su se sastajali na donjem putu kod kafe bara "Indeks" gdje mu je V. prodavao heroin,da ga je sa N. povezao I. G. koji mu je i dao njegov broj telefona.Takodje i svjedoci B. D. i J. I. potvrdjuju navode odbrane V. N. ističući koju količinu i za koji iznos su kupovali drogu od V. N. Naime, B. D. je izričit da je drogu kupovao kod V. N. 10-15 puta, tako što je kvoter plaćao po 10 eura, a kupoprodaju bi obično vršili u Dobroti kod srednje škole, dok J. I. ističe da je takodje kod V. kupio jedan kvoter heroina za iznos od 10 eura.<br>
<br>
Iz navedenog proizilazi da je sud prihvatio iskaz svjedoka V. N.&nbsp; dat pred istražnim sudijom jer ga je ocijenio kao jasan, uvjerljiv i u skladu sa navodima odbrane optuženog V. iz predkrivičnog postupka.Ovaj svjedok kako sam navodi sa optuženim V. se poznaje od djetinjstva i nije bilo nijednog razloga da za njega iznosi bilo kakve neistine vezano za nabavljanje droge od njega.Njegov iskaz sa glavnog pretresa gdje navodi da heroin nije kupovao od optuženog V. N. u kritičnom periodu već da su samo tu drogu zajedno uživali,sud je cijenio kao sračunatu da olakša krivično pravni položaj optuženog V., zbog čega taj iskaz sud nije prihvatio.&nbsp;<br>
<br>
Svjedoci D. I. i H. J. u svojim svjedočkim iskazima ne spore da im je V. N. davao opojnu drogu heroin, ali negiraju da su za isti davali novac i da su drogu kupovali od optuženog V. Sud iskaze svjedoka D. I. i H. J. u dijelu gdje navode da su heroin dobijali na poklon cijeni kao neistinite i sračunate u cilju pomaganja optuženom V. u ublažavanju krivično pravne odgovornosti jer su u suprotnosti sa navodima odbrane optuženog V. datoj u predkrivičnom postupku koju je sud prihvatio kao istinitu.<br>
<br>
Sud je cijenio i odbranu optuženog V. N. datu pred istražnim sudijom i na glavnom pretresu gdje u bitnom mijenja svoju odbranu iz predkrivičnog postupka pa ističe da opojnu drogu heroin nikada nije prodavao naprijed navedenim licima, već da je sa tim licima, koja su takodje uživaoci opojnih droga, zajedno skupljao novac za nabavku heroina a potom da su je zajedno uživali, da mu je I. G. davao 2-2,5 grama heroina dnevno iz narkomanske solidarnosti a ne da bi prodavao za njega, da mu je u policiji branilac bio adv.G. B., da su ga pitali da li želi da razgovara sa advokatom našta je rekao da ne želi jer je advokat bio pijan, da advokat ništa nije pričao, a da je inspektor sa papira na kom je pisao izjavu napravio izjavu koju je potpisao. Ovakvu izmijenjenu odbranu optuženog V. sud nije prihvatio jer je u suprotnosti sa provedenim dokazima, iskazima saslušanih svjedoka V. N. datoj pred istražnim sudijom i svjedoka J. I. koji je tokom čitavog postupka bio dosledan da je od optuženog V. jedan put kupio"kvoter" heroina za 10 eura, svjedoka B. koji navodi da je drogu kupovao kod V. N. 10-15 puta tako što je kvoter plaćao po 10 eura,&nbsp; te svjedoka G. B. koji mu je bio advokat po službenoj dužnosti u policiji i koji je naveo da je sa optuženim obavio povjerljiv razgovor, bio prisutan njegovom saslušanju cijelo vrijeme, da je zapisnik kucan u njegovom prisustvu i da ga je lično potpisao. S toga je vidljivo je da je njegova odbrana&nbsp; koju je iznio pred istražnim sudijom puka konstrukcija smišljena u cilju ublažavanja sopstvene i pomaganja optuženom I. G. u izbjegavanju krivične odgovornosti.Optuženi V. je u policiji dao izjavu koja je puna detalja i opisa događaja.S toga sud ne prihvata odbranu optuženog V. datu pred istražnim sudijom koju je ponovio i na glavnom pretresu, jer je pred policijom saslušan uz sve procesne garancije, omogućen mu povjerljivi razgovor sa braniocem, izjavu je dao u prisustvu branioca adv.G. B., potpisao zapisnik bez primjedbi.Potpuno je neživotno da bi neko priznao izvršenje krivičnog djela za koje se tereti i time sebe i drugog izložio krivičnom gonjenju.Iznoseći svoju odbranu pred policijom nije pokušao da umanji svoju krivično pravnu odgovornost već naprotiv, u svojoj odbrani je iznio niz činjenica&nbsp; koje ga terete, a što svakako nije morao imajući u vidu svoj položaj u postupku.Takodje, jedan od razloga prihvatanja odbrane optuženog V. N. iz predkrivičnog postupka jeste i to što je u svojim navodima odbrane pred policijom nadasve iskren ističući da je motiv za prodaju droge našao u heroinu koji mu je I. G. poklanjao nakon uspješne prodaje jer kako kaže: ,,Ovisnik sam o opojnoj drogi heroin već preko godinu dana, a nužda me natjerala da ovo radim da bi obezbjedio sebi određenu količinu heroina za ličinu upotrebu odnosno konzumiranje“. Zato je uvjerljivo i logično zašto optuženi V. N. tudju drogu – optuženog I. za njegov račun prodaje, jer zna da će nakon izvršene kupoprodaje obezbijediti sebi odredjenu količinu za uživanje.<br>
<br>
Analizirajući cjelokupnu odbranu optuženog V. N., primjećuje se da je ista izmijenjena u dijelu u kojem je optuženi samom sebi prilikom saslušanja u policiji pogoršao krivičnopravni položaj, dok tokom cjelokupnog postupka u bitnom optuženi V. ponavlja da je bio svjedok kada je optuženi I. G. prodao drogu J. D., jedinoj radnji krivičnog djela stavljenog mu na teret gdje ne postoji njegova krivičnopravna odgovornost.<br>
<br>
S toga sud nije prihvatio iskaz svjedoka J. D. da nikad nije kupovao opojnu drogu heroin od optuženog I. cijeneći je kao neistinitu i sračunatu u cilju pomaganja optuženom I. u izbjegavanju krivično pravne odgovornosti jer je u suprotnosti sa navodima odbrane optuženog V. datoj u predkrivičnom postupku, koju je sud prihvatio kao istinitu.<br>
<br>
Optuženi I. G. ne priznaje izvršenje djela stavljenog mu na teret. U svojoj odbrani je osporio činjenične navode iz optužnice jer nikome nikad nije prodavao drogu. Medjutim, sud iznesene navode njegove odbrane cijeni kao neistinite i sračunate radi izbjegavanja krivično pravne odgovornosti, a ovo iz sledećih razloga:<br>
<br>
Istaknuti navodi iz odbrane optuženog I. G. su u kontradikciji sa cjelokupnom odbranom optuženog V. N. koju je iznio u predkrivičnom postupku pred ovlašćenim službenicima policije, a koja je u bitnom saglasna sa iskazima saslušanih svjedoka, jasno obrazložena postojanjem motiva za neovlašćenu kupoprodaju opojne droge po instrukcijama optuženog I. G. i iskazana bez obzira na mogućnost pogoršanja svog krivičnopravnog položaja. Takodje, optuženi V. je iznio navode koji opterećuju njega i optuženog I. iako je mogao svoju umiješanost u cjelokupnoj kriminalnoj radnji da konkretizuje samo na drogi koja je kritične prilike pronadjena. Zato sud nema razloga da ne vjeruje iskazu ovog optuženog iz predkrivičnog postupka.Takođe, optuženi V. nije imao ni jednog razloga da optuženog I. označi kao lice od kojeg je uzimao drogu i po njegovim instrukcijama i odobrenju prodavao licima koja su mu se obraćala radi kupovine heroina,jer su prijatelji, družili se.<br>
<br>
Odbrana optuženog I. je diskreditovana i njegovim navodima da je u kritičnom periodu kupovao oko 5 grama heroina za iznos od 90 eura jer je bio narkomanski zavisnik. Medjutim, optuženi I. G. je student, nezaposlen, a po sopstvenom kazivanju novac dobija od roditelja. Zato, cijeneći njegove realne mogućnosti nabavljanja veće količine droge za zadovoljenje opijatskih potreba i dovodeći u vezu sa količinom koju po sopstvenom priznaju svakodnevno nabavlja za sud je nesporno da je istu nabavljao radi stavljanja opojne droge u promet na način kako je to optuženi V. opisao.&nbsp;&nbsp;<br>
<br>
Konačno, u svojoj odbrani ističe da u naznačenom periodu za koji mu se stavlja na teret da je prodavao drogu nije ni bio u Crnoj Gori već na liječenju u Beogradu o čemu je priložio validnu medicinsku dokumentaciju.Medjutim, za sud ta činjenica nije ni sporna jer je optuženi V. jasno istakao da je prodavao drogu koju mu je ostavio optuženi I. G. prije nego je pošao za Beograd. Iz tog razloga ovaj utvrdjeni činjenični navod nema uticaja na konačno pravno utvrdjenje suda.<br>
<br>
S toga, na osnovu svega napred navedenog sud nalazi da je optuženi I. G. neovlašćeno prodavao opojnu drogu heroin, a optuženi V. N. posredovao u kupoprodaji opojne droge heroin i na drugi način neovlašćeno stavljao u promet opojnu drogu heroin a na način kako je to navedeno u stavu I. izreke presude.<br>
<br>
Posredovanje u kupovini ili prodaji je svaka radnja treće osobe različita od prodavca ili kupca koja je usmjerena na povezivanje kupca sa prodavcem o kupoprodaji droge. Radnja posredovanja kao povezivanje kupca sa prodavcem u sebi uključuje određeno sudjelovanje posrednika u izvršenju kupoprodaje, kao što je donošenje novca prodavcu, odlazak po drogu, ponekad i kupovinu opojne droge i za vlastite potrebe. Takođe, takvo ponašanje je inkrimisano i bez obzira da li je bilo uspješno ili ne.<br>
<br>
Iz navedene činjenične građe sud nalazi da je optuženi V. N. bio taj koji je posredovao između optuženog I. G. kao prodavca i lica L. D., J. I., J. D., B. D., H. J., D. I. i V. N. kao kupaca, tako što je na traženje navedenih lica da im nabavi opojnu drogu heroin, po dogovoru sa okrivljenim I. G., od okrivljenog I. G. preuzimao navedenu opojnu drogu i istu predavao navedenim licima, a potom novac koji je od njih dobijao u navedenim iznosima predavao okrivljenom I. G., a kao naknadu za izvršeno posredovanje od okrivljenog I. G. dobijao manje količine heroina koji je uživao, pa se u takvim njegovim radnjama ogleda uloga posrednika u kupoprodaji opojne droge heroin. Znači, posredovanje između kupca i prodavca je izvršeno činom optuženog V. Bez njegovog doprinosa i uloge do kupoprodaje ne bi došlo.<br>
<br>
Sud je cijenio i psihički odnos optuženih prema izvršenom krivičnom djelu neovlašćena proizvodnja, držanje i stavljanje u promet opojnih droga iz član 300. stav 1. KZ, pa je nesumnjivo utvrdio da su optuženi predmetno krivično djelo izvršili sa direktnim umišljajem. Okolnost da su postupali neovlašćeno, da je djelo protivpravno, predstavlja bitno obilježje ovog krivičnog djela, i po ocjeni suda optuženima je sigurno bila poznata jer su bili svjesni da nemaju potrebna ovlašćenja za stavljanje u promet opojnih droga što su optuženi učinili i to optuženi I. prodajući opojnu drogu heroin a optuženi V. posredujući u kupoprodaji i stavljajući na drugi način (čašćavanjem) u promet opojnu drogu heroin. Znači kod optuženih je postojala svijest po svim obilježjima krivičnog djela i htjenje njegovog izvršenja što ih čini krivično pravno odgovornim.<br>
<br>
Krivično djelo za koje su optuženi oglašeni krivim je krivično djelo sa blanketnom dispozicijom, pa je kod ovog krivičnog djela pored navođenja činjenica i okolnosti koje čine obilježje krivičnog djela, a o kojima se sud izjasnio, bilo nužno navesti i materijalno pravni propis od kojeg zavisi postojanje ovih djela. Naime, heroin je supstanca koja je proglašena za opojnu drogu Rješenjem o utvrđivanju opojnih droga („Sl.list SRJ broj 44/02“) pod hemijskim nazivom „diacetilmorfin“. Prema tome, optuženi su postupajući na način bliže opisan u stavu I. izreke presude postupili suprotno odredbama zakona o proizvodnji i prometu opojnih droga („Sl.list SRJ br.46/96 i br.37/02“).<br>
<br>
Krivično pravno ocjenjujući ovako utvrdjeno činjenično stanje sud je nesumnjivo utvrdio da su se u radnjama optuženih I. G. i V. N. ostvarili svi bitni elementi bića krivčnog djela neovlašćena proizvodnja, držanje i stavljanje u promet opojnih droga iz čl.300.st.1.KZ.<br>
<br>
Odlučujući o&nbsp; vrsti i visini kazni koje treba&nbsp; izreći optuženima sud je cijenio sve okolnosti u smislu člana 42. Krivičnog zakonika koje utiču da kazna bude veća ili manja pa je na strani optuženog I. G. našao kao olakšavajuće okolnosti njegovu mladost u vrijeme izvršenja djela, da je student, neosuđivan, protek vremena od izvršenja djela,dok otežavajućih okolnosti nije bilo. Na strani optuženog V. N. sud je našao kao olakšavajuće okolnosti njegovu mladost u vrijeme izvršenja djela, da je student, protek vremena od izvršenja djela. Sud je na strani optuženog V. cijenio i okolnost da je osuđivan za krivično djelo koje nije istovrsno sa predmetnim djelom za koje je oglašen krivim i da je prema njemu kao maloljetniku bila izrečena vaspitna mjera pojačanog nadzora od strane organa starateljstva ali istu nije cijenio kao otežavajuću.<br>
<br>
Sud je sobzirom na olakšavajuće okolnosti koje je u svojoj ukupnosti cijenio kao osobito olakšavajuće u smislu čl. 45. i 46. KZ izrekao im kazne zatvora kao u stavu I. izreke presude, sa uvjerenjem suda da će se sa ovim kaznama u okviru opšte svrhe izricanja krivičnih sankcija po članu 4. Krivičnog zakonika, postići svrha kažnjavanja iz člana 32. Krivičnog zakonika, odnosno da će se optuženi kloniti vršenja ovih ili sličnih krivičnih djela. Izrečene kazne optuženima su po ocjeni suda srazmjerne krivično pravnoj odgovornosti optuženih, ličnostima optuženih kao izvršilaca djela i težini izvršenog krivičnog djela.<br>
<br>
Shodno članu 51. Krivičnog zakonika, optuženom V. N. se u izrečenu kaznu zatvora uračunava vrijeme koje je proveo u pritvoru od 12.06.2007. godine do 23.11.2007. godine, stim što će ostatak kazne izdržati po pravosnažnosti presude.<br>
<br>
Na osnovu člana 300. stav 7. u vezi člana 75. KZ-a od optuženog V. N. trajno se oduzima opojna droga heroin u količini od 2,12 grama, a od svjedoka L. D. opojna droga heroin u količini od 0,19 grama i ista se ima uništiti.<br>
<br>
Kako su optuženi oglašeni krivim i krivično pravno odgovornim to ih je sud shodno članu 199. i 202. ZKP-a obavezao da na ime troškova krivičnog postupka solidarno uplate ovom sudu iznos od 20,00 eura koji se odnosi na troškove svjedoka a na ime sudskog paušala novčane iznose od po 50,00 eura, koji paušal je odmjeren shodno složenosti predmeta, dužini trajanja postupka i imovinskim prilikama optuženih a sve prednje u roku od 15 dana po pravosnažnosti ove presude pod prijetnjom prinudnog izvršenja.<br>
<br>
Na glavnom pretresu nakon provedenog dokaznog postupka zastupnik optužbe je u završnoj riječi odustao od krivičnog gonjenja optuženog V. N. za krivično djelo omogućavanje uživanja opojnih droga iz člana 301. stav 1&nbsp; KZ, pa je sud imajući u vidu da je zastupnik optužbe do završetka glavnog pretresa odustao od krivičnog gonjenja optuženog za navedeno krivično djelo primjenom člana 362. stav.1. tačka 1.ZKP riješio kao pod stavom II. izreke presude.<br>
<br>
Troškovi krivičnog postupka u ovom dijelu padaju na teret budžetskih sredstava ovog suda shodno članu 203.&nbsp; stav 1. ZKP-a.<br>
<br>
Na osnovu izloženog odlučeno je kao u izreci presude.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<div style="text-align: center;">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; VIŠI SUD U PODGORICI<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dana 17.05.2011.godine</div>
<br>
<br>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Vera Popović&nbsp;s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Biljana Uskoković s.r.<br>
<br>
<br>
<br>
<br>
<br>
PRAVNA POUKA:<br>
<br>
Protiv ove presude može se izjaviti žalba Apelacionom sudu Crne Gore,&nbsp; u roku od 15 dana, od dana prijema pismenog otpravka presude, a preko&nbsp; Višeg suda u Podgorici.<br>
<br>
<div style="text-align: center;">
	Tačnost otpravka tvrdi i ovjerava<br>
	namještenik suda Vera Popović<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; __________________________</div>
&nbsp;<br>
<br>
<br>
<br>
<br>
<br>
<br>
<br>
<br>
<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span></span><span></span><span></span><span></span><span></span><span></span><span>K.br.696/16</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće namještenika suda Ane Maraš, kao zapisničara, u krivičnom predmetu protiv okrivljenog </span><span>M.</span><span> </span><span>D.</span><span>, zbog produženog krivičnog djela teška krađa iz čl. 240 st. 1 tač. 3 u vezi čl. 49 Krivičnog zakonika Crne Gore, odlučujući po Optužnici Osnovnog državnog tužilaštva Podgorica Kt.br.1246/16 od 03.11.2016. godine, (izmijenjenoj na glavnom pretresu), koju je zastupao državni tužilac I</span><span>.</span><span> M</span><span>.</span><span>, nakon glavnog i javnog pretresa, održanog dana 27.01.2017. godine, u prisustvu stranaka i branioca po službenoj dužnosti okrivljenog, advkata Č</span><span>.</span><span> V</span><span>.</span><span>, donio je i  dana 30.01.2017. godine javno objavio:</span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>
<span>Okrivljeni: </span><span>M.</span><span> </span><span>D.</span><span>, sa JMBG: </span><span>...</span><span>, od oca D</span><span>.</span><span> i majke M</span><span>.</span><span>, rođene Đ</span><span>.</span><span>, rođen </span><span>...</span><span>. godine, u Podgorici, sa prebivalištem u mjestu rođenja, Ul. </span><span>D.</span><span> D</span><span>.</span><span> M</span><span>.</span><span> br. </span><span>...</span><span>, državljanin Crne Gore, radnik, neoženjen, nema djecu, lošeg imovnog stanja, osuđivan i to: presudom Osnovnog suda u Kotoru K.br.49/16 od 06.07.2016. godine, na kaznu zatvora u trajanju od 6 (šest) mjeseci, zbog krivičnog djela iz čl. 241 st. 6 u vezi st. 1 Krivičnog zakonika Crne Gore, presudom Osnovnog suda u Podgorici, K.br.07/1001 od 28.05.2011. godine, na kaznu zatvora u trajanju od 2 (dvije) godine, zbog krivičnog djela iz čl. 242 st. 1 krivičnog zakonika Crne Gore, presudom Višeg suda u Podgorici K.br.123/10 od 29.11.2010. godine, na kaznu zatvora u trajanju od 2 (dvije) godine, zbog krivičnog djela iz čl. 300 st. 1 Krivičnog zakonika, presudom Osnovnog suda u podgorici, K.br. 09/1505 od 13.03.2010. godine, na kaznu zatvora u trajanju od 4 (četiri) mjeseca, zbog krivičnog djela iz čl. 251 st. 1 u vezi čl. 49 krivičnog zakonika, presudom Osnovnog suda u Podgorici K.br.05/894 od 08.10.2009. godine, na kaznu zatvora u trajanju od 2 (dvije) godine, zbog krivičnog djela iz čl. 242 st. 1 u vezi čl. 49 Krivičnog zakonika i presudom Višeg suda u Podgorici, K.br.2397/03 od 03.07.2006. godine, na kaznu zatvora u trajanju od 2 (dvije) godine, zbog krivičnog djela iz čl. 146 st. 1 Krivičnog zakonika</span>
</p>
<p>&nbsp;</p>
<p style="text-align:center;">
<span>KRIV JE</span>
</p>
<p>&nbsp;</p>
<p>
<span>Zato što je:</span>
</p>
<p>&nbsp;</p>
<p>
<span>1. Dana 28. septembra 2016. godine, oko 13,00 časova, u Podgorici, u Ul. S</span><span>. </span><span>K</span><span>.</span><span> br. </span><span>...</span><span>, svjestan svog djela, čije izvršenje je htio i znajući da je njegovo djelo zabranjeno, oduzeo drugom tuđe pokretne stvari u namjeri da njihovim prisvajanjem sebi pribavio protivpravnu imovinsku korist u iznosu preko </span><span>150,00</span><span> eura, na način što je prišao sa leđa oštećenoj K</span><span>.</span><span> N</span><span>.</span><span>, a zatim joj se obratio riječima "bakice, treba li ti pomoć", nakon čega je istoj uzeo iz ruku kesu u kojoj su se nalazile 1 kg mandarina vrijednosti 0,65 </span><span>eura, tri pogače hljeba vrijednosti 0,90 eura, jogurt od 0,25 ml vrijednosti 0,25 eura, novčanik procijenjene vrijednosti 28,00 eura u kojem je bio novac u iznosu od 7,00 eura, kao i ključevi od stana, nakon čega se dao u bjekstvo, pribavljajući na taj način protivpravnu imovinsku korist u iznosu od 36,80 eura.</span>
</p>
<p>&nbsp;</p>
<p>
<span>2. Dana 05. oktobra 2016. godine, oko 13,00 časova, u Podgorici, u Ul. Oktobarske revolucije, svjestan svog djela čije izvršenje je htio, znajući da je njegovo djelo zabranjeno, na naročito drzak način drugom oduzeo tuđe pokretne stvari u namjeri da njihovim prisvajanjem sebi pribavi protivpravnu imovinsku korist u iznosu preko </span><span>150,00</span><span> eura, na način što je prišao sa leđa oštećenoj R</span><span>.</span><span> S</span><span>.</span><span> i iz ruke joj oteo novčanik, procijenjene vrijednosti 3,50 eura, u kojem su se nalazila njena lična dokumenta, dvije bankovne kartice, kao i novac u iznosu od 5,00 eura, nakon čega se dao u bjekstvo, pribavljajući na taj način protivpravnu imovinsku korist u iznosu od 8,50 eura.</span>
</p>
<p>&nbsp;</p>
<p>
<span>- čime je izvršio produženo krivično djelo teška krađa iz čl. 240 st. 1 tač. 3 u vezi čl. 49.st 1 Krivičnog zakonika Crne Gore.</span>
</p>
<p>&nbsp;</p>
<p>
<span>Pa sud okrivljenog, primjenom citiranih zakonskih propisa i čl. 3, 4, 5, 13, 15, 32, 36, 42 i 51 Krivičnog zakonika Crne Gore i čl. 226, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span>O s u đ u j e</span>
</p>
<p>&nbsp;</p>
<p>
<span>Na kaznu zatvora u trajanju od 1 (jednu) godinu i 8 (osam) mjeseci, u koju kaznu mu se uračunava vrijeme provedeno u pritvoru, počev od 05.10.2016. godine u 14,30 časova, kao dana i časa lišenja slobode, pa nadalje.</span>
</p>
<p>&nbsp;</p>
<p>
<span>Za ovim sud okrivljenom na osnovu čl. 71.st.1,2,3 i 4 Krivičnog zakonika Crne Gore</span>
</p>
<p>&nbsp;</p>
<p>
<span>Izriče:</span>
</p>
<p>&nbsp;</p>
<p style="text-align:center;">
<span>MJERU BEZBJEDNOSTI</span>
</p>
<p>&nbsp;</p>
<p>
<span>Obavezno liječenje narkomana, koja se ima izvršiti u ustanovi za izvršenje kazne, i ima trajati dok postoji potreba za liječenjem, može trajati duže od vremena izrečene kazne, ali njeno ukupno trajanje ne može biti duže od tri godine, a vrijeme povedeno u ustanovi za liječenje ima se uračunati u kaznu zatvora.</span>
</p>
<p>&nbsp;</p>
<p>
<span>Obavezuje se okrivljni da ovom sudu na ime troškova postupka uplati novčani iznos od 143,00  eura, da snosi troškove postupka na ime nagrade braniocu po službenoj dužnosti, o čijoj visini će sud naknadno odlučiti, posebnim rješenjem i iznos od 30,00 eura na ime paušala, sve u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e </span>
</p>
<p>&nbsp;</p>
<p>
<span>Osnovno državno tužilaštvo je podiglo optužnicu protiv okrivljenog </span><span>M.</span><span> </span><span>D.</span><span> zbog izvršenja produženog krivičnog djela teška krađa iz čl. 240 st. 1 tač. 3 u vezi čl. 49 Krivičnog zakonika Crne Gore. Prije završne riječi zastupnik optužbe je izmjenio činjenični opis optužnog akta, na način kao u izreci presude. U završnoj riječi je predložio da sud okrivljenog oglasi krivim i osudi po Zakonu, te da mu nakon izricanja presude produži pritvor.</span>
</p>
<p>&nbsp;</p>
<p>
<span>Okrivljeni je u odbrani na glavnom pretresu naveo da ostaje u svemu kao na zapisniku u prethodnom postupku Kt.br.1246/16 od 06.10.2016. godine i dodao da negira kvalifikatorne okolnosti obje djelatnosti predmetnog krivičnog djela, da je zano da oštećene nose novčanik u ruci zajedno sa stvarima, nakon što su izašle iz prodavnice i pretpostavljao je da u novčanicima ne može biti više od 10,00 eura. Nadalje je pojasnio da priznaje izvršenje produženog krivičnog djela sitne krađe, jer je pretpostavljao da oštećene, nakon trgovine, imaju u novčaniku nešto sitno novca. </span>
</p>
<p>&nbsp;</p>
<p>
<span>Na pitanje suda, na osnovu kojih realnih okolnosti je pretpostavio da se u novčanicima oštećenih nalazi nešto sitno novca i kako je to mogao znati, okrivljeni je naveo da je bio pod dozom heroina, i da smatra da ljudi koji sa sobom nose novac u iznosu od 2 do 3 hiljade eura u novčaniku, isti nose u torbi ili u džepu. </span>
</p>
<p>&nbsp;</p>
<p>
<span>U prethodnom postupku je naveo da je dana 28.09.2016. godine, negdje oko 13,00 časova, došao u Ul. Bratstva i jedinstva, tačnije naspram jednog solitera u blizini G</span><span>.</span><span>, u namjeri da kupi drogu - heroin. Sjeo je na jednu klupu i tu sačekao momka po imenu Zoran, koji mu je prodao drogu, i nakon što je istu odmah (venski) konzumirao vidio je kako u ulaz solitera ulazi jedna starija ženska osoba koja je u ruci držala kesu, pošao je za njom, prišao joj sa leđa i upitao je "bako treba li nešto da ti pomognem", našta mu je ona odgovorila "možeš ovu kesu". Nakon što je uzeo kesu dao se u bjekstvo i kada se zaustavio, sjeo je na jednu klupu i vidio u kesi jedan mali crni novčanik iz kojeg je uzeo 7,00 eura i ponovo sebi kupio drogu, da bi nakon toga vratio novčanik u kesu i sve bacio u kontejner. Naglasio je da je predmetno krivično djelo učinio pod uticajem opojne droge. Okrivljeni je dalje naveo da se dana 05.10.2016. godine, oko 13,00 časova nalazio u Ul. O</span><span>.</span><span> revolucije, preko puta S</span><span>.</span><span> kule, iza marketa "V</span><span>.</span><span>", gdje je sjedio na klupi i čekao jednog momka da mu donese drogu. Nakon što je kupio drogu za iznos od 8,60 eura, istu konzumirao, u jednom portunu vidio je jednu ženu kako je spustila, dok je u ruci držala novčanik. Prišao je toj ženi sa leđa i iz ruke joj istrgnuo novčanik i pobjegao u pravcu zgrade "Č</span><span>.</span><span>", iza koje se zaustavio, otvorio novčanik i iz istog otuđio novac u iznosu od 3,50 eura. Pojasnio je da su u predmetnom novčaniku bila i lična dokumenta na ime oštećene i njena zdravstvena knjižica, pa je iste zavukao ispod jednog napuklog trotoara. Nakon toga se uputio u pravcu objekta brze hrane "G</span><span>.</span><span>", na trgu B</span><span>.</span><span> V</span><span>.</span><span>, gdje ga je sustigla policija i lišila slobode. Istakao je da su ga dva policijska službenika (jedan krupan, crnog tena, kraće crne kose - koji je po njegovom saznanju glavni na sektoru za krađe i još jedan iinspektor, koji je visočiji u odnosu na ovog i sa kovrdžavom kosom) prilikom saslušanja udarali nogama i rukama po glavi i tijelu dok je bio vezan kako bi priznao i neka krivična djela koja nije učinio i to na način što ga je prvo ovaj inspektor kratke kose udario koljenom u predjelu testisa od kojeg udarca je posrnuo, da bi ga zatim obojica pesnicama udarali po glavi i tijelu.</span>
</p>
<p>&nbsp;</p>
<p>
<span>Branilac okrivljenog po službenoj dužnosti adv. Č</span><span>.</span><span> V</span><span>.</span><span> u završnoj riječi je naveo da nije dokazano da je njegov branjenik izvršio krivično djelo koje mu je stavljeno na teret. No, ukoliko sud bude drugačijeg mišljenja, istakao je da u tom slučaju na strani okrivljenog stoje olakšavajuće okolnosti.</span>
</p>
<p>&nbsp;</p>
<p>
<span>Okrivljeni </span><span>M.</span><span> </span><span>D.</span><span> u završnoj riječi je podržao završnu riječ svog branioca.</span>
</p>
<p>&nbsp;</p>
<p>
<span>Sud je u dokaznom postupku: saslušao svjedoka R</span><span>.</span><span> S</span><span>.</span><span>, saslušao svjedoka K</span><span>.</span><span>N</span><span>.</span><span>; pročitao službenu zabilješku UP PJ Podgorica od 05.10.2016. godine; pročitao nalaz i </span><span>mišljenje vještaka komercijalne struke Đ</span><span>.</span><span> D</span><span>.</span><span> od 25.10.2016. godine; pročitao izvod iz KE za okrivljenog izdat od Odjeljenja PRIS Osnovnog suda u Podgorici, Ke.br.1624/2016 od 08.12.2016. godine; izvršio uvid u fotodokumentaciju UP CB Podgorica broj 59-28-244-2660/2131 od 05.10.2016. godine, saslušao vještaka medicinkse sturke dr G</span><span>.</span><span> Ž</span><span>.</span><span>; izvršio uvid u CD koji egzistira u spisima predmeta; saslušao svjedoka Š</span><span>. </span><span>S</span><span>.</span><span>; izvršio uvid u uplatnicu Pošte Crne Gore broj 8112 od 19.01.2017. godine; izvršio uvid u uplatnicu Pošte Crne Gore broj 8112 od 19.01.2017. godine.</span>
</p>
<p>&nbsp;</p>
<p>
<span>Sud je odbio predlog branioca okrivljenog, adv. Č</span><span>.</span><span> V</span><span>.</span><span> da se iz spisa predmeta izdvoji zapisnik o saslušanju svjedoka- oštećene K</span><span>.</span><span> N</span><span>.</span><span> u prethodnom postupku, kao pravno nevaljan dokaz. Naime, imajući u vidu iskaz svjedoka Š</span><span>.</span><span> S</span><span>.</span><span>, sud smatra da je prilikom saslušanja oštećene </span><span>K.</span><span> </span><span>N.</span><span> u prethodnom postupku postojala opasnost od odlaganja, i da, iako branilac nije obaviješten o saslušanju oštećene u prethodnom postupku, iskaz ove oštećene u prethodnom postupku je pravno valjan dokaz na kojem se može zasnovati sudska odluka, a fizičkom stanju ove svjedokinje- oštećene sud se i sam uvjerio prilikom njenog saslušanja na glavnom pretresu, kada se vidjelo da je ista zaista jedva pokretna, pa je sud taj glavni pretres održao u prizemlju suda, a službenici obezbjeđenja su uložili velike napore kako bi pomogli ovoj oštećenoj da uđe u zgradu suda, a kasnije i u taxi vozilo, a da je ova oštećena jedva pokretna vidi i na CD-e snimku. Nadalje, branilac je tražio da se izvrši ponovni uvid u CD, koji egzistira u spisima predmeta, a koji dokazni predlog je sud odbio, iz razloga što je sud detaljno, jasno i tačno (na zapisniku o glavnom pretresu) interpretirao sve što ovaj dokaz sadrži, pa su, po ocjeni ovog suda, neosnovana isticanja branioca da sud nije tako postupio. I u konačnom, sud je odbio predlog branioca da se izvrši uvid u dvije fotografije od 28.09.2016. godine, jer su te fotografije sačinjene na osovu CD snimaka, koji egistira u spisima predmeta, a u koji je sud izvršio uvid na glavnom pretresu.</span>
</p>
<p>&nbsp;</p>
<p>
<span>Svjedok-oštećena </span><span>R..</span><span> </span><span>S.</span><span> je u iskazu u prethodnom postupku navela da se dana 05.10.2016. godine, oko 13,00 časova vraćala iz TC "G</span><span>.</span><span>" u svoj stan prolazeći iza zgrade "Pejton", da je tom prilikom u ruci držala novčanik (koji je prethodno izvadila iz torbe) iz razloga što je namjeravala da uđe u prodavnicu "V</span><span>.</span><span>" i da nešto trguje, kada joj je odjednom neko sa leđa istrgnuo novčanik iz ruke. Okrenula se i ugledala sa leđa, nepoznatu mušku osobu, visine oko 170 cm, srednje građe, obučen u farmerice i tamnu duksericu sa kapuljačom na glavi. Potrčala je za njim i tražila mu da joj vrati dokumenta, ali on je kroz portun otrčao i nestao iz njenog vidokruga. Pojasnila je da je otuđeni novčanik kožni, brao boje i koji je dobila prije 38 godina, da su istom bila njena lična dokumenta i to lična karta, zdravstvena knjižica, dvije bankovne kartice, više vizit kartica i novac u iznosu od 5,00 eura u sitnim apoenima. O navedenom je obavijestila CB Podgorica i da je kasnije istog dana pozvao policijski službenik i u prostorijama CB Podgorica, uz potvrdu joj predali ličnu kartu, bankovne knjižice i vizit karte. Nije se pridružila krivičnom gonjenju i nije postavila imovinsko - pravni zahtjev.</span>
</p>
<p>&nbsp;</p>
<p>
<span>Na glavnom pretresu svjedok – oštećena </span><span>R..</span><span> </span><span>S.</span><span> je ostala pri iskazu u prethodnom postupku, pa je pojasnila da joj je kritičnom prilikom iz ruke istrgnut novčanik.</span>
</p>
<p>&nbsp;</p>
<p>
<span>Svjedok-oštećana </span><span>K.</span><span> </span><span>N.</span><span> je u iskazu na glavnom pretresu navela da ostaje u svemu kao na zapisniku u prethodnom postupku i dadala da n</span><span>akon što joj je prišao s ledja okrivljeni joj je rekao "Bakice da vam pomognem", da ga ona nije vidjela, već da joj je on zgrabio kesu iz ruke i kada se okrenula njega nije bilo. U </span><span>prethodnom postupku je </span><span>navela da se dana 28.09.2016. godine, oko 13,00 časova vraćala iz trgovine i išla ka svom stanu koji se nalazi u Ul. S</span><span>.</span><span> K</span><span>.</span><span> br. </span><span>...</span><span> da kada je ušla u ulaz zgrade u desnoj ruci je držala štap (uz pomoć kojeg se kreće) i kesu sa namirnicama, kada joj je sa leđa prišao muškarac i obratio joj se riječima "bakice da ti pomognem", da nije uspjela da ga vidi, niti da mu bilo šta odgovori, a on joj je uzeo kesu iz ruke (u kojoj se nalazio 1 kg mandarina, 3 pogače hljeba, jedan jogurt od 0,25 ml, novčanik - kožni, crni, koji je dobila na poklon prije dvije godine, a u kojem se nalazio novac u iznosu od 7,00 eura, kao i kožni nivčanik za ključeve, koji je dobila na poklon prije 15 godina, a u kojem su se nalazili ključevi od stana) i nestao iz ulaza. Pojasnila je da je iz tog razloga morala da promjeni bravu na stanu i daje za to platila 30,00 eura. Nije se pridružila krivičnom gonjenju i nije postavila imovinsko - pravni zahtjev.</span>
</p>
<p>&nbsp;</p>
<p>
<span>Iz službene zabilješke UP PJ Podgorica od 05.10.2016. godine proizilazi da je ista sačinjena dana 05.10.2016. godine u prostorijama UP CB Podgorica, od strane policijskih službenika T</span><span>.</span><span> Lj</span><span>.</span><span> i R</span><span>.</span><span> M</span><span>.</span><span>, a povodom otimanja novčanika u Ul. K</span><span>.</span><span> N</span><span>.</span><span>, kod samoposluge "V</span><span>.</span><span>". Dalje proizilazi da se dana 05.10.2016. godine, oko 13,00 časova dežurna služba CB Podgorica uputila u Ul. K</span><span>.</span><span> N</span><span>.</span><span>, kod marketa "V</span><span>.</span><span>", gdje je došlo do otimanja novčanika od </span><span>R..</span><span> Sonje i da nakon što je ista opisala lice koje je izvršilo otimačinu patrola se uputila u pretragu terena. Dolaskom na Trg B</span><span>.</span><span> Vu</span><span>.</span><span>, primjetili su lice koje odgovara opisu i isto kada ih je primjetilo se dalo u bjekstvo u pravcu "Kraljevog parka". Koordinacijom sa "M - 26", "M - 24", "M - 14/3" i "M - 14/4" zatvoreni su svi pravci za dalje bjekstvo i lice je uočeno kod stuba kod mosta "Karver", gdje je i lišeno slobode i privedeno u CB Podgorica.</span>
</p>
<p>&nbsp;</p>
<p>
<span>Iz nalaza i mišljenja vještaka komercijalne struke Đ</span><span>.</span><span> D</span><span>.</span><span> od 25.10.2016. godine proizilazi da kupoprodajna cijena 1 kg mandarina iznosi 0,65 eura, da kupoprodajna cijena 1 komada pogačice hljeba iznosi 0,30 eura, odnosno da procjenjena vrijednost 3 komada pogačica iznosi 0,90 eura, da kupoprodajna cijena jogurta od 0,25 ml iznosi 0,25 eura, da kupoprodajna cijena kožnog, ženskog novčanika NN marke, crne boje iznosi 35,00 eura, a da procjenjena vrijednost, uz stopu amortizacije od 20 % iznosi 28,00 eura, da kupoprodajna cijena kožnog novčanika za ključeve, NN marke, crne boje iznosi 15,00 eura, a da procjenjena vrijednost uz stopu amortizacije od 90% iznosi 1,50 eura, što čini ukupno procjenjenu vrijednost protivpravno otuđenih tuđih pokretnih stvari na dan izvršenja krivičnog djela, a na štetu oštećene </span><span>K.</span><span> </span><span>N.</span><span> iznosi 31,30 eura. Nadalje proizilazi da kupoprodajna cijena kožnog ženskog novčanika NN marke, braon boje, u upotrebi do 38,00 godina, iznosi 35,00 eura, a da procjenjena vrijednost uz stopu amortizacije uz stopu od 90% otuđene stvari oštećene </span><span>R.. S.</span><span> iznosi 3,50 eura. </span>
</p>
<p>&nbsp;</p>
<p>
<span>Iz izvoda iz KE za okrivljenog </span><span>M.</span><span> </span><span>D.</span><span> izdatog od Odjeljenja PRIS Osnovnog suda u Podgorici Ke.br.1674/2016 od 08.12.2016. godine proizilazi da je ranije osuđivan i to: presudom Osnovnog suda u Kotoru K.br.49/16 od 06.07.2016. godine, na kaznu zatvora u trajanju od 6 (šest) mjeseci, zbog krivičnog djela iz čl. 241 st. 6 u vezi st. 1 Krivičnog zakonika Crne Gore, presudom Osnovnog suda u Podgorici, K.br.07/1001 od 28.05.2011. godine, na kaznu zatvora u trajanju od 2 (dvije) godine, zbog krivičnog djela iz čl. 242 st. 1 krivičnog zakonika Crne Gore, presudom Višeg suda u Podgorici K.br.123/10 od 29.11.2010. godine, na kaznu zatvora u trajanju od 2 (dvije) godine, zbog krivičnog djela iz čl. 300 st. 1 Krivičnog zakonika, presudom Osnovnog suda u podgorici, K.br. 09/1505 od 13.03.2010. godine, na kaznu zatvora u trajanju od 4 (četiri) mjeseca, zbog krivičnog djela iz čl. 251 st. 1 u vezi čl. 49 krivičnog zakonika, presudom Osnovnog suda u Podgorici K.br.05/894 od 08.10.2009. godine, na kaznu zatvora u </span><span>trajanju od 2 (dvije) godine, zbog krivičnog djela iz čl. 242 st. 1 u vezi čl. 49 krivičnog zakonika, presudom Višeg suda u Podgorici, K.br.2397/03 od 03.07.2006. godine, na kaznu zatvora u trajanju od 2 (dvije) godine, zbog krivičnog djela iz čl. 1476 st. 1 Krivičnog zakonika, i rješenjem Osnovnog suda u Podgorici Km.04/10 od 04.02.2005. godine, kojim mu je izrečena vaspitna pojačan nadzor od strane roditelja, zbog krivičnog djela iz čl. 161 st. 1 Krivičnog zakonika.</span>
</p>
<p>&nbsp;</p>
<p>
<span>Iz fotodokumentacije UP CB Podgorica broj 59-28-244-2660/2131 od 05.10.2016. godine proizilazi da je ista sačinjena povodom pronalaska kradenih dokumenata iza stambene zgrade na kamenom pločniku u Ul. Bratstva i jedinstva u Podgorici. Dalje proizilazi da se ista sastoji od 3 (tri) fotografije na kojima je prikazano sledeće: na prvoj opšti izgled mjesta pronalaska, na drugoj bliži izgled prve fotografije, a na trećoj bliži izgled pronađenih dokumenata. Fotodokumentaciju se izradio i potpisao M</span><span>.</span><span> D</span><span>.</span><span>, ovlašćeni policijski službenik.</span>
</p>
<p>&nbsp;</p>
<p>
<span>Iz nalaza i mišljenja vještaka medicinske struke dr G</span><span>.</span><span> </span><span>Ž.</span><span> datog na glavnom pretresu od 11.01.2017. godine proizilazi da je </span><span>M.</span><span> </span><span>D.</span><span> osoba prosječnih intelektualnih kapaciteta, da ne pokazuje simptome i znake trajne duševne bolesti niti druge teže duševne poremećenosti, da se primarno radi o osobi koja je zavisnik o heroinu na nivou tzv. toksikomanske zavisnoti što u prevodu znači kontinuirana upotreba narkotika odnosno postojanje psihičke i fizičke zavinsoti povišene tolerancije na droge i postojanje apstinencijalnih kriza, a što je sve potvrdjeno u med.dokumentaciji ZIKS-a Spuž. Vještak je naglasio da se 07.10.2016. godine tokom pregleda u ZIKS-u jasno navodi postojanje apstinencijalne krize što nedvosmisleno upućuje na zaključak da se radi o toksikomantskoj zavisnosti, a apstinencijalna kriza usko je vezana za period izvršenja krivičnog djela za koje se tereti. Nadalje proizilazi da je u vrijeme odigravanja kritičnih dogadjaja okrivljeni bio u stanju zavisnosti od heroina, a imajući u vidu da se u medicinskoj dokumentaciji u bliskom vremenskom intervalu prikazuju manifestni simptomi i znaci apstinencijalne krize, vještak smatra da je u vrijeme kritičnih dogadjaja sposobnosti okrivljenog da shvati značaj svoga djela i mogućnost upravljanja svojim postupcima bila bitno smanjena, a na šta upućuje jasna medicinska dokumentacija. Iz nalaza dalje proizilazi da kako se radi o tzv. pravoj zavisnosti odnosno toksikomanskoj zavisnosti, ukoliko se okrivljeni ne bude liječio biće sklon vršenju sličnih ili težih kritičnih dogadjaja, pa je vještak mišljenja da postoje indikacije za primjenu mjera bezbjednosti obaveznog liječenja od zavisnosti o heroinu.</span>
</p>
<p>&nbsp;</p>
<p>
<span>Iz uvida u CD koji egzistira u spisima predmeta proizilazi da se na snimku od dana </span><span> 28.09.2016. godine, u vrijeme 13:02:35 prikazuje hodnik zgrade, da kamera ne sadrži tonski snimak, da se na ulaznim vratima zgrade nalazi starije žensko lice sa štapom i kesom u ruci koja se veoma otežano kreće, a iza nje se vidi lice muškog pola za koje okrivljeni izjavljuje da je to on kako se polako kreće iza ženskog lica, zatim prilazi i iz ruke tog ženskog lica uzima kesu, okreće se i izlazi kroz spoljna vrata zgrade. Dalje proizilazi da, kada je okrivljeni uzeo kesu iz ruke starijeg ženskog lica, njeno tijelo i glava su bili usmjereni ka kameri i tek nakon što je okrivljeni izašao iz zgrade, starije žensko lice se, nakon što je prošlo dvije stepenice, okreće u pravcu izlaznih vrata zgrade.</span>
</p>
<p>&nbsp;</p>
<p>
<span>Svjedok Š</span><span>.</span><span> S</span><span>.</span><span> je u iskazu na zapisnik o glavnom pretresu dana 20.01.2017. godine navela da je oštećena </span><span>K.</span><span> </span><span>N.</span><span> žena teškog zdravstvenog stanja, da živi sama i da je korisnik usluge gerunto donaćica, da je njena saradnica pozvala putem telefona i da je </span><span>tom prilikom oštećena joj rekla da ne može doći u tužilaštvo da da izjavu jer se sporo kreće i zbog drugih zdravstvenih problema, koje nije pominjala. Nakon toga je ona pozvala oštećenu i ova joj je tada rekla da očekuje dolazak gerunto domaćice, pa će uz njenu pomoć doći u tužilaštvo, pa kada je stigla pozvala je putem telefona i rekla da joj neko od službenika policijskog obezbjeđenja pomogne da se popne uz stepenice. Kako je, u tom momentu, svjedok bila u blizini zgrade tužilaštva odmah je došla do kancelarije i odradila njeno saslušanje.</span>
</p>
<p>&nbsp;</p>
<p>
<span>Iz uplatnice Pošte Crne Gore od 19.01.2017. godine proizilazi da je uplatilac M</span><span>.</span><span> </span><span>M.</span><span>, na račun </span><span>K.</span><span> </span><span>N.</span><span>, uplatila novčani iznos od 31,30 eura. Dok se iz duruge uplatnice, od istog datuma, proizilazi da je uplatilac M</span><span>.</span><span> </span><span>M.</span><span>, na račun </span><span>R..</span><span> S</span><span>.</span><span>, uplatila novčani iznos od 3,50 eura.</span>
</p>
<p>&nbsp;</p>
<p>
<span>Okrivljeni je tokom čitavog postupka negirao izvršenje krivičnog djela koje mu je stavljeno na teret, dok je teza branioca okrivljenog da nije dokazano da je njegov branjenik izvršio krivično djelo. Odbranu okrivljenog, sud je cijenio kao neistinitu i sračunatu na izbjegavanje krivice, dok je teza branioca okrivljenog, neosnovana. Naime, okrivljeni je u prethodnom postupku opisao  relane radnje koje je preduzeo prema obje oštećene, ali je aludirao da je bio pod uticajem droge koja je uticala na njegovu uračunjivost, dovodeći u pitanje jedan od elemenata krivice (uračunjivost). Tačno je da je okrivljeni u vrijeme odigravanja oba događaja bio pod uticajem droge- heroina i da je ta droga uticala na sposobnost okrivljenog da shvati značaj svog djela i da upravlja svojim postupcima, ali do nivoa bitno smanjene uračunjivosti, koju je kao paramedicinski supstrat, sud utvrdio na osnovu nalaza i mišljenja vještaka psihijatra dr G</span><span>.</span><span> Ž</span><span>.</span><span>, koji je sud cijenio kao stručan, pa dakle, ne može prihvatiti teza okrivljenog da usljed uticaja droge nije znao šta radi, a da je okrivljeni  itekako znao šta radi, vidi se i iz drugih provedenih dokaza na glavnom pretresu, tj. kako iz iskaza oštećenih, tako i iz uvida u CD-e, koji je proveden na glavnom pretresu. Osim toga, kod predmetnog krivičnog djela, bitno smanjena uračunjivost ne utiče na direktan umišljaj, kao oblik vinosti. Nadalje, na glavnom pretresu okrivljeni upire da je znao da oštećene pri sebi imaju stvari male vrijednosti, aludirajući da ne može ostati pravna kvalifikacija krivičnog djela koja mu je stavljena na teret. I ovaj dio odbrane okrivljenog je neosnovan, iz razloga što okrivljeni nije mogao znati šta oštećene drže u novčaniku, odnosno kesi, tako da, utvrđene činjenice u postupku da vrijednost stvari koje su protivpravno otuđene do oštećenih ne prelaze iznose od po 150,00 eura, ne utiče na drugačije zaključivanje suda u pogledu pravne kvalifikacije krivičnog djela, a zaista neubjedljivo i životno nelogično djeluje objašnjenje okrivljenog na glavnom pretresu po tom pitanju, gdje je istakao da „ ljudi koji sa sobom nose novčani iznos od 2.000 ili 3.000 eura, ne nose toliki iznos novca u torbi, kesi ili novčaniku“, jer da bi se okrivljeni mogao uspješno pozvati na pravnu kvalifikaciju na koju pledira, on bi morao znati šta oštećene imaju u novčaniku, odnosno kesi, što svakako nije mogao znati, i što je tek vidio kada je otvorio kesu oštećene </span><span>K.</span><span>, odnosno novčanik oštećene </span><span>R..</span><span> S</span><span>.</span><span>. Ovi razlozi su odgovor na pitanje braniocu povodom njegove teze u pogledu pravne kalifikacije krivičnog djela. Odbrana okrivljenog je obesnažena iskazima svjedoka – oštećenih </span><span>K.</span><span> </span><span>N.</span><span> i </span><span>R..</span><span> Sonje, koje sud cijeni kao istinite i ubjedljive. Naime, iz iskaza svjedoka- oštećene </span><span>K.</span><span> </span><span>N.</span><span> sud je utvrdio </span><span> da se dana 28.09.2016. godine, oko 13,00 časova vraćala iz trgovine i išla ka svom stanu koji se nalazi u Ul. S</span><span>.</span><span> K</span><span>.</span><span> br. </span><span>...</span><span> da kada je ušla u ulaz zgrade u desnoj ruci je držala štap (uz pomoć kojeg se kreće) i kesu sa namirnicama, kada joj je sa leđa prišao muškarac i obratio joj se riječima "bakice da ti pomognem", da nije uspjela da ga vidi, niti da mu bilo šta odgovori, a on joj je uzeo kesu iz ruke (u kojoj se nalazio 1 kg </span><span>mandarina, 3 pogače hljeba, jedan jogurt od 0,25 ml, novčanik - kožni, crni, koji je dobila na poklon prije dvije godine, a u kojem se nalazio novac u iznosu od 7,00 eura, kao i kožni novčanik za ključeve, koji je dobila na poklon prije 15 godina, a u kojem su se nalazili ključevi od stana) i nestao iz ulaza. Iskaz ove oštećene potrđen je uvidom u CD, na kome se vidi kako se odvijao događaj u odnosu na ovu oštećenu, koji je u skladu sa njenim svjedočkim iskazom, i koji je sud cijenio kao vjerodostojan. Nadalje, iz iskaza svjedoka – oštećene </span><span>R..</span><span> S</span><span>.</span><span> utvrđuje se da se dana 05.10.2016. godine, oko 13,00 časova vraćala iz TC "G</span><span>.</span><span>" u svoj stan prolazeći iza zgrade "P</span><span>.</span><span>", da je tom prilikom u ruci držala novčanik (koji je prethodno izvadila iz torbe) iz razloga što je namjeravala da uđe u prodavnicu "V</span><span>.</span><span>" i da nešto trguje, kada joj je odjednom neko sa leđa istrgnuo novčanik iz ruke. Okrenula se i ugledala sa leđa, nepoznatu mušku osobu, visine oko 170 cm, srednje građe, obučen u farmerice i tamnu duksericu sa kapuljačom na glavi. Potrčala je za njim i tražila mu da joj vrati dokumenta, ali on je kroz portun otrčao i nestao iz njenog vidokruga. Pojasnila je da je otuđeni novčanik kožni, braon boje i koji je dobila prije 38 godina, da su istom bila njena lična dokumenta i to lična karta, zdravstvena knjižica, dvije bankovne kartice, više vizit kartica i novac u iznosu od 5,00 eura u sitnim apoenima. O navedenom je obavijestila CB Podgorica i da je kasnije istog dana pozvao policijski službenik i u prostorijama CB Podgorica, uz potvrdu joj predali ličnu kartu, bankovne knjižice i vizit karte. Iskaz ove oštećene je potvrđen sadržinom službene zablješke od 05.10.2016. godine, koju je sud cijenio kao vjerodostojnu. U sklopu ocjene dokaza, sud je cijenio i nalaz  vještaka komercijalne struke Duška Đuraškovića, pa je našao da je stručan i objektivan. Nadalje, sud je kao istinit cijenio iskaz svjedokinje Šišević Snežane, pa je našao da je isti istinit i ubjedljiv, a iskaz ove svjedokinje potvrđen je uvidom u CD-e.</span>
</p>
<p>
<span> </span>
</p>
<p>
<span>Nadalje, sud je izvršio korekciju činjeničnog opisa krivičnog djela, u odnosu na obje djelatnosti,  tako što je na osnovu nalaza i mišljenja vještaka komercijalne struke konkretizovao novčane vrijednosti svake stvari otuđene od obje oštećene, okrivljenom nije stavio na teret veću kriminalnu količinu, na osnovu dokaza provednih u postupku, pa je navedena korekcija, po ocjeni ovog suda, bila nužna radi razumljivosti izreke presude, i njom nije povijeđen objektivni identitet optužbe i presude. Ovdje valja istaći da je vještak obračunao vrijednost kožnog novčanika za ključeve oštećene </span><span>K.</span><span> </span><span>N.</span><span>,  čija je procijenjena vrijednost 1,5 eura, ali optužnim aktom tužilac okrivljenom nije stavio na teret da je oduzeo i ovaj novčanik, koji sud nije mogao postaviti u izreku presude, jer bi na taj način povrijedio objektivni identitet optužbe i presude.</span>
</p>
<p>&nbsp;</p>
<p>
<span>Okrivljeni je izvršio dvije istovrsne radnje, u vremenskoj povezanosti, koje predstavljaju cjelinu zbog jedinstva mjesta i prostora i jedinstvenog umišljaja, pa je izvršio produženo krivično djelo teške krađe iz čl. 240.st.1 tač.3 u vezi čl. 49 Krivičnog zakonika, s tim što ovdje valja reći da se kvalifikacija produženog krivičnog djela kvalifikuje prema težem propisu. Na ovom mjestu treba reći da je okrivljeni u odnosu na djelatnost koju je preduzeo prema oštećenoj </span><span>R..</span><span> </span><span>S.</span><span>, pokazao veći stepen drskosti i kriminalne energije od onog koji je potreban za krivično djelo krađe iz čl. 239.st.1 KZCG, pa je upravo ova djelatnost konstituisala pravnu kalifikaciju krivičnog djela iz izreke ove presude.</span>
</p>
<p>&nbsp;</p>
<p>
<span>Okrivljeni je bio svjestan krivičnog djela, htio je njegovo izvršenje, u namjeri da sebi pribavi protivpravnu imovinsku korist u iznosu preko 150,00 eura, pa je krivično djelo izvršio sa direktnim umišljajem, koji je sud kao i namjeru utvrdio iz iskaza oštećenih, uvida u CD snimak i nalaza vještaka psihijatra.</span>
</p>
<p>&nbsp;</p>
<p>
<span>Odlučujući o kazni za okrivljenog, sud je cijenio sve okolnosti iz čl. 42 Krivičnog zakonika Crne Gore, pa je kao otežavajuće okolnosti cijenio raniju osuđivanost okrivljenog, koji je utvrdio iz citiranog izvoda iz KE, kao i u okviru ličnosti da mu je kao maloljetniku izrečena vaspitna mjera Pojačan nadzor od strane zakonskog zastupnika. Naime, iz izvoda iz Ke za okrivljenog se  vidi da je okrivljeni ranije osuđivan, a između ostalih osuda i za složeno krivično djelo (razbojništvo) koje u sebi zadrži i krivično djelo protiv imovine, dok je kao olakšavajuće okolnosti cijenio stav oštećenih u pravcu nepridruživanju krivičnom  gonjenju, činjenicu da je okrivljeni preko svoje porodice djelimično naknadio materijanu štetu oštećenima, što je utvrđeno iz uplatnica provedenih u postupku, i njegovo loše imovno stanje, a imajući u vidu navedene okolnosti, sud je okrivljenog osudio na kaznu zatvora u trajanju od jedne godine i osam mjeseci, u koju mu je uračunao vrijeme provedeno u pritvoru, osnovom čl. 51.st.1 KZCG, na način kao u izreci presude, nalazeći da je navedena kazna praveden balans između zahtjeva za individualizacijom kazne i svrhe kažnjavanja, pa se osim svrhe kažnjavanja iz čl. 32.st.2 KZCG, ima ostvariti i svrha izricanja krivičnih sankcija iz čl. 4.st.2 KZCG.</span>
</p>
<p>&nbsp;</p>
<p>
<span>Sud je okrivljenom izrekao mjeru bezbjednosti obavezno liječenje narkomana, koja se ima izvršiti u ustanovi za izvršenje kazne, i ima trajati dok postoji potreba za liječenjem, može trajati duže od vremena izrečene kazne, ali njeno ukupno trajanje ne može biti duže od tri godine, a vrijeme povedeno u ustanovi za liječenje ima se uračunati u kaznu zatvora, na osnovu nalaza vještaka psihijatra, iz koga se utvrđuje da je okrivljeni obje djelatnosti predmetnog krivičnog djela izvršio pod uticajem droge- heroina, i da postoji opasnost da će u budućnosti vršiti ista ili slična krivična djela, a ukoliko se ne bude liječio.</span>
</p>
<p>&nbsp;</p>
<p>
<span>Sud je odluku o troškovima postupka donio na osnovu čl. 229.st.1 i 227.st.2 Zakonika o krivičnom postupu, pa je obavezao okrivljenog da ovom sudu na ime troškova postupka uplati novčani iznos od 143,00 eura, koji troškovi se odnose i to: 82,50 eura na ime nagrade vještaku medicinske struke- psihijatru i 60,50 eura na ime nagrade vještaku komercijale struke, kao i da ovom sudu uplati novčani iznos na ime nagrade braniocu po službenoj dužnosti, o čemu će sud odlučiti naknadno, posebnim rješenjem, te da uplati novčani iznos od 30,00 eura na ime paušala, sve u roku od 15 dana po pravosnažnosti presude. Visinu paušala sud je odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p>&nbsp;</p>
<p>
<span>Sa  izoženog, primjenom citiranih Zakonskih propisa, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNONI SUD U PODGRICI</span>
</p>
<p style="text-align:center;">
<span>Dana 30.01.2017. godine</span>
</p>
<p style="text-align:right">
<span>SUDIJA</span>
</p>
<p style="text-align:right">
<span>Đuković Goran s.r.</span>
</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku</span>
</p>
<p>
<span>od 15 dana od dana prijema pisanog otpravka,</span>
</p>
<p>
<span>Višem sudu u Podgorici a preko ovog suda.</span>
</p>
<p>&nbsp;</p>
<p>
<span>Z.T.O. Maraš Ana</span>
</p>
<p>
<span>DN-a: Po primjerak presude dostaviti:</span>
</p>
<p>
<span>- ODT Podgorica</span>
</p>
<p>
<span>- Okrivljenom </span><span>M.</span><span> </span><span>D.</span><span> u Istražnom zatvoru</span>
</p>
<p>
<span>- Braniocu okrivljenog adv.Čadjenović Vladimiru</span>
</p>
<p>&nbsp;</p>
<p>
<span>Postupljeno dana ______________________</span>
</p>
<p>
<span>Namještenik suda ______________________</span>
</p>
<p>&nbsp;</p>
<p>&nbsp;</p>
</div>
</div>


</body>
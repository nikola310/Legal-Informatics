<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1">    </span><span class="span1"></span>
</p>
<p style="text-align:right">
<span class="span1">K.br. 79/2015</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični u vijeću sastavljenom od sudije Tabaš Predraga, kao predsjednika vijeća, sudije Ljiljane Šoškić i Mirjane Popović, kao članova vijeća, uz učešće Novčić Slobodanke, kao zapisničara, u krivičnom predmetu protiv optužene P. B., koju brani Đ. P. advokat iz Podgorice po službenoj dužnosti, zbog krivičnog djela ubistvo u pokušaju iz čl. 143. u vezi čl. 20. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 47/15, od 14.09.2015. godine, koju je na glavnom pretresu zastupala Suzana Milić-zamjenik VDT-a u Podgorici, nakon održanog usmenog, glavnog i javnog pretresa, dana 24.02.2015. godine, u prisustvu zastupnika optužbe, optužene i njenog branioca, nakon tajnog vijećanja i glasanja, dana 04.03.2016. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span><span class="span1">     </span>
</p>
<p>&nbsp;</p>
<p>
<span class="span1">Optužena P. B., JMBG ...3, od oca Z. i majke L., rodjene C., rodjena .... godine u B..., sa prebivalištem u B...-Z...-ul. P... br. ..., privremeno u B... u iznajmljenom stanu u ul. M... T... br. ..., u stanu vlasništvo C... N..., državljanka Republike S..., završila trgovačku školu i kurs za kozmetičara, zaposlena kao kozmetičar u salonu "D..." u B..., neudata, bez djece, srednjeg imovnog stanja, neosudjivana, nalazila se u pritvoru od 26.05.2015. godine od 15,00 časova.</span>
</p>
<p>&nbsp;</p>
<p style="text-align:center;">
<span class="span1">KRIVA JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 25.05.2015. godine, u Baru, oko 22,20 časova, u iznajmljenom stanu vlasništvo C. N., u ul. M... T... br. ..., prethodno dovedena bez svoje krivice u jaku razdraženost, teškim vrijedjanjem časti i ugleda od strane oštećenog H. R., sa kojim je od juna 2014. godine, do 25.05.2015. godine, bila u emotivnoj vezi, zbog njegovog dvostrukog emocionalnog života i nerazjašnjene partnerske relacije, obzirom da iako je oštećeni u navedenom periodu bio oženjen i otac troje djece, isti je doveo u zabludu optuženu da je razveden i da će sa njom sklopiti brak, pa kada je optužena dana 25.05.2015. godine, saznala, da je oštećeni oženjen, da živi u porodičnoj kući sa suprugom i troje djece u naselju B... u B..., nakon svadje sa oštećenim, tokom koje je isti negirao da je oženjen, optužena je postupajući na mah, sa umišljajem pokušala da liši života oštećenog H. R., na način što se mašila kuhinjskog noža i sa istim ga ubola u predjelu abdomena po desnoj strani ispod desnog dijela grudi, nanoseći mu tešku tjelesnu povredu opasnu po život u vidu ubodne rane, sa povredama opornjaka poprečnog debelog crijeva i dvanaestopalačnog crijeva i </span><span class="span1">povredom krvnog suda-donje šuplje vene u stomaku u dužini od 1,5 cm, sa posljedičnim krvarenjem-prisustvom krvi u trbušnoj duplji, pri čemu je bila svjesna da ga na taj način, ubadanjem nožem u predio tijela gdje se nalaze vitalni organi, može lišiti života, pa je to i htjela,</span>
</p>
<p>&nbsp;</p>
<p>
<span class="span1">              - čime je izvršila krivično djelo ubistvo na mah u pokušaju iz čl. 145. u vezi čl. 20. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa je sud primjenom citiranih zakonskih odredbi, te odredbi čl. 4,5,6,7,8,14,15,32,36,42,45,46. i 51. Krivičnog zakonika Crne Gore, te odredbi čl. 226,229. i 374. Zakonika o krivičnom postupku</span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na kaznu zatvora u trajanju od 10 (deset) mjeseci, u koju kaznu joj se uračunava vrijeme provedeno u pritvoru i to od </span><span class="span1">26.05.2015. godine od 15,00 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužna je optužena da na ime troškova postupka-sudskog paušala, plati ovom sudu novčani iznos od po 100,00 eura, </span><span class="span1">te da na ime ostalih troškova krivičnog postupka plati novčani iznos od 1.303,5 eura</span><span class="span1">, sve u roku od 15 dana po pravosnažnosti presude, pod prijetnjom prinudne naplate, </span><span class="span1">dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini.</span>
</p>
<p>&nbsp;</p>
<p>
<span class="span1">II. Na osnovu čl. 75. u vezi čl. 66. Krivičnog zakonika Crne Gore, Sud optuženoj P. B. izriče:</span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI ODUZIMANJE PREDMJETA</span>
</p>
<p>&nbsp;</p>
<p>
<span class="span1">I to: Kuhinjskog noža sa drvenom drškom "IMRA ZEMUN", dužine sječiva 16 cm, kao predmeta upotrijebljenog za izvršenje krivičnog djela.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.47/15 od 14.09.2015. godine,</span><span class="span1"> </span><span class="span1">optuženoj P. B., stavljeno je na teret izvršenje krivičnog djela ubistvo u pokušaju iz čl. 143. u vezi čl. 20. Krivičnog zakonika Crne Gore,  pri kojoj optužnici je njen zastupnik u cjelosti ostao do završetka  glavnog pretresa, predlažući sudu u završnoj riječi da optuženu oglasi krivom i osudi po zakonu. </span>
</p>
<p>&nbsp;</p>
<p>
<span class="span1">Optužena P. B. je u svojoj odbrani u prethodnom postupku navela, da je početkom juna 2014. godine, došla u Šušanj na godišnji odmor, zajedno sa drugaricom, gdje su planirali da ostanu nekih 20 dana. Boravkom u Šušnju upoznali su neke ljude, koji su im ponudili da budu hostese na šetalištu, gdje bi dijelile flajere i dopraćale goste do stolova u lokalima, koji su se nalazili na šetalištu u Sutomoru. Dalje je navela, da se ona zaposlila u lokalu koji se zvao "B...", ispred kojeg je na šetalištu upoznala oštećenog H. R., sa kojim je razmijenila brojeve telefona, da bi nakon nekog vremena počela da izlazi sa njim, nakon čega se sve završilo emotivnom vezom. Optužena je objasnila, da joj je oštećeni prilikom prvog susreta rekao da je razveden već 6 godina, da ima dvoje djece iz tog braka, koji žive sa njim, te da je on 1978. godište. </span><span class="span1">Zbog emotivne veze sa oštećenim, odlučila je da produži svoj boravak u Crnoj Gori, zbog čega je i iznajmila stan u Baru u ul. M... T..., vlasništvo C. N., u kom stanu je živjela sa oštećenim R., tačnije sa oštećenim je bila preko dana i jedan dio noći, s tim što bi on kasnije u toku noći odlazio, govoreći joj, da mora da ide kod djece, da ne bi bila sama, te da ujutro mora da ih vodi u školu i na druge aktivnosti, ušto mu je vjerovala. Dalje je navela, da je u septembru 2014. godine, zajedno sa R. otišla u B... kod njene porodice, obzirom, da je njena majka zahtijevala da upozna osobu sa kojom živi, gdje su ostali 4-5 dana, nakon čega su se vratili u Bar. Tokom boravka u B..., R. je saopštio njenoj majci, da ništa ne brine, da joj pored njega neće ništa faliti, te da je napravio jednu grešku sa ženom sa kojom je bio u braku i razveo se, te da mora biti oprezan da ne mora napraviti novu grešku. Po povratku u Bar nastavili su zajednički život, zajedno su odlazili na zimovanje na Kopaonik i Zlatibor, odlazili su skupa u Njemačku, kako bi R. kupio auto za porebe svoje radnje. Kako je vrijeme odmicalo pitala je R., "zašto je ne upoznaje sa djecom i njegovom porodicom", obzirom da je ona njega upoznala sa svojom, na što joj je on odgovorio da mu treba vremena, da ne bi želio da povrijedi djecu koja pate što su im roditelji razvedeni. Objasnila je, da je sa R. planirala i porodicu, odnosno, htjeli su da imaju djecu, ali joj je on govorio, da će to biti moguće tek kad dodje u njegovu kuću kao supruga, jer nije po njegovim običajima da u kuću dolazi trudna žena, obzirom da je on Musliman. Dalje je navela i objasnila, da joj je sve to bilo čudno, ali da ipak nije tome pridavala neki veći značaj, sve do 3-4 mjeseca prije kritičnog dogadjaja, kada je od nekih ljudi čula, da je R. oženjen, što je on negirao, govoreći joj da ti ljudi koji su joj to saopštili ne znaju ništa o tome, da treba njemu da vjeruje i da će joj donijeti dokaz o razvodu braka. Kako je R. bio uvjerljiv povjerovala mu je. Optužena je dalje navela, da je dana 25.05.2015. godine, otišla kod komšinice na kafu, kada joj je ta komšinica saopštila, da je R. sto posto oženjen, da ima ženu sa kojom živi u porodičnoj kući u naselju B... i da imaju troje djece. Ta priča je strašno uzbudila, sva se tresla, zbog čega joj je komšinica dala  čašicu ili dvije rakije, kako bi se smirila, nakon čega se vratila u stan. Nakon nekog vremena pozvao je telefonom R., kada mu je rekla da odmah dodje u stan, jer moraju da razgovaraju. R. je tom prilikom tražio od nje da mu kaže o čemu trebaju da razgovaraju, ali mu je ona rekla da neće da priča o tome preko telefona insistirajući da dodje kući, što je i učinio oko 21,30 časova. Odmah po dolasku pitala je R., da li je razveden ili nije, nakon čega je on odmah počeo da viče, govoreći joj da joj je već sto puta rekao da je razveden i da tu više nema što da se priča, na što mu je ona odgovorila, da zna da je oženjen i da je ružno što je lagao i držao u zabludi vezano za brak i djecu. U tom trenutku, udarila ga je po ruci, a nakon što je R. ponovo negirao da je oženjen, a zatim je 2-3 puta ošamario i udario po glavi. Zbog toga ga je iz sve snage ugrizla za ruku, tačnije podlakticu, ali se nije mogla izjasniti koje ruke, obzirom da se sve dešavalo u par sekundi. Nakon toga R. se ražestio i uhvatio je rukama za vrat i počeo da davi, s tim što je u jednom trenutku uspjela da se otrgne od njega i iz jedne fioke uzme nož, sa kojim ga je bocnula u stomak, kako bi ga spriječila da je udara i laže. Kada je vidjela šta je uradila, odnosno da je nož krvav, pala je na koljena pred R. i počela da mu se izvinjava, a zatim je uzela jedan peškir i pritisnula mu ranu, govoreći mu da moraju odmah da idu u bolnicu. R. u početku nije htio da ide u bolnicu, ali je osjetio da mu se vrti u glavi i da ga peče rana, pa je ipak odlučio da krene. Tada mu je na ranu stavila jednu čvrstu krpu i rekla mu da pritisne ranu, dok se ona presvukla, obzirom da joj je garderoba bila krvava, za koje vrijeme je R. oprao nož i stavio ga u fioku odakle ga ona uzela, nakon čega su se sa R. motorem uputili ka bolnici. Motorom je upravljao R., koji je sve vrijeme govorio da je dobro, da nije ništa strašno, da se ne plaši i da u bolnici ili policiji kaže </span><span class="span1">da je pao sa motora i nabo na neko željezo. Dolaskom u Dom zdravlja, odmah su ga uputili na snimanje, a zatim u operacionu salu, zbog čega je zaključila da je R. ozbiljno povrijedjen. Ubrzo je došla i policija, kojima je saopštila da je R. pao sa motora. Dalje je navela, da je policija privela, obzirom da nije imala prijavljen boravak i da je u policiji provela cijelu noć, nakon čega je policajce odvela u stan kako bi im pokazala gdje živi sa R., kada su policajci primijetili krv po kući, ali se ona i dalje držala dogovora sa R. i govorila policajcima kako je on nakon pada s motora došao kod nje u stan i da je zato krv po stanu, sve do trenutka dok nije čula da je R. u kritičnom stanju, kada je policiji i ispričala što se zapravo desilo, odnosno da ga je ubola nožem u stomak. Dalje je navela i objasnila, da joj namjera nije bila da R. ubije, da je on povrijedio svojim lažima, jer nije imala namjeru da živi sa nekim ko je već u braku i da nekome razara porodicu, da je ona ostavila svoju porodicu i prijatelje zbog njega i njihove ljubavi, da ne zna kako će se oporaviti zbog svega što joj se desilo i onoga što je uradila R..</span>
</p>
<p>&nbsp;</p>
<p>
<span class="span1">Na glavnom pretresu optužena je ponovila svoju odbranu iz prethodnog postupka, s tim što je dodala i objasnila, da je R. ugrizla za podlakticu, nakon što je povukao za kosu, sprečavajući je da napusti stan, nakon čega je stisnuo rukama za vrat otpozadi, te da je od strane policije bila odvedena u hitnu pomoć, kako bi joj bile konstatovane povrede koje je zadobila. Pri ovakvoj odbrani optužena je ostala do završetka glavnog pretresa.</span>
</p>
<p>&nbsp;</p>
<p>
<span class="span1">Branilac optužene je u završnoj riječi naveo, da provedenim dokazima na glavnom pretresu, a prije svega nalazom i mišljenjem komisije vještaka, koji su obavili sudsko-psihijatrijsko vještačenje optužene, nije utvrdjeno, da je ona počinila umišljajno krivično djelo, pa je predložio sudu, da je oglasi krivom za neko krivično djelo učinjeno iz nehata i pritom što blaže kazni.</span>
</p>
<p>&nbsp;</p>
<p>
<span class="span1">Optužena je u cjelosti prihvatila završnu riječ svog branioca.</span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: saslušao svjedoka oštećenog H. R., pročitao zapisnik o uvidjaju Uprave policije CB Bar, Ku.br. 150/15 od 26.05.2015. godine, izvještaj Uprave policije CB Bar o uzorkovanju tragova sa lica mjesta, broj knjige uvidjaja 399/15 od 25.05.2015. godine, izvršio uvid u fotodokumentaciju Uprave policije CB Bar broj 399/15 od 25.05.2015. godine, pročitao službenu zabilješku Uprave policije CB Bar od 25.05.2015. godine, sačinjenu od strane policijskih službenika H. A. i Č. S., potvrdu o vraćanju privremeno oduzetih predmeta CB Bar, Ku.br. 150 od 29.05.2015. godine, zapisnik o alkotestiranju Uprave policije CB Bar broj 081613 od 26.05.2015. godine, potvrdu o privremeno oduzetim predmetima na ime optužene P. B., izvršio uvid u medicinsku dokumentaciju na ime oštećenog H. R. JZU Opšta bolnica Bar, izvještaj ljekara specijaliste Doma zdravlja u Baru na ime optužene P. B., pročitao nalaz i mišljenje vještaka sudske medicine dr. K.N. od 23.06.2015. godine i dopunu istog od 30.06.2015. godine, te saslušao neposredno ovog vještaka na glavnom pretresu, pročitao izvještaj o DNK vještačenju Forenzičkog centra u Danilovgradu broj 1581/15, izvještaj o trasološkom vještačenju Forenzičkog centra u Danilovgradu broj 1852/15, nalaz i mišljenje komisije vještaka koji su izvršili sudsko-psihijatrijsko vještačenje optužene od 18.01.2016. godine, te saslušao predstavnika komisije vještaka na glavnom pretresu i pročitao izvod iz KE za optuženu Ministarstva unutrašnjih poslova Republike Srbije-Uprava za analitiku od 29.07.2015. godine.</span>
</p>
<p>&nbsp;</p>
<p>
<span class="span1">Svjedok oštećeni H. R. je u svom iskazu u prethodnom postupku naveo, da je optuženu P. B. upoznao 10-11 mjeseci prije kritičnog dogadjaja u Baru, preko drugova, s tim što je i ranije znao iz vidjenja, te da su se družeći zbližili. Kako je u tom periodu počela sezona, manje se vidjao sa B., koja je počela da ga zove telefonom, češće nego inače, zbog čega se raspitao o njoj i saznao, da ona potiče iz problematične porodice, pa je zaključio da treba da se kloni nje, odnosno da se sa njom manje druži. Dalje je naveo, da ga je kritičnog dana B. pozvala ili su se vidjeli nije bio siguran i tražila od njega da joj dopuni račun na telefonu, kako bi je zvao svakih 10-15 minuta. Taj njen zahtjev razumio je kao šalu, iz kog razloga je jedno vrijeme češće pozivao, da bi mu nakon nekog vremena došao jedan prijatelj prema kojem je imao obavezu, a koji je boravio kod njega kući u naselju B.... Za to vrijeme B. ga je stalno pozivala i sa drugih brojeva, odnosno sa broja jedne babe iz komšiluka, ali joj se on nije javljao. Potom ga je pozivala sa drugog broja 067 mreže, na koji broj se javio i u tom razgovoru B. mu je saopštila da se nalazi kod babe kako bi joj nešto pomogla, pitajući ga kada će doći, na što je on odgovorio da ne može odmah, jer mu je došao prijatelj. Negdje oko 22,00 sata, nakon što je ispratio prijatelja, otišao je kod B., koja je živjela u iznajmljenom stanu u ul. J... T.... Dolaskom u stan, odmah je primijetio da sa B. nešto nije u redu po izrazu njenog lica, pa je pretpostavio, da je kod babe popila neki alkohol. Pitao je je li pila, na što mu je ona odgovorila da nije. Na pitanje zašto ga je zvala da dodje, B. mu je odgovorila da treba da počne da radi u nekom kozmetičkom salonu, da treba da kupi neke preparate, pitajući ga može li da joj pomogne. Odbio je to i rekao joj, da je pijana i nestabilna ličnost i da mu ne pada na pamet da sa njom ulazi u bilo kakve priče. Tada mu je B. rekla "kako nećeš, zbog čega sam ja to loša, ti imaš 3-4 žene", na što joj je on odgovorio "znam za jednu, a ako ti odgovara imam i 4-5". Potom ga je B. zaustavljala na kafu, što je on odbio, jer je bila pod dejstvom alkohola, a zatim ustao i krenuo da ide, jer je već bio otpočeo oštriji razgovor medju njima. U tom trenutku  nastala je prepirka medju njima koja je trajala nekih 15 minuta, nakon čega je ponovo krenuo da ide, ali ga je B. zaustavljala, nije mu dala da ide, iako joj je rekao da ima obaveza, da bi mu u jednom trenutku rekla "stani, stani, sjedi tu oću jednu salatu da napravim", nakon čega je prišla radnom stolu, otvorila jednu fioku i izvadila nož, koji je držala u desnoj ruci za dršku sa oštricom okrenutom prema dolje, govoreći mu "e sad ćeš da vidiš što ću da napravim". Plašeći se da B. nešto  ne učini sebi, blago je ustao i uhvatio je lijevom rukom za ruku u kojoj je držala nož, kada je nastalo čupanje izmedju njih dvoje. B. je vikala "pusti me, pusti me", dok je on njoj govorio "pusti taj nož, ostavi ga". U tom čupanju, B. ga je ujela za zglob lijeve ruke i odgrizla mu parče mesa, nakon čega je on uspio da joj otme nož drugom rukom. Tada se B. odbila od njega, dok je on nož sklonio na frižider koji se nalazio sa njegove desne strane. Potom mu je B. rekla da uzme margarin i namaže ožiljak na zglobu, što je on i učinio, kako bi mu se manje poznavalo, ali su na margarinu ostale dlake sa ruke, pa je uzeo onaj isti nož i skinuo dio margarina iz pakovanja, a zatim jednim peškirom očistio nož, ili ga je oprao nije bio siguran i vratio ga na isto mjesto odakle ga je uzeo da ga B. ne bi dohvatila. Zatim je kritikovao B. što je to uradila, odnosno što ga je ugrizla, pokušavajući da je smiri, povladjujući joj. Nakon 5 minuta  pošto se B. smirila, krenuo je da ide,  govoreći joj da ga više ne zove, ali se ona ponovo naljutila, skočila put fioke, odakle je izvadila drugi nož, držeći ga sa upravljenom oštricom prema njemu, govoreći mu "nemoj da mrdaš". Pitao je B. šta planira, hoće li da udari na njega ili sebe, zbog čega je uzela nož, na što mu je ona rekla "ako mrdneš tebe ću udariti". Pitao je B. "bi li to stvarno uradila", na što mu je odgovorila da bi. Ubjedjivao je da to </span><span class="span1">ne radi nekih pola minuta, a zatim krenuo rukom prema njoj da joj uzme nož i u tom trenutku B. ga je nožem udarila u gornji dio stomaka. U početku je mislio da ga nije probolo jer nije osjećao bol, ali je potom vidio da je majica probodena, pa je zavrnuo i vidio ranu širine 2-3 cm, koja je bila poprilično "zinula". Kako nije osjećao bolove mislio je da rana nije duboka, pa je razmišljao da li da ide u hitnu ili ne. Vidio je da je B. odmah bacila nož i izgubljeno gledala u ranu, za vrijeme dok se on premišljao šta da radi, jer ga je bilo sramota, pa je razmišljao da ide u Budvu ili Ulcinj da zašije ranu, samo da ne ide u Bar. Zatim je ušao u kupatilo i pogledao se u ogledalo, nakon čega je vidjevši da je blijed, shvatio da je ozbiljnije povrijedjen, zbog čega se vratio u sobu i rekao B. da moraju da idu u hitnu. Nije htio da B. ostavi samu u stanu plašeći se da može nešto sebi učiniti. Vidio je, da su njene pantalone bile krvave, pa joj je rekao da se presvuče. Potom su sišli ispred zgrade, gdje je bio parkiran njegov motor. Krenuli su u pravcu hitne, odnosno Urgentnog centra. Usput su se dogovorili da u bolnici kažu da je pao sa motora, jer nije htio B. da tereti. Po dolasku u bolnicu pitali su ga što je bilo i on je podigao majicu i pokazao im ranu, govoreći da je pao s motora na neku ogradu i povrijedio se, dok su B. sklonili odatle. Svjedok oštećeni je dalje naveo i objasnio, da je sa optuženom P. B. bio u emotivnoj vezi, ali da nije živio u njenom stanu, već je s vremena na vrijeme posjećivao, te da je B. znala da je on oženjen i da ima djecu i da živi sa suprugom i djecom u porodičnoj kući. Dalje je naveo, da B. nikada nije vodio kući, ali da je sa njom odlazio u Beograd par puta kod njenih, gdje je upoznao B. majku, brata i sestru, s tim što nije obećavao B. brak, osim što joj je možda u zezanju tako nešto govorio, kada bi ga ona pitala bi li se ženio, na što joj je on odgovarao "bih, ali mi neda žena". Objasnio je, da su u momentu kada ga je B. ubola nožem u stomak oboje bili u stojećem položaju, s tim što se B. nalazila sa njegove lijeve strane na udaljenosti oko metar-metar ipo, sa koje razdaljine je krenula prema njemu i ubola ga, te da u tom trenutku medju njima nije bilo nikakve prepirke. Objasnio je, da je B. privukla njegovu ruku i ugrizla ga. Nije želio da ogovori da li je sa B. imao seksualne odnose, obzirom da je oženjen čovjek, navodeći, da su bili drugovi, prijatelji i da je B. posjećivao, s tim što njegova supruga nije znala za njegovu vezu sa P. B..</span>
</p>
<p>&nbsp;</p>
<p>
<span class="span1">Na glavnom pretresu svjedok oštećeni je ponovio svoj iskaz iz prethodnog postupka, s tim što nije mogao da objasni na koji način je B. držala nož, i da li je sa tim nožem zamahnula navodeći, da je u trenutku kada joj je prilazio, ona ispružila ruku u kojoj je držala nož i ubola ga. Kao oštećeni nije se pridružio krivičnom gonjenju protiv oštećene, niti je u odnosu na nju postavio imovinsko pravni zahtjev.</span>
</p>
<p>&nbsp;</p>
<p>
<span class="span1">Iz sadržine Zapisnika o uvidjaju Uprave policije CB Bar, Ku.br. 150/15 od 26.05.2015. godine, proizilazi, da je isti sačinjen povodom dogadjaja koji se dogodio dana 25.05.2015. godine, na štetu H. R. iz B.... Iz zapisnika dalje proizilazi, da je lice mjesta stan vlasništvo C. N. iz Podgorice, koji se nalazi u ulici M... T..., ulaz broj ..., a koji stan je koristilo lice P. B.. Uvidjajem na licu mjesta, u kuhinjskom elementu u dnevnom boravku u prvoj fioci, iznad koje se nalazi TV uredjaj pronadjen je u plastičnoj posudi kuhinjski nož, na čijem se drvenom rukohvatu uočavaju tragovi crvene boje nalik na krv, kao i na sječivu u blizini rukohvata, te tragovi providne tečnosti, koja najvjerovatnije potiče od vode. Dok je na kuhinjskom elementu u dijelu gdje se spajaju dvokrilni dio i dio sa fiokama uočeni obrisi crvene tečnosti nalik na krv. Na podu, tačnije tepihu u dnevnom boravku na dijelu ispred navedenih kunjihskih elemenata na udaljenosti od oko 40 cm od istih, uočeni su tragovi crvene tečnosti nalik na krv u vidu kapljica, kao i na kvaki vrata dnevnog boravka, dok su u spavaćoj </span><span class="span1">sobi u ormaru u desnom dijelu u prvoj polici od poda pronadjene ženske bijele bermude, na kojima su uočeni tragovi crvene tečnosti nalik na krv u vidu kapljica i peškir bijele boje, pronadjen na dvosjedu sa tragovi crvene tečnosti nalik na krv. Navedeni tragovi su fiksirani, fotografisani i izuzeti radi daljih vještačenja, a kako to proizilazi i iz Izvještaja o uzrokovanju tragova sa lica mjesta broj knjige uvidjaja 399/15 od 25.05.2015. godine. Izgled lica mjesta i materijalnih tragova pronadjenih prilikom vršenja uvidjaja, prikazan je i u fotodokumentaciji CB Bar broj 399/15 od 25.05.2015. godine, u koji je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine Službene zabilješke Uprave policije CB Bar, od 25.05.2015. godine, sačinjene od strane ovlašćenih policijskih službenika H. A. i Č. S., proizilazi, da su imenovani službenici policije, dana 25.05.2015. godine, oko 22,40 časova, upućeni od strane dežurne službe CB Bar u Opštu bolnicu u Starom Baru, gdje se prijavilo radi ukazivanja pomoći jedno lice sa ubodnom ranom u predjelu stomaka, te da su dolaskom na lice mjesta na prijemnom odjeljenju bolnice utvrdili, da se radi o licu H. R. iz B..., dok su u hodniku ispred operacionog bloka bolnice zatekli lice P. B. iz B....</span>
</p>
<p>&nbsp;</p>
<p>
<span class="span1">Iz sadržine Potvrde o privremeno oduzetim predmetima Uprave policije CB Bar, Ku.br. 150/15 od 26.05.2015. godine, proizilazi, da je od optužene P. B. privremeno oduzet jedan mobilni telefon marke "Samsung" sa SIM karticom za broj 067/....</span>
</p>
<p>&nbsp;</p>
<p>
<span class="span1">Iz sadržine Potvrde o vraćanju privremeno oduzetih predmeta CB Baru Ku.br. 150/15 proizilazi, da su licu H. A. vraćeni privremeno oduzeti predmeti i to: mobilni telefon marke "Nokia" crne boje, sa SIM karticom za nepoznati broj i mobilni telefon marke "Iphone", u kojem se nalazila SIM kartica za nepoznati broj.</span>
</p>
<p>&nbsp;</p>
<p>
<span class="span1">Iz sadržine Zapisnika CB Bar broj 081613 od 26.05.2015. godine, o izvršenoj kontroli prisustva alkohola u organizmu kod optužene P. B. proizilazi, da je alkotestom marke "dreger" dana 26.05.2015. godine, u 00,43 časova, konstatovano prisustvo alkohola u organizmu optužene u koncentraciji od 0,58 g/kg. </span>
</p>
<p>&nbsp;</p>
<p>
<span class="span1">Iz sadržine Nalaza i mišljenja sudskog vještaka medicinske struke dr. K. N. od 23.06.2015. godine, proizilazi, da je vještak na osnovu medicinske dokumentacije Opšte bolnice B... O... u B...-Odjeljenja hirurgije broj protokola 2060, istorije bolesti Odjeljenja opšte hirurgije, na ime oštećenog H. R., a u koju medicinsku dokumentaciju je sud izvršio uvid na glavnom pretresu, utvrdio, da je oštećeni H. R. u predmetnom dogadjaju zadobio ubodnu ranu-ubodinu, čiji ulazni otvor je bio promjera 2,5 x 0,3 cm i nalazio se u predjelu desne polovine prednjeg trbušnog zida, na 2 cm udesno od središnje uzdužne linije, prednjeg trbušnog zida i na 4 cm ispod desnog rebarnog luka, a koji ulazni otvor se nastavljao prodorom ubodine kroz kožu, potkožno meko tkivo, mišiće i zidnu potrbušnicu prednjeg trbušnog zida, kroz trbušnu duplju, kroz opornjak poprečnog debelog crijeva, prednji zid početnog-vodoravnog dijela donjeg dijela dvanaesto-palačnog crijeva, lumen početnog-vodoravnog dijela donjeg dijela dvanaesto-palačnog crijeva, zadnji zid početnog-vodoravnog dijela donjeg dijela dvanaesto-palačnog crijeva i zid donje šuplje vene, a koji zid je prodor ubodine zahvatio u dužini od 1,5 cm, sa posljedičnim krvarenjem i prisustvom krvi u trbušnoj duplji. Pravac prodora ubodine je bio od naprijed ka nazad. Vještak je navedenu povredu u vrijeme nanošenja kvalifikovao kao tešku tjelesnu povredu opasnu po život, koja povreda je nanešena djestvom šiljka aktivno zamahnutog mehaničkog oružja. </span>
</p>
<p>&nbsp;</p>
<p>
<span class="span1">Iz sadržine nalaza i mišljenja istog vještaka od 30.06.2015. godine, a koji nalaz je dat na osnovu medicinske dokumentacije na ime optužene P. B. i to izvještaja ljekara jedinice za hitnu medicinsku pomoć Doma zdravlja u Baru od 26.05.2015. godine, u koju dokumentaciju je sud izvršio uvid na glavnom pretresu, utvrdjeno je, da je optužena P. B. u predmetnom dogadjaju zadobila oguljotinu kože u predjelu ispod pupka promjera 2 x 1 cm, a koja povreda se u vrijeme nanošenja kvalifikuje kao laka tjelesna povreda, nanešena navjerovatnije dejstvom nokta od strane druge osobe, ili dejstvom tupine aktivno zamahnutog mehaničkog orudja, u što bi spadala pesnica ili slično. Nadalje iz nalaza se utvrdjuje, da je optužena P. B., osim navedene povrede zadobila i crvenilo kože u predjelu prednje strane grudnog koša promjera 10 x 4 cm, koje crvenilo samo za sebe ne predstvlja tjelesnu povredu, a koje je najvjerovatnije nastalo dejstvom tupine aktivno zamahnutog mehaničkog orudja, u šta bi spadalo pesnica i slično, s tim što se ne može isključiti mogućnost, da je crvenilo nastalo i kao posljedica stiskanja-pritiskanja grudnog koša optužene.</span>
</p>
<p>&nbsp;</p>
<p>
<span class="span1">Saslušan na glavnom pretresu vještak sudske medicine dr. K. N. je u cjelosti ostao pri pisanim nalazima i mišljenjima, s tim što je dodao i objasnio, da je sila koja je djelovala u konkretnom slučaju bila jakog inteziteta, imajući u vidu, broj anatomskih struktura kroz koje je sječivo noža prošlo, te činjenice da su koža i potkožno meko tkivo u predjelu prednjeg trbušnog zida veoma čvrsti i elastični. Dalje je objasnio, da su se oštećeni  i lice koje je zadalo ubodinu nalazili najvjerovatnije uspravnom položaju svojih tijela okrenutim licem u lice jedno drugom, dok je pravac prodora ubodine bio skoro idealno od naprijed ka nazad, odnosno, vodoravan što znači, da nije bilo skretanja sječiva noža u lijevu ili desnu stranu, a što opet ukazuje, da je lice koje je zadalo ubod nožem, taj nož držalo u šaci sa sječivom okrenutim naprijed u odnosu na šaku, odnosno od palca ka gore. Vještak je dalje naveo i objasnio, da sama lokalizacija ubodine nije dovoljna za utvrdjivanje činjenice u kojoj ruci se nalazi nož, a pod pretpostavkom, da se nož nalazio u desnoj ruci, lice koje je zadalo ubodnu ranu, nalazilo se licem okrenutom ka oštećenom malo udesno, posmatrano iz perspektive oštećenog, a pod pretpostavkom, da je nož držalo u lijevoj ruci, onda se to lice u odnosu na oštećenog nalazilo u idealnom položaju naspram oštećenog. Dalje je objasnio, da konstatacija u nalazu, da je ubodna rana nastala aktivno zamahnutim mehaničkim oružjem, ne podrazumijeva da je došlo do zamahivanja, već se u sudskoj medicini koristi, kako bi se objasnilo da nije došlo do nabadanja lica koje je povrijedjeno na nož koji je pasivno držan u ruci.</span>
</p>
<p>&nbsp;</p>
<p>
<span class="span1">Vještak je dalje naveo i objasnio, da crvenilo koje je konstatovano kod optužene P. B., može biti fiziološko, usljed stida, zajapurenosti, fizičke aktivnosti i slično, a može biti i morboznog porijekla, tj. kada crvenilo nastaje usljed bolesti (osipnih groznica, brojnih oboljenja kože, alergije i slično) i može biti posljedica povrijednog porijekla, usljed povredjivanja agenasa, usljed djelovanja toplote na kožu, udara struje, izloženost radijaciji, te hemijskim agensima, a može biti i posljedica i mehaničkog dejstva. Samo crvenilo podrazumijeva da nije došlo do povrede struktura kože, pa ni krvnih sudova, već se radi o prostoj "našikanosti" krvi u krvnim sudovima kože, koje takodje može biti prouzrokovano dejstvom tupine mehaničkog orudja, udarom ili stiskanjem, ali je to crvenilo uvijek prolaznog karaktera i nestaje nakon par sati, zbog čega se u sudskoj medicini ono ne tretira kao tjelesna povreda. Vještak je zaključio, da je crvenilo posljedica minimalnog inteziteta sile, koji nije bio dovoljan da proizvede </span><span class="span1">povredu, s tim što nije mogao isključiti, da je crvenilo kod optužene nastalo kao posljedica stiskanjem grudnog koša, ali ne i vrata.</span>
</p>
<p>&nbsp;</p>
<p>
<span class="span1">Nakon što je vještaku od strane Suda dat na uvid zapisnik o izvršenoj kontroli alkohola u organizmu CB Bar od 26.05.2015. godine, na osnovu kojeg je kod optužene P. B. ustanovljena koncentracija alkohola u krvi od 0,58 g/kg, vještak je objasnio, da je alkotestiranje vršeno na osnovu koncentracije alkohola u izdahnutom vazduhu, te da se rezultati alkotestiranja na takav način ne mogu uzimati kao dokaz, da li je jedno lice bilo u alkoholisanom stanju ili ne, već se samo orjentaciono može utvrditi, da li je neko lice konzumiralo alkohol ili nije. </span>
</p>
<p>&nbsp;</p>
<p>
<span class="span1">Sud je nalaze i mišljenja stalnog sudskog vještaka sudske medicine, te njegovo usmeno izjašnjenje na glavnom pretresu cijenio kao stručane, jasne, objektivne, zasnovane na pravilima struke i nauke, pa je iste u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Izvještaja o DNK vještačenja Forenzičkog centra u Danilovgradu broj 1851/15 utvrdjuje se, da je tom centru na vještačenju dostavljeno: kuhinjski nož sa drvenim rukohvatom, pronadjen u radnom stolu u kuhinji stana u kojem se desio predmetni dogadjaj, trag crvene boje nalik na krv, pronadjen na radnom stolu u kuhinji, trag crvene boje nalik na krv pronadjen na rukohvatu kvake na vratima dnevnog boravka sa unutrašnje strane, bermude bijele boje marke "Ministar Jeans" sa tragovima crvene boje nalik na krv, pronadjeni u ormaru spavaće sobe, peškir bijele boje sa tragovima crvene boje nalik na krv pronadjen u spavaćoj sobi i nesporni uzorak biološkog materijala oštećenog H. R.. Na osnovu izvršenih DNK analiza, seroloških analiza i uporedjivanjem dostavljenog biološkog materijala sa nespornim DNK profilom oštećenog H. R. utvrdjeno je, da je na kuhinjskom nožu, trag crvene boje nalik na krv, izuzet sa radnog stola u kuhinji, trag crvene boje nalik na krv pronadjen na rukohvatu kvake, trag crvene boje na bijelim bermudama i peškiru, predstavlja krv ljudskog porijekla, pri čemu rezultati DNK analize daju ekstremno jaku podršku hipotezi, da krv potiče od oštećenog H. R., dok je na rukohvatu kuhinjskog noža utvrdjeno prisustvo biološkog materijala od najvjerovatnije dvije osobe, pri čemu rezultat DNK analize daje ekstremno jaku podršku, da su optužena P. B. i oštećeni H. R. donori biološkog materijala.</span>
</p>
<p>&nbsp;</p>
<p>
<span class="span1">Sud je izvještaj o vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Izvještaja o trasološkom vještačenju Forenzičkog centra u Danilovgradu broj 1852/15 utvrdjuje se, da je tom centru na vještačenje dostavljena garderoba oštećenog H. R. i to: majica kratkih rukava plave boje marke "Nike" veličine "XL", na kojoj majici je na prednjoj strani uočeno jedno mehaničko oštećenje na 31,5 cm od donje ivice majice i 26 cm od lijevog šava prednje i zadnje pole, relativne veličine 2,5 cm, dok je na donjem dijelu trenerke oštećenog nijesu uočena mehanička oštećenja. Tom centru je na vještačenje dostavljen i kuhinjski nož sa drvenom drškom marke "Imra Zemun", ukupne dužine 29 cm, dužine sječiva 16 cm i širine 2 cm. Trasološkom analizom oštećenja na prednjoj poli majice kratkih rukava oštećenog utvrdjeno je, da je isto nastalo usljed prolaska tvrdog i oštrog predmeta, sa sječivom nalik na nož, a koje oštećenje je moglo nastati i od noža koji je bio predmet vještačenja.</span>
</p>
<p>&nbsp;</p>
<p>
<span class="span1">Sud je izvještaj o vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz sadržine Nalaza i mišljenja komisije vještaka od 18.01.2016. godine, u sastavu prof. dr S. M. neuropsihijatar, dr G. Ž. psihijatar i S.ć I. B. psiholog, koji su obavili sudsko psihijatrijsko vještačenje optužene P. B., utvrdjeno je, da je optužena osoba prosječnih inelektualnih sposobnosti, koja ne boluje od trajne duševne bolesti, niti pokazuje simptome težeg duševnog poremećaja. Procjenjujući stanje svijesti optužene u vrijeme izvršenja krivičnog djela, a na osnovu podataka iz sudskog spisa i neposrednog pregleda optužene u ZIKS-u, vještaci su utvrdili, da su okolnosti krivičnog djela za optuženu bilo izrazito stresogene, obzirom, da je ista u dužem vremenskom periodu bila izložena subjektivnom osjećaju omalovažavanja, permanentnim ulivanjem neizvjesnosti za svoju sudbinu, a što je kod iste izazvalo osjećaj neuzvraćenih emocija i posjedovanja od strane oštećenog, odnosno, u periodu emotivne veze optužene sa oštećenim, ista je bila u stanju fizičkog i emocionalnog iscrpljivanja sa subjektivnim osjećajem poniženja njene ličnosti. Analizirajući pretdeliktni period, odnosno potvrdjivanjem sumnji optužene od strane druge osobe, da oštećeni vodi dvostruki emocionalni život sa dvije žene, te da ima troje djece i njeno suočavanje sa realnošću je kod optužene podiglo prag nepovjerenja i neizvjesnosti, uz osjećaj promašenog života u budućnosti, sa narastajućom intrapsihičkom tenzijom u vidu napetosti i anksioznosti, dok je neposredno prije preduzimanja radnji izvršenja djela došlo do verbalnog sukoba izmedju optužene i oštećenog, pa i fizičkog kontakta, koji se ogledao, otimanjem oko noža, ugriza ruke oštećenog i daljim verbalnim raspravama i kritikama koje su bile upućene optuženoj od strane oštećenog. Provokativno ponašanje oštećenog u smislu dvostruko emocionalnog života, nerazriješene partnerske relacije, ambivalentnog emotivnog stava oštećenog prema optuženoj, sa nerealnim iščekivanjima i subjektivnim osjećajem ponižavanja kod optužene u pretdeliktnom periodu, predstavlja faktor koji je kod iste uzrokovao stanje napetosti i neizvjesnosti u dužem vremenskom periodu, dok je neposredno nasilje oštećenog na verbalnom i fizičkom planu u vrijeme izvršenja krivičnog djela kod optužene, generisalo stanje afekta napetosti i razdraženosti jakog inteziteta, a samo agresivno ponašanje optužene u deliktnoj situaciji može se shvatiti kao "zadnja kap", njenog odnosa sa oštećenim. Stoga je komisija vještaka našla, da je krivično djelo psihopatološki motivisano patološkim afektom razdraženosti jakog inteziteta, koji se kvalifikuje kao privremena duševna poremećenost, zbog čega je sposobnost optužene da shvati značaj krivičnog djela, i da upravlja svojim postupcima u vrijeme izvršenja istog bila bitno smanjena, obzirom, da je u konkretnom slučaju usljed patološkog afekta došlo do kvantitativnih i kvalitativnih poremećaja svijesti koji se manifestuju u nemogućnosti racionalnog rasudjivanja i traženja izlaza iz konfliktne situacije, već je ponašanje impulsivno i polazi iz afektivno nagonske sfere i zaobilazi svjesni dio ličnosti.</span>
</p>
<p>&nbsp;</p>
<p>
<span class="span1">Predstavnik komisije vještaka prof. dr S. M. je na glavnom pretresu, u ime komisije u cjelosti ostao pri pisanom nalazu i mišljenju, s tim što je objasnio, da je trenutak zadnje kapi nastupio kod verbalnog i fizičkog kontakta optužene i oštećenog u stanu, a usljed činjenice, da je optužena u relativno dugom pretdeliktnom periodu od 11 mjeseci trajanja emotivne veze sa oštećenim, nije imala saznanja da je isti oženjen i da ima troje djece, što je saznala neposredno prije izvršenja djela. Akutna alkoholisanost optužene u vrijeme izvršenja krivičnog djela je bio pospješujući faktor promjenama u njenom ponašanju, ali imajući u vidu malu koncentraciju alkohola, ona </span><span class="span1">nije bila od uticaja na sposobnost shvatanja djela i upravljanja postupcima, jer bi i pod pretpostavkom, da optužena nije konzumirala alkohol, afektivno stanje razdraženosti bilo jakog inteziteta imajući u vidu pretdeliktni period i samu deliktnu situaciju.</span>
</p>
<p>&nbsp;</p>
<p>
<span class="span1">Sud je nalaz i mišljenje komisije vještaka, te usmeno izjašnjenje predstavnika komisije cijenio kao stručne, jasne, objektivne, zasnovane na pravilima stuke i nauke, pa je iste u cjelosti prihvatio.</span>
</p>
<p>&nbsp;</p>
<p>
<span class="span1">Iz Izvoda iz kaznene evidencije za optuženu Ministarstva unutrašnjih poslova Republike Srbije, Uprave za analitiku od 29.07.2015. godine, utvrdjuje se, da optužena P. B. nije osudjivana.</span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navode optužbe, odbrane optužene, te sve provedene dokaze kao pojedinačno, tako i u njihovoj medjusobnoj povezanosti, ovaj sud je našao da je optužena P. B. izvršila krivično djelo ubistvo na mah u pokušaju iz čl. 145. u vezi čl. 20. Krivičnog zakonika Crne Gore, na način, mjesto i u vrijeme kako je to bliže predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da su optužena P. B. i oštećeni H. R., u periodu od juna 2014. godine do 25.05.2015. godine, bili u emotivnoj vezi, te da je u periodu trajanja veze, oštećeni H. R. vodio dvostruki emocionalni život, obzirom, da je bio oženjen i otac troje djece, a da je optuženoj P. B. rekao da je razveden i otac dvoje djece, te istoj obećavao, da će sa njom sklopiti brak, pa kada je optužena dana 25.05.2015. godine, saznala da je oštećeni oženjen, da živi u porodičnoj kući sa suprugom i troje djece, u naselju B... u B..., nakon svadje sa oštećenim u iznamljenom stanu vlasništvo C. N., koji se nalazi u ul. M... T... broj ..., u B..., tokom koje svadje je oštećeni negirao da je oženjen, optužena se mašila kuhinjskog noža i sa istim ubola oštećenog u predjelu abdomena po desnoj strani ispod desnog dijela grudi, nanoseći mu tešku tjelesnu povredu opasnu po život, u vidu ubodne rane sa povredama opornjaka, poprečnog debelog crijeva, dvanaestopalačnog crijeva i povredom krvnog suda-donje šuplje vene u stomaku u dužini od 1,5 cm, sa posljedičnim krvarenjem-prisustvom krvi u trbušnoj duplji. </span>
</p>
<p>&nbsp;</p>
<p>
<span class="span1">Naprijed utvrdjeno činjenično stanje, sud je nesumnjivo utvrdio provedenim dokazima na glavnom pretresu. </span>
</p>
<p>&nbsp;</p>
<p>
<span class="span1">Činjenicu, da su optužena P. B. i oštećeni H. R., u periodu od juna mjeseca 2014. godine, do 25.05.2015. godine, bili u emotivnoj vezi, sud je nesumnjivo utvrdio, kako iz navoda odbrane optužene, tako i iskaza svjedoka oštećenog H. R.. Naime, iz navoda odbrane optužene P. B. nesumnjivo se utvrdjuje, da je tokom juna 2014. godine, ispred lokala "B..." u S... upoznala oštećenog H. R., sa kojim je najprije razmijenila brojeve telefona, da bi nakon nekog vremena počela da izlazi sa njim, što se na kraju završilo emotivnom vezom, a kako se to utvrdjuje i iz iskaza svjedoka oštećenog H. R. koji je posvjedočio, da je sa optuženom P. B. bio u emotivnoj vezi 10-11 mjeseci prije kritičnog dogadjaja, a da je istu upoznao preko drugova, da su se družeći zbližili, nakon čega je njihov odnos prerastao u emotivnu vezu.</span>
</p>
<p>&nbsp;</p>
<p>
<span class="span1">Nadalje, činjenicu da je oštećeni u periodu trajanja emotivne veze izmedju njega i optužene P. B., vodio dvostruki emocionalni život, odnosno, da je bio oženjen i otac </span><span class="span1">troje djece, sa kojima je živio u porodičnoj kući u B...-naselje B..., nesumnjivo se utvrdjuje, iz iskaza svjedoka oštećenog H. R., koji je posvjedočio, da je u periodu trajanja emotivne veze sa optuženom P. B., bio u braku sa suprugom, sa kojom je živio u porodičnoj kući u B... iz kog braka ima troje djece. Nadalje, činjenicu, da je oštećeni H. R. u toku trajanja emotivne veze sa optuženom P. B. istoj rekao, da je razveden i otac dvoje djece, te da je istoj obećavao da će sa njom sklopiti brak, za sud nesumnjivo proizilazi, iz navoda odbrane optužene P. B.. Naime, optužena je u svojoj odbrani navela, da joj je  oštećeni prilikom prvog susreta saopštio da je razveden već 6 godina, da iz tog braka ima dvoje djece koje žive sa njim, a što je bio razlog da odluči da produži svoj boravak u Crnoj Gori i iznajmi stan u B... u ul. M... T..., vlasništvo C. N., u kojem je živjela sa oštećenim, koji je u stanu boravio preko dana i jedan dio noći, nakon čega bi odlazio kući govoreći joj, da mora da ide zbog djece, kako ne bi bila sama i kako bi ih rano izjutra poveo u školu, da bi potom u septembru mjesecu 2014. godine, zajedno sa oštećenim, na insistiranje njene majke da upozna osobu sa kojom živi, otišli u B..., gdje se oštećeni upoznao sa njenom porodicom, te da su po povratku u B... nastavili zajednički život, planirajući porodicu, zajedničku djecu, s tim što joj je oštećeni govorio da će to biti moguće tek kada dođe u njegovu kuću kao supruga, jer  po njegovim običajima, obzirom  da je oštećeni bio musliman, trudna žena ne može da uđe u kuću prije braka. </span>
</p>
<p>&nbsp;</p>
<p>
<span class="span1">U ove navode odbrane optužene, sud nije imao razloga da sumnja, naprotiv i sam svjedok - oštećeni H. R. je u svom iskazu posvjedočio, da je optuženu posjećivao u iznajmljenom stanu, te da je sa njom više puta odlazio, u B..., gdje je upoznao članove porodice optužene. Međutim, sud nije mogao prihvatiti iskaz svjedoka-oštećenog, koji je negirao da je optuženoj P. B. tokom  trajanja emotivne veze obećavao brak, odnosno da je optužena sve vrijeme znala da je on oženjen, da ima djecu i suprugu, sa kojima živi. Ovo iz razloga, što su takvi navodi oštećenog H. R., za ovaj sud nelogični pa samim tim i neuvjerljivi. </span>
</p>
<p>&nbsp;</p>
<p>
<span class="span1">Ovo prvenstveno kada se ima u vidu činjenica, da je optužena sa drugaricom u Crnu Goru došla na ljetovanje, sa namjerom da ostane dvadesetak dana, te da je u tom periodu upoznala oštećenog, sa kojim je stupila u emotivnu vezu, a da je svoju odluku o ostanku u Crnoj Gori bazirala na činjenici, da joj je oštećeni prilikom prvog susreta rekao, da je razveden već šest godina, da iz razvedenog braka ima dvoje djece koja žive sa njim, pa je za sud sasvim nelogično kazivanje oštećenog, da je optužena sve vrijeme znala da je on oženjen i otac troje djece sa kojima živi u porodičnoj kući. Na ovakav zaključak suda, da optužena nije znala da je oštećeni u braku i da je otac troje djece, a ne dvoje kako joj je rekao, upućuje i ponašanje oštećenog u periodu trajanja emotivne veze. Naime, oštećeni je u relativno kratkom vremenskom periodu od započinjanja emotivne veze sa optuženom (oko 3 mjeseca), na inicijativu majke optužene, išao u Beograd da upozna njenu porodicu, što ni sam nije sporio navodeći, da je više puta sa optuženom odlazio u Beograd, gdje je upoznao njenu porodicu, kod kojih je boravio više dana zajedno sa optuženom, što je po ocjeni ovog suda, kod optužene učvrstilo uvjerenje u ozbiljnost njegovih namjera, kada je u pitanju ishod njihove emotivne veze, jer u suprotnom, da su tačni navodi oštećenog, da je optužena znala da je u vrijeme njihove emotivne veze bio u braku, ista ga zasigurno ne bi upoznavala sa svojom porodicom, niti bi oštećeni pristao na to, a pogotovo pri činjenici, da se optužena i nakon posjete oštećenog njenoj porodici u Beogradu zajedno sa njim vratila u Bar, gdje je sa oštećenim boravila sve do dana kada se desio kritični dogadjaj, što učvršćuje zaključak suda, da je optužena </span><span class="span1">opravdano mogla da vjeruje u ozbiljnost namjera oštećenog prema njoj, u pogledu ishoda emotivne veze. Konačno, navedeno ponašanje oštećenog u predeliktnom periodu i dovodeći isto u vezu sa činjenicom, da je oštećeni nakon izvršenja krivičnog djela od strane optužene, najprije odbijao da ode u bolnicu kako bi mu bila ukazana ljekarska pomoć, sve do trenutka dok mu se zdrastveno stanje nije pogoršalo, nakon čega je insistirao da prilikom prijema u bolnicu, optužena kaže da je pao sa motora i povrijedio se na neku ogradu, na što je optužena pristala, te činjenice da mu je namjera bila da ljekarsku pomoć zatraži u Budvi ili Ulcinju, a kako to sve proizilazi iz njegovog iskaza, ovaj sud nesumnjivo upućuje na zaključak, da je oštećeni takvim svojim kazivanjem htio da zaštiti svoj lični i porodični integritet obzirom, da je nakon kritičnog dogadjaja bilo očigledno da je razotkriveno njegovo ponašanje u smislu vodjenja dvostrukog emocionalnog života, čime bi bio ugrožen njegov brak, odnosno porodica, pritom pokušavajući da sve činjenice vezane za emotivnu vezu sa optuženom  relativizuje navodeći, da optuženoj nikada ozbiljno nije nudio brak, ostavljajući mogućnost da je to radio samo u šali.</span>
</p>
<p>&nbsp;</p>
<p>
<span class="span1">Nadalje, u postupku je nesumnjivo utvrdjeno, da je dana 25.05.2015. godine, u iznamljenom stanu vlasništvo C. N., koje se nalazi u B... u ul. M... T.. br. ..., došlo do svadje izmedju optužene P. B. sa jedne strane i oštećenog H. R. sa druge strane, a povodom nerazjašnjenih partnerskih odnosa, kojom prilikom se optužena, a nakon što je oštećeni negirao da je oženjen i otac troje djece, mašila kuhinjskog noža, dužine sječiva 16 cm i sa istim ubola oštećenog u predjelu abdomena po desnoj strani ispod desnog dijela grudi, nanijevši mu tešku tjelesnu povredu opasnu po život u vidu ubodne rane sa povredama opornjaka poprečnog debelog crijeva i dvanaestopalačnog crijeva i povredom krvnog suda-donje šuplje vene u stomaku u dužini od 1,5 cm sa posljedičnim krvarenjem-prisustvom krvi u trbušnoj duplji. </span>
</p>
<p>&nbsp;</p>
<p>
<span class="span1">Ovakvo utvrdjeno činjenično stanje sud je nesumnjivo utvrdio, kako iz navoda odbrane optužene, tako i iskaza svjedoka oštećenog H. R., sadržine zapisnika o uvidjaju, stručnog i objektivnog nalaza i mišljenja vješaka sudske medicine dr. K. N. i njegovog usmenog izjašnjenja na glavnom pretresu, te stručnih i objektivnih izvještaja o DNK i trasološkom vještačenju Forenzičkog centra u Danilovgradu.</span>
</p>
<p>&nbsp;</p>
<p>
<span class="span1">Naime, optužena P. B. je u svojoj odbrani kako u prethodnom postupku, tako i na glavnom pretresu navela, da je dana 25.05.2015. godine, otišla kod komšinice na kafu, koja joj je saopštila, da je sto posto sigurna da je oštećeni oženjen, odnosno da ima ženu i troje djece sa kojima živi u naselju B..., zbog čega se strašno uzbudila i počela da se trese, kojom prilikom je popila čašu ili dvije rakije kako bi se smirila, a zatim se vratila u stan, gdje ju je nakon nekog vremena pozvao oštećeni, kojem je saopštila da odmah dodje, jer moraju da razgovaraju, što je on i učinio oko 21,30 časova. Po dolasku oštećenog pitala ga je, da li je razveden ili nije, zbog čega je on odmah počeo da viče, govoreći joj, da joj je sto puta rekao da je razveden i da više nema što da priča, na što mu je ona odgovorila da zna da je oženjen, te da je ružno to što je lagao i držao u zabludi vezano za brak, da bi u jednom trenutku iz fioke uzela nož, sa kojim je u stomak ubola oštećenog. Optužena u svojoj odbrani nije sporila činjenicu i da je prethodno ugrizla oštećenog za podlakticu ruke, te da je nakon povredjivanja, pala na koljena pred oštećenim i počela da mu se izvinjava, a zatim uzela jedan peškir i pritisnula ranu, tražeći od oštećenog da odmah krenu u bolnicu, što je on u početku odbijao.  </span>
</p>
<p>&nbsp;</p>
<p>
<span class="span1">Nadalje, iz iskaza svjedoka oštećenog H. R. nesumnjivo se utvrdjuje, da ga je kritičnog dana, telefonom više puta pozivala optužena P. B., kojoj se u početku nije mogao javiti, obzirom da je bio zauzet, sve do trenutka dok ga nije pozvala sa njemu nepoznatog broja 067 mreže, kada mu je B. u razgovoru saopštila da se nalazi kod babe (komšinice) pitajući ga kada će doći, na što je on odgovorio da ne može odmah, jer mu je tu jedan prijatelj. Dalje je naveo, da je oko 22,00 sata, došao u stan kod B. i odmah po ulasku, po izrazu njenog lica primijetio da nešto nije u redu, pa je pomislio da je optužena pila alkohol, što je ona negirala, nakon čega ga je pitala da joj pomogne vezano za nabavku nekih kozmetičkih preparata, što je on odbio, a na što je optužena reagovala govoreći mu "kako nećeš, zbog čega sam ja loša, ti imaš 3-4 žene", nakon čega je nastala prepirka medju njima koja je trajala 15 minuta i kada je krenuo da izadje iz stana, optužena ga je zaustavila i nije mu dala da ide, nakon čega je prišla radnom stolu, otvorila jednu fioku i izvadila nož, koji je držala u desnoj ruci sa oštricom okrenutom prema dolje, govoreći mu "e sad ćeš da vidiš šta ću da napravim", pa je on plašeći se da optužena nešto ne učini sebi, ustao, uhvatio je lijevom rukom za ruku u kojoj je držala nož, nakon čega je nastalo čupanje izmedju njih dvoje, u kom čupanju ga je optužena ujela za zglob lijeve ruke i odgrizla mu parče mesa, u kom trenutku je uspio da joj otme nož, nakon čega se optužena odbila od njega. Potom je pokušao da smiri situaciju povladjujući optuženoj, da bi pet minuta nakon prvog dogadjaja, ponovo krenuo da ide, govoreći optuženoj da ga više ne zove, zbog čega se ona ponovo naljutila, a potom skočila i iz fioke izvadila drugi nož i oštricu tog noža okrenula prema njemu, govoreći "nemoj da mrdaš, ako mrdneš udariću te". Ubjedjivao ju je nekih pola minuta da to ne radi, a zatim krenuo rukom prema njoj da joj otme nož, u kom trenutku ga je optužena nožem ubola u gornji dio stomaka. U početku nije znao da je uboden, jer nije osjećao nikakav bol, ali je primijetio da mu je majica pocijepana, pa je zavrnuo i primijetio ranu širine 2-3 cm. Potom je vidio B., koja je odmah bacila nož i izgubljeno gledala u ranu, da bi nakon nekog vremena shvatio da je ozbiljno povrijedjen i rekao optuženoj da moraju da idu u hitnu, zahtijevajući od nje da i ona krene sa njim, plašeći se da ona sebi nešto ne učini, s tim što je prethodno od nje zatražio, da se presvuče, obzirom da su joj pantalone bile krvave.</span>
</p>
<p>&nbsp;</p>
<p>
<span class="span1">Dakle, na osnovu navoda odbrane otpužene P. B., te iskaza svjedoka oštećenog H. R., nesumnjivo se može zaključiti, da je kritičnom prilikom, u iznamljenom stanu, vlasništvo C. N., oko 22,00 sata, najprije došlo do verbalnog sukoba izmedju optužene i oštećenog, a da je povod tog sukoba bila činjenica, da je optužena P. B. neposredno prije toga saznala, da je oštećeni oženjen i otac troje djece sa kojima živi u porodičnoj kući u naselju B..., a kako to proizilazi iz navoda odbrane otpužene, te da tokom tog verbalnog sukoba, a nakon što joj je oštećeni uporno negirao da je oženjen, iz fioke uzela kuhinjski nož i sa istim ubola oštećenog u predjelu stomaka.  </span>
</p>
<p>&nbsp;</p>
<p>
<span class="span1">Ovakvo činjenično stanje, potvrdjuje se i sadržinom zapisnika o uvidjaju Uprave policije CB Bar od 26.05.2015. godine, iz kojeg je sud nesumnjivo utvrdio, da se predmetni dogadjaj desio u stanu vlasništvo C. N. iz Podgorice, koji se nalazi u B..., u ul. M... T... br. ..., te da je na licu mjesta pronadjen jedan kuhinjski nož, na čijem su drvenom rukohvatu i sječivu uočeni tragovi crvene boje nalik na krv, dok su na podu, u dnevnom boravku uočeni kapljičasti tragovi krvi, a u spavaćoj sobi u ormaru u desnom dijelu pronadjene ženske bijele bermude, sa tragovima tečnosti nalik na krv u vidu kapljica i peškir bijele boje, za koje tragove je stručnim i objektivnim DNK </span><span class="span1">vještačenjem utvrdjeno, da potiču od krvi oštećenog H. R., dok  je na rukohvatu kuhinjskog noža utvrdjeno prisustvo biološkog materijala optužene P. B..</span>
</p>
<p>&nbsp;</p>
<p>
<span class="span1">Da je oštećeni H. R. u predmetnom dogadjaju zadobio tešku tjelesnu povredu opasnu po život, te vrstu i mehanizam nastanka te povrede, sud je na nesumnjiv način utvrdio, iz stručnog i objektivnog nalaza i mišljenja vještaka sudske medicine dr. K. N. i njegovog usmenog izjašnjenja na glavnom pretresu, iz kojih nesumnjivo proizilazi, da je oštećeni u  predmetnom dogadjaju zadobio ubodnu ranu-ubodinu, čiji je ulazni otvor bio promjera 2,5 x 0,3 cm i nalazio se u predjelu desne polovine trbušnog zida na 2 cm uzdužno od središnje linije prednjeg trbušnog zida i na 4 cm ispod desnog rubarnog luka, a koji ulazni otvor se nastavlja prodorom ubodine kroz kožu, potkožno meko tkivo, mišiće prednjeg trbušnog zida, trubušnu duplju, kroz opornjak poprečnog debelog crijeva, prednji zid donjeg dijela dvanaestopalačnog crijeva i zida donje šuplje vene, koji zid je prodor ubodine zahvatio u dužini od 1,5 cm, sa posljedičnim krvarenjem i prisustvom krvi u trbušnoj duplji, sa pravcom prodora ubodine od naprijed ka nazad, a koju povredu je u vrijeme nanošenja kvalifikovao kao tešku tjelesnu povredu opasnu po život, nanešenu dejstvom šiljka aktivnog zamahnutog mehaničkog orudja silom jakog inteziteta, kada su se optužena i oštećeni nalazili u uspravnom položaju, okrenutim licem u lice jedno prema drugom, odnosno, kada se optužena nalazila blago udesno u odnosu na oštećenog, gledano iz njegove perspektive. Saglasno utvrdjenju vještaka sudske medicine, stoje i činjenice utvrdjene trasološkim vještačenjem, iz kojeg nesumnjivo proizilazi, da je na prednjoj poli majice kratkih rukava plave boje marke "Nike" vlasništvo oštećenog H. R., uočeno mehaničko oštećenje relativne veličine 2,5 cm na 31,5 cm od donje ivice majice i 26 cm od lijevog šava prednje i zadnje pole, upravo u predjelu gdje je po vještaku sudske medicine lokalizovana povreda kod oštećenog u vidu ubodne rane, a za koje oštećenje je utvrdjeno, da je nastalo usljed prolaska tvrdog i oštrog predmeta sa sječivom, a koje oštećenje je moglo nastati i od predmetnog noža, čija širina sječiva je 2 cm, što je takodje utvrdjeno trasološkim vještačenjem predmetnog noža.</span>
</p>
<p>&nbsp;</p>
<p>
<span class="span1">Sud je kao neosnovane cijenio navode odbrane optužene, da je povredjivanju oštećenog prethodilo i njegovo fizičko nasilje prema njoj, a koje se ogledalo u tome, da je oštećeni H. R. tokom verbalnog sukoba u stanu 2-3 puta ošamario i udario po glavi, što je bio razlog, da ga ona ugrize za podlakticu ruke, a zatim i ubode nožem kako bi ga spriječila da je i dalje napada, odnosno, kako je to objasnila na glavnom pretresu, oštećenog je ugrizla za ruku, nakon što je on s ledja uhvatio i stiskao rukama za vrat, obzirom, da su takvi navodi odbrane nijesu potvrdjeni dokazima provedenim u postupku. Nasuprot citiranim navodima odbrane optužene, oštećeni H. R. u svom iskazu negira da je tokom verbalnog sukoba došlo i do fizičkog kontakta sa optuženom, osim, u dijelu kada je upotrebom sile oduzeo nož optuženoj, kojom prilikom ga je ista i ugrizla za zglob šake lijeve ruke. Nadalje, na neosnovanost odbrane optužene u tom dijelu upućuje i činjenica, da je vještak sudske medicine na osnovu medicinske dokumentacije-izvještaja ljekara hitne medicinske pomoći u Baru na ime optužene utvrdio, da je ista u predmetnom dogadjaju zadobila jednu povredu u vidu oguljotine  kože ispod pupka promjera 2 x 1 cm, koja je kvalifikovana kao laka tjelesna povreda, a koja je po mišljenju vještaka najvjerovatnije nastala dejstvom nokta od strane druge osobe. Stoji i činjenica, da se vještak izjasnio, da je kod optužene prilikom pregleda konstatovano i crvenilo kože u predjelu prednje strane grudnog koša, a koje crvenilo, ne predstavlja tjelesnu povredu, s tim što je ostavio </span><span class="span1">mogućnost, da je isto nastalo kao posljedica stiskanja-pritiskanja grudnog koša optužene. Kod takvog stanja stvari sud nije objektivno mogao utvrditi, da je crvenilo kože u predjelu grudnog koša posljedica fizičkog nasilja oštećenog prema optuženoj, posebno kada se ima u vidu izjašnjenje vještaka sudske medicine na glavnom pretresu, da je isto moglo nastati kao posljedica fizioloških reakcija organizma ili bolesti, a sama lokalizacija crvenila ne odgovara načinu primjene fizičkog nasilja od strane oštećenog, kako ga je optužena opisala u svojoj odbrani, jer na ličnom dijelu glave i vratu prilikom pregleda, nijesu uočene bilo kakve povrede. </span>
</p>
<p>&nbsp;</p>
<p>
<span class="span1">Takodje, za sud je neprihvatljiv i iskaz svjedoka oštećenog H. R., u dijelu u kojem navodi, da je do verbalnog sukoba izmedju njega i optužene došlo iz razloga, što je odbio da pomogne optuženoj u nabavci nekih kozmetičkih preparata, već je takav iskaz oštećenog cijenio kao motivisan na zaštitu ličnog i porodičnog integriteta, o čemu se sud već izjasnio u presudi. </span>
</p>
<p>&nbsp;</p>
<p>
<span class="span1">Shodno naprijed utvrdjenom činjeničnom stanju, ocjenjujući isto po ovjektivnim mjerilima, sud je utvrdio, da opisano ponašanje oštećenog u toku trajanja emotivne veze sa optuženom P. B., predstavlja teško vrijedjanje časti i ugleda optužene. Da li je optužena u vrijeme izvršenja djela bila u stanju jake razdraženosti, koja je pravni pojam, budući da ista pored psihološkog supstrata sadrži i paramedicinske elemente, procjenjuje sud na osnovu ocjene relevantnih dokaza, medju kojima i mišljenje vještaka. U konkretnom slučaju, sudski vještaci koji su obavili sudsko-psihijatrijsko vještačenje optužene su utvrdili, da je krivično djelo od strane optužene psihopatološki motivisano, patološkim afektom razdraženosti jakog inteziteta, koji je posljedica provokativnog ponašanja oštećenog u smislu vodjenja dvostrukog emocionalnog života, nerazjašnjene partnerske relacije i ambivalentnog emotivnog stava oštećenog prema optuženoj, sve u pretdeliktnom periodu, a što je kulminiralo verbalnim nasiljem od strane oštećenog neposredno prije izvršenja krivičnog djela, kada je optužena saznala da je oženjen i otac troje djece, što je oštećeni i dalje negirao. Naime, po ocjeni ovog suda, čast i ugled nekog lica mogu se teško povrijediti ne samo verbalnim uvredama ili klevetama, već i drugim postupcima, koji mogu izazvati stanje jake razdraženosti kod uvrijedjenog, u konkretnom slučaju optužene. Po ocjeni ovog suda, vodjenje dvostrukog emocionalnog života od strane oštećenog i nerazjašnjene partnerske relacije izmedju njega i optužene, obzirom, da je u toku trajanja emotivne veze bio oženjen i otac troje djece, a da je optuženoj prilikom prvog susreta saopštio, da je razveden već 6 godina, iz kog braka ima dvoje djece koja žive sa njim, a što je bio razlog da optužena odluči da ostane u Crnoj Gori, u nadi da će emotivna veza izmedju nje i oštećenog rezultirati brakom, što je oštećeni obećao, o čemu se sud prethodno izjasnio u presudi, kod optužene je prouzrokovalo stanje napetosti i neizvjesnosti u vremenskom periodu od skoro 11 mjeseci, a koje stanje je kulminiralo patološkim afektom razdraženosti i bijesa jakog inteziteta u trenutku saznanja optužene, da je oštećeni oženjen i otac troje djece, a što se desilo neposredno prije izvršenja krivičnog djela, dok je kulminacija afekta "zadnja kap" nastupila u trenutku, neposrednog suočenja oštećenog sa optuženom u iznamljenom stanu, kada je isti i pored činjenice, da je optužena saznala istinu da je oženjen, to negirao. Dakle, rezultatima dokaznog postupka, te sadržinom stručnog i objektivnog nalaza komisije vještaka koji su obavili sudsko-psihijatrijsko vještačenje optužene, sud je nesumnjivo utvrdio, da je optužena P. B. bez svoje krivice dovedena u stanje jake razdraženosti, teškim vrijedjanjem od strane oštećenog H. R. obzirom, da je isti svojim ponašanjem povrijedio čast i ugled optužene, dovodeći optuženu tokom </span><span class="span1">trajanja emotivne veze u zabludu i održavajući je u zabludi duži vremenski period, da je razveden i da će sa njom sklopiti brak, zbog čega sud zaključuje, da je optužena kritičnom prilikom postupala na mah.  </span>
</p>
<p>&nbsp;</p>
<p>
<span class="span1">Cijeneći ovakvo utvrdjeno činjenično stanje,  ovaj sud nije prihvatio pravnu ocjenu djela i optužnice, da je optužena P. B. izvršila krivično djelo ubistvo u pokušaju iz čl. 143. u vezi čl. 20. Krivičnog zakonika Crne Gore, već da su se u njenim radnjama stekli svi subjektivni i objektivni elementi bića krivičnog djela ubistvo na mah u pokušaju iz čl. 145. u vezi čl. 20. Krivičnog zakonika Crne Gore, obzirom, da je nesumnjivo utvrdjeno, da je optužena dana 25.05.2015. godine, u B... oko 22,20 časova, u iznajmljenom stanu vlasništvo C. N., u ul. M... T... br. ..., prethodno dovedena bez svoje krivice u jaku razdraženost, teškim vrijedjanjem časti i ugleda od strane oštećenog H. R., sa kojim je od juna 2014. godine, do 25.05.2015. godine, bila u emotivnoj vezi, zbog njegovog dvostrukog emocionalnog života i nerazjašnjene partnerske relacije, obzirom, da iako je oštećeni u navedenom periodu bio oženjen i otac troje djece, isti je doveo u zabludu optuženu, da je razveden i da će sa njom sklopiti brak, pa kada je optužena dana 25.05.2015. godine, saznala da je oštećeni oženjen, da živi u porodičnoj kući sa suprugom i troje djece, u naselju B... u B..., nakon svadje sa oštećenim, tokom koje je isti negirao da je oženjen, optužena je postupajući na mah pokušala da liši života oštećenog, na način što se mašila kuhinjskog noža i sa istim ga ubola u predjelu abdomena po desnoj stani ispod desnog dijela grudi, nanoseci mu tešku tjelesnu povredu opasnu po život u vidu ubodne rane. Iz okolnosti konkretnog slučaja nesumnjivo proizilazi, da je optužena bila svjesna, da ubadajući oštećenog nožem dužine sječiva 16 cm u predjelu stomaka, istog može lišiti života, pa je to i htjela, a činjenica da posljedica nije nastupila ne može se pripisati volji i htjenju optužene, već sticaju drugih okolnosti. Prilikom ocjene stanje svijesti optužene u vrijeme izvršenja krivičnog djela, sud je imao u vidu nalaz i mišljenje komisije vještaka koji su obavili sudsko-psihijatrijsko vještačenje optužene, a koji su analizom deliktne situacije utvrdili, da je sposobnost optužene da shvati značaj djela i upravlja svojim postupcima u vrijeme izvršenja krivičnog djela bila bitno smanjena usljed patološkog afekta, što znači da je optužena bila uračunljiva.</span>
</p>
<p>&nbsp;</p>
<p>
<span class="span1">Sud je cijenio i ostale dokaze provedene u postupku, pa je našao da nijesu od uticaja za drugačije presudjenje u ovoj krivičnoj stvari.</span>
</p>
<p>&nbsp;</p>
<p>
<span class="span1">Odlučujući o kazni za optuženu, sud  je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće ili otežavajuće okolnosti), pa je od olakšavajućih okolnosti na strani optužene cijenio njen raniji život, tj. neosudjivanost, a što je sud utvrdio iz izvoda iz KE za optuženu, izraženo žaljenje zbog izvršenja krivičnog djela, njen odnos prema oštećenom nakon izvršenja krivičnog djela, koji se ogledao u činjenici da mu je odmah nakon povredjivanja nožem pritekla u pomoć, što je u krajnjem rezultiralo da se oštećeni ne priduži krivičnom gonjenju, kao i činjenice da je optužena krivično djelo izvršila u stanju bitno smanjene uračunljivosti usljed patološkog afekta, u koje stanje je dovedena bez svoje krivice, dok otežavajućih okolnosti nije bilo, pa je sud u odsustvu otežavajućih okolnosti, naprijed navedene olakšavajuće okolnosti, a posebno okolnosti pod kojima je djelo izvršeno, cijenio kao naračito olakšavajuće i shodno čl. 45. st. 1. tačka 3. i čl. 46. st. 1. tačka 1. Krivičnog zakonika Crne Gore, uz činjenicu da je krivično djelo ostalo u pokušaju, a da zakon propisuje da se za </span><span class="span1">pokušaj krivičnog djela učinilac može blaže kazniti, shodno čl. 20. st. 3. Krivičnog zakonika Crne Gore, optuženoj ublažio kaznu ispod zakonom propisanog minimuma za predmetno krivično djelo i istu osudio na kaznu zatvora u trajanju od 10 (deset) mjeseci, koja kazna je po ocjeni suda srazmjerna stepenu krivice optužene i težini počinjenog krivičnog djela i da predstavlja onu kaznu kaja je nužno potrebna da se ostvari svrha kažnjavanja iz čl. 32. Krivičnog zakonika, da optužena ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Na osnovu čl. 51. Krivičnog zakonika Crne Gore, sud je optuženoj P. B. u kaznu zatvora uračunao i vrijeme provedeno u pritvoru, počev od 26.05.2015. godine, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Na osnovu čl. 75. Krivičnog zakonika Crne Gore, sud je optuženoj P. B. izrekao mjeru bezbjednosti oduzimanje predmeta i to kuhinjskog noža sa drvenom drškom marke "Imra Zemun", dužine sječiva 16 cm, kao predmeta izvršenja krivičnog djela, kako bi se otklonili stanja i uslovi da optužena ubuduće ne vrši krivična djela, u okviru opšte svrhe izricanja mjere bezbjednosti iz čl. 66. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Kako je sud optuženu oglasio krivim, to je sud, shodno čl. 226. i 229. Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 100,00 eura, koji paušal je odredjen srazmjerno složenosti postupka, dužini njegovog trajanja, te imovinskim prilikama optuženog, te da na ime troškova vještačenja po vještaku sudske medicine dr. K. N. novčani iznos od 258,5 eura, kao i nagrade i nužnih izdataka za izvršeno sudsko-psihjijatrijsko vještačenje, novčani iznos od 1045 eura, sve u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka sud odlučiti naknadno, posebnim rješenjem, po pribavljanju podataka o njihovoj visini.</span>
</p>
<p>&nbsp;</p>
<p>
<span class="span1">Na osnovu izloženog odlučeno je kao u izreci presude.    </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 04.03.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                             PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                              Predrag Tabaš </span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženoj,</span>
</p>
<p>
<span class="span1">3. Braniocu optužene,</span>
</p>
<p>
<span class="span1">4. A/A.</span>
</p>
<p>&nbsp;</p>
<p>
<span class="span1">Postupljeno, dana _____________ godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.8520833in 0.375in 1.0833334in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;keep-with-next.within-page:always;font-family:Arial;font-size:12pt;}
.s1{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>			</span>
</p>
<p class="p1">
<span class="s1">K. br. 349/12</span>
</p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>									</span>
</p>
<p class="p3">
<span>U IME CRNE GORE</span>
</p>
<p class="p4">
<span>OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda-zapisničara Draginje B., u krivičnom predmetu protiv okrivljenog B. LJ.a iz Barica, opština Bijelo Polje, zbog krivičnog djela krađa iz čl. 239 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, KT. br. 67/12 od 25. 10. 2012. godine, nakon održanog glavnog i javnog pretresa u prisustvu savjetnika u ODT-u u Bijelom Polju Š. D.e, okrivljenog B. LJ.a a u odsustvu predstavnika oštećene Elektrodistribucije u Bijelom Polju, dana 23. 04. 2013. godine,  donio je i objavio, </span>
</p>
<p class="p5"></p>
<p class="p5"></p>
<p class="p6">
<span>P R E S U D U</span>
</p>
<p class="p5"></p>
<p class="p5">
<span>	Okrivljeni B. LJ.O, JMBG ..., od oca N., majke S., rođene Z., rođen 16. 06. 1932. godine u mjestu Barice, opština Bijelo Polje, sa prebivalištem u mjestu rođenja, drž. CG, otac petoro djece, lošeg imovnog stanja, neosuđivan, </span>
</p>
<p class="p5"></p>
<p class="p6">
<span>K R I V    J E</span>
</p>
<p class="p5"></p>
<p class="p5">
<span>	-Zato što je:</span>
</p>
<p class="p5"></p>
<p class="p5">
<span> 	-U periodu od 26. 01. 2011. godine do 26. 04. 2011. godine, u mjestu Barice, opština Bijelo Polje, neovlašćeno vršio potrošnju električne energije na način što je na električnom brojilu marke "Iskra" serijskog broja 11626134, isključio jedan naponski most, tako da se nije registrovala ukupna potrošnja električne energije, te je tako oduzeo električnu energiju u vrijednosti od 431,00€, a sve u namjeri da sebi pribavi protivpravnu imovinsku korist, na štetu Elektrodistribucije u Bijelom Polju, </span>
</p>
<p class="p5"></p>
<p class="p5">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p5"></p>
<p class="p4">
<span>-pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika (Kz-a) i čl. 226, 229, 239 i 374 Zakonika o krivičnom postupku (Zkp-a),  i z r i č e,</span>
</p>
<p class="p4"></p>
<p class="p7"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p2"></p>
<p class="p5">
<span>	Kojom mu utvrđuje kaznu zatvora od 60 (šesdeset) dana i istovremeno određuje da se kazna neće izvršiti ukoliko u roku od 1 (jedne) godine ne izvrši  novo krivično djelo. </span>
</p>
<p class="p5"></p>
<p class="p5">
<span>	Okrivljeni se obavezuje da plati ovom sudu na ime paušala iznos od 30,00€, kao i na ime ostalih troškova krivičnog postupka, iznos od 60,50€, koje iznose će uplatiti na račun Budžeta Crne Gore, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih dužan dostaviti krivičnoj pisarnici ovog suda. </span>
</p>
<p class="p5"></p>
<p class="p4">
<span>Okrivljeni se istovremeno obavezuje da oštećenoj Elektrodistribuciji u Bijelom Polju, na ime neovlašćene potrošnje električne energije, uplati iznos od 431,00€, u roku od 15 dana po pravosnažnosti presude.</span>
</p>
<p class="p4"></p>
<p class="p5">
<span>	Oštećena Elektrodistribucija u Bijelom Polju, za ostvarivanje preostalog dijela postavljenog imovinsko-pravnog zahtjeva, upućuje se na parnični postupak.</span>
</p>
<p class="p4"></p>
<p class="p5"></p>
<p class="p6">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>	Optužnim predlogom Osnovnog državnog tužilaštva u Bijelom Polju, Kt. br.  67/12 od 25. 10. 2012. godine, optužen je B. LJ.o, iz Barica, opština Bijelo Polje, da je izvršio krivično djelo krađa iz čl. 239 st. 1 Krivičnog zakonika. </span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu savjetnika u ODT-u u Bijelom Polju D.e Š. i okrivljenog B. LJ.a.</span>
</p>
<p class="p5"></p>
<p class="p5">
<span>	U završnoj riječi savjetnik u ODT-u u Bijelom Polju, je izjavila da ostaje pri podnijetom optužnom predlogu, predlažući sudu da okrivljenog oglasi krivim i osudi na kaznu po zakonu. </span>
</p>
<p class="p5"></p>
<p class="p5">
<span>	Oštećena Elektrodistribucija u Bijelom Polju u krivičnoj prijavi postavila je imovinsko-pravni zahtjev na iznos od 431,95€.</span>
</p>
<p class="p5"></p>
<p class="p5">
<span>	Okrivljeni B. LJ.o, negirao je izvršenje krivičnog djela stavljenog mu na teret i svoju krivicu a u odbrani u bitnom je naveo da su radnici Elektrodistribucije tokom aprila mjeseca 2012. godine, vršili kontrolu u njegovoj kući. Naveo je da su izvršili kontrolu po cijeloj kući a zatim i kontrolu električnog brojila. Kazao je da je jedan radnik Elektrodistribucije stajao pored brojila a drugi je pisao zapisnik, nakon čega su tražili od njega da potpiše zapisnik, na šta je on odgovorio da ne vidi, zbog čega se nije potpisao. Kazao je još da ne zna da li su bili skideni naponski mostovi na električnom brojilu, međutim, zna da su i ranije radnici Elektrodistribucije vršili očitavanje stanja brojila i nikada nijesu kazali da je nešto neregularno. Ponovio je da je on vlasnik kuće u kojoj je vršena kontrola i da ne zna ko je skinuo naponske mostove na električnom brojilu.  </span>
</p>
<p class="p5"></p>
<p class="p5">
<span>	U završnoj riječi negirao je izvršenje krivičnog djela stavljenog mu na teret, navodeći još i da moli sud, da ukoliko nađe krivicu na njegovoj strani, da ga što blaže kazni. </span>
</p>
<p class="p5"></p>
<p class="p5">
<span>	Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke S. M.a i B. S.a, pročitao zapisnik o kontroli mjernog mjesta br. 108/04 od 26. 04. 2011 godine, pročitao nalaz i mišljenje vještaka elektro-struke R. G.e od 16. 09. 2012 godine i izvršio uvid u izvod iz KE na ime okrivljenog. Kako je savjetnik u ODT-u odustala od predloženog dokaza, saslušanja svjedoka N. V.a, sud je odlučio da ovaj dokaz ne izvodi cijeneći se iz već izvedenih dokaza može utvrditi činjenično stanje te da bi izvođenje tog dokaza samo vodilo odugovlačenju postupka. </span>
</p>
<p class="p5"></p>
<p class="p5">
<span>	Sud je cijenio iskaz svjedoka S. M.a koji u svom iskazu datom tokom istražnog postupka u bitnom navodi, da je dana 26. 04. 2011. godine, zajedno sa kolegom N. V.om vršio kontrolu brojila u mjestu Barice, kojom prilikom su kontrolu vršili i u kući B. LJ.a. Kazao je da su prilikom kontrole ustanovili da je na njegovom monofaznom brojilu bio isključen naponski most, usled čega se nije registrovala potrošnja električne energije na brojilu. Dalje je naveo da je primijetio i da na brojilu, nije postojao originalni šaraf za plombiranje, što je sve zapisnički konstatovano. Naveo je još da je prilikom kontrole bio prisutan vlasnik kuće B. LJ.o koji nije potpisao zapisnik, obzirom da je kazao da ne vidi.	</span>
</p>
<p class="p5">
<span>	U svom iskazu datom na glavnom pretresu ponovio je iskaz dat u istrazi dodajući da je u kontrolu u selo Barice, pošao po nalogu pretpostavljenih a prilikom kontrole kazao je da su B. LJ.u saopštili nepravilnosti koje su pronašli. Iskaz ovog svjedoka sud je u potpunosti prihvatio. </span>
</p>
<p class="p5">
<span> </span>
</p>
<p class="p5">
<span>	Sud je cijenio iskaz svjedoka B. S.a, koji u svom iskazu datom tokom istražnog postupka u bitnom navodi da zajedno sa ocem B. LJ.om živi u kući koja se nalazi u mjestu Barice. Na dan 26. 04. 2011. godine kada je vršena kontrola on nije bio kod kuće a kada je došao kući, otac mu je kazao da su dolazili radnici Elektrodistribucije. Kazao je da mu je otac B. LJ.o, pokazao zapisnik gdje je on vidio kako je konstatovano da je na brojilu isključen naponski most, zbog čega je on pošao do prostorija Elektrodistribucije, gdje su mu, kako je naveo, takođe ponovili da je na brojilu bio isključen naponski most, što je on i negirao navodeći da na brojilu postoji plomba i potrošnja se uredno registruje. Naveo je kako su mu tada kazali da na brojilu nije originalni šaraf koji treba da stoji na deklu a dodao je da on, kao i njegov otac na brojilu nijesu ništa radili. Naveo je još da je predmetno brojilo tokom 2002. ili 2003. godine bilo na baždarenju i kazao je da mu je tada radnik koji je postavljao brojilo rekao da je kratak šaraf na kojem stoji plomba pa je taj radnik ovog svjedoka pitao da li možda ima nekakav odgovarajući šaraf, pa mu je ovaj svjedok donio jedan od šarafa koji je postavljen na brojilu. </span>
</p>
<p class="p5">
<span>	U svom iskazu datom na glavnom pretresu ponovio je iskaz dat u istrazi dodajući da mu je poznato da je na električnom brojilu ugrađen nekakav šaraf koji nije originalni. </span>
</p>
<p class="p7"></p>
<p class="p5">
<span>	Iz zapisnika o kontroli mjernog mjesta br. 108/04 od 26. 04. 2011 godine proizilazi da su radnici Elektrodistribucije, dana 26. 04. 2011. godine, kontrolisali kupca B. LJ.a u čijoj kući se nalazilo brojilo marke "Iskra" broj 11626134. U zapisniku je konstatovano da je potrošač onemogućio tačno registrovanje utrošene električne energije na način što je u svom stambenom objektu na brojilu isključio naponski most, te se potrošnja električne energije nije registrovala. Takođe je konstatovano da na poklopcu brojila nije postojao odgovarajući šaraf za plombiranje. Na zapisniku postoji potpisi lica koja su izvršila kontrolu, dok u rubrici gdje je trebalo da se potpiše potrošač, stoji konstatacija "tvrdi da ne vidi".  </span>
</p>
<p class="p7"></p>
<p class="p5">
<span>	Sud je cijenio nalaz i mišljenje vještaka elektro-struke R. G.e od 16. 09. 2012. godine. U svom nalazu vještak navodi da je neovlašćena potrošnja električne energije na opisani način moguća. Na osnovu Pravila za snabdijevanje električnom energijom ("Sl. list CG" br. 54/09), to je period neovlašćene potrošnje električne energije od 26. 01. 2011. god. do  26. 04. 2011.godine, za koji period je, imajući u vidu obračunsku snagu i utrošenu energiju, potrošeno 4509 KWh, pa imajući u vidu cijenu utrošene električne energije, nadoknadu za korišćenje prenosne mreže, nadoknadu za korišćenje distributivne mreže i nadoknadu za snabdijevanje, to novčani iznos neovlašćeno potrošene električne energije iznosi 431,00€. Nalaz i mišljenje ovog vještaka sud je prihvatio obzirom da je proračun urađen za period od 3 (tri) mjeseca a shodno metodologiji obračuna sadržanoj u odredbama Pravila za snabdijevanje električnom energijom. Nalaz i mišljenje ovog vještaka i obračun za period od 3 (tri) mjeseca sud je prihvatio, obzirom da se nije moglo na drugi način tačno utvrditi vrijeme početka neovlašćene potrošnje električne energije, pa obzirom da je kontrola izvršena dana 26. 04. 2011. godine, to je shodno odredbama Pravila za snabdijevanje električnom energijom ("Sl. list CG" br. 54/09), kao dan početka neovlašćene potrošnje električne energije utvrđen 26. 01. 2011. godine. </span>
</p>
<p class="p7"></p>
<p class="p5">
<span>	Iz izvoda iz kaznene evidencije na ime okrivljenog sud je utvrdio da isti do sada nije osuđivan.  </span>
</p>
<p class="p4"></p>
<p class="p5">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 370 st. 3 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo krađa za koje je kriv.</span>
</p>
<p class="p5"></p>
<p class="p5">
<span>	Odbranu okrivljenog, njegovo negiranje izvršenja predmetnog krivičnog djela sud ne prihvata, cijeni je unaprijed smišljenom na izbjegavanje sopstvene krivice a obezvrijeđenu izvedenim dokazima. </span>
</p>
<p class="p5">
<span>	Naime, svjedok S., kao radnik Elektrodistribucije, vršio je kontrolu između ostalog i u kući okrivljenog B. LJ.a, zajedno sa kolegom N. V.om. Svjedok S. je jasno naveo da je ustanovio kako je na monofaznom brojilu u kući okrivljenog isključen naponski most, što je prouzrokovalo da se potrošnja električne energije ne registruje na brojilu. Takođe, u zapisniku koji su sačinili, jasno je navedeno upravo ono što je u svom iskazu naveo svjedok S., da je naponski most bio isključen. Svjedok B. S. - sin okrivljenog, u svom iskazu je naveo da je zapravo prilikom ugradnje brojila, navodno, postavljen neadekvatan šaraf za plombiranje koji je, kako to proizilazi iz njegovog iskaza, bio kratak. Ovi navodi jasno upućuju da je upravo zbog dimenzija šarafa bilo moguće otvoriti poklopac brojila i isključiti naponski most bez skidanja plombe, pa navodi svjedoka B. S.a, kao i okrivljenog B. LJ.a, kako radnici Elektrodistribucije, prilikom ranijih očitavanja, nijesu konstatovali nikakve nepravilnosti, upućuju upravo na zaključak da je, zbog toga što plomba nije prekidena a kod dimenzija spornog šarafa, bilo moguće skinuti poklopac brojila, isključiti naponski most bez oštećenja plombe, pa logično ni radnici koji su vršili očitavanje nijesu mogli konstatovati eventualne nepravilnosti. </span>
</p>
<p class="p5"></p>
<p class="p5">
<span>	Imajući u vidu da je okrivljeni B. LJ.o vlasnik kuće u kojoj je vršena kontrola, pa samim tim i vlasnik električnog brojila koje se nalazilo u kući, to je isti i odgovaran za stanje brojila, obzirom da je vlasnik istog, te se bez njegovog znanja, ili eventualnog odobrenja, nije mogla preduzeti radnja isključenja naponskog mosta zbog toga što u predmetnoj kući žive okrivljeni B. LJ.o i njegov sin B. S. a koji u svom iskazu, ne navodi da je eventualno on-B. Solobodan preduzeo radnju u vezi sa isključivanjem naponskog mosta. </span>
</p>
<p class="p5">
<span>	Imajući u vidu prethodno istačeno sud nije prihvatio odbranu okrivljenog, pa je iz iskaza svjedoka S.a, te pisanih dokaza izvedenih na glavnom pretresu, utvrdio činjenično stanje kao u izreci ove presude, obzirom da je na nesporan način utvrđeno da je okrivljeni B. LJ.o, neovlašćeno vršio potrošnju električne energije na način što je na električnom brojilu marke "Iskra" serijskog broja 11626134 isključio jedan naponski most, tako da se nije registrovala ukupna potrošnja električne energije, te je time, na štetu Elektrodistribucije u Bijelom Polju, oduzeo električnu energiju u vrijednosti od 431,00 eura a sve u namjeri da sebi pribavi protivpravnu imovinsku korist. Okrivljeni je na opisani način izvršio krivično djelo stavljeno mu na teret optužnim predlogom i za isto je kriv. </span>
</p>
<p class="p5">
<span>   </span>
</p>
<p class="p5">
<span>	Prema odredbi čl. 239 st. 1 Krivičnog zakonika, krivično djelo krađe se sastoji u oduzimanju tuđe pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist, okrivljeni ostvario elemente bića krivičnog djela u pitanju. </span>
</p>
<p class="p5">
<span>	Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno Pravilima za snabdijevanje električnom energijom (Sl.list CG, br.54/09), utvrđeno je da je okrivljeni u periodu od 26. 01. 2011. godine do 26. 04. 2011. godine, vršio neovlašćenu potrošnju električne energije i na taj način izvršio krađu iste, u iznosu od 431,00€.</span>
</p>
<p class="p5">
<span> </span>
</p>
<p class="p5">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao, da se radi o starijoj porodičnoj osobi, ocu petoro djece, licu lošeg imovnog stanja, koji do sada nije osuđivan, što ukazuje da nije sklon vršenju krivičnih djela, pa u nedostatku otežavajućih okolnosti, sud je mišljenja da olakšavajuće okolnosti na strani okrivljenog predstavljaju osnov za izricanje uslovne osude,  te  je okrivljenom utvrdio kaznu zatvora od 60 (šesdeset) dana, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela, cijeneći i da će se na taj način ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, te ostvariti i svrha generalne i specijalne prevencije.   </span>
</p>
<p class="p5"></p>
<p class="p5">
<span>	Shodno čl. 226 i 229 Zakonika o krivičnom postupku, odlučeno je u pogledu troškova postupka, pa je okrivljeni obavezan da na ime paušala plati sudu iznos od 30,00 €, pri čemu je sud vodio računa o složenosti i dužini trajanja krivičnog postupka, te imovinskim prilikama okrivljenog, kao i da plati troškove vještačenja po vještaku elektro struke isplaćenih iz predračunskih sredstava suda, u iznosu od 60,50€.</span>
</p>
<p class="p5"></p>
<p class="p5">
<span>	Sud je obavezao okrivljenog da na ime neovlašćene potrošnje električne energije, oštećenoj »Elektrodistribuciji« iz Bijelog Polja isplati  431,00€, obzirom da je iz nalaza i mišljenja vještaka elektro-struke  utvrđeno da je okrivljeni neovlašćeno preuzeo električnu energiju u iznosu od 431,00€. Za preostali iznos postavljenog imovinsko pravnog zahtjeva, oštećena »Elektrodistribucija« u Bijelom Polju, upućena je na parnični postupak, shodno čl. 239 Zakonika o krivičnom postupku.</span>
</p>
<p class="p5"></p>
<p class="p5">
<span>	Iz iznijetih razloga shodno čl. 374 Zakonika o krivičnom postupku , odlučeno je kao u izreci presude.</span>
</p>
<p class="p5"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p2">
<span>Dana 23. 04. 2013. godine, </span>
</p>
<p class="p2"></p>
<p class="p5">
<span>    Zapisničar,							    S u d i j a,  </span>
</p>
<p class="p8">
<span>Draginja B. s.r.			                                        Ivan Adamović s.r.</span>
</p>
<p class="p7"></p>


</body>
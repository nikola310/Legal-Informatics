<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-right:0.015277778in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1">
<span>K.br.38/13</span>
</p>
<p class="p2"></p>
<p class="p2">
<span>                                                    </span>
<!--Image link to '0.jpg' can be here--><span>                                                                                       </span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U DANILOVGRADU kao prvostepeni krivični, po sudiji Vladimiru Novoviću, uz učešće Branke N.ć kao zapisničara, u krivičnom predmetu protiv okrivljenih M.N., iz D., M.R., iz K. i M.T., iz D., koje brani B.M., adv. iz Podgorice, zbog krivičnog djela teška tjelesna povreda iz čl.151 st.1 u vezi čl.23 KZ, odlučujući po optužnici Osnovnog državnog tužilaštva iz Podgorice Kt.br.548/11 od 10.02.2011.godine, koju je na glavnom pretresu zastupao Ivan Medojević, zamjenik ODT-a iz Podgorice, nakon održanog glavnog i javnog pretresa,  dana 09.07.2013.godine u prisustvu zastupnika optužbe, okrivljenih M.N., M.R. i M.T., branioca okrivljenih adv. M. B., oštećenog K.G. i punomoćnika oštećenog adv. I.  I., donio je dana 12.07.2013.godine i istog dana javno objavio </span>
</p>
<p class="p2"></p>
<p class="p2"></p>
<p class="p3">
<span>PRESUDU</span>
</p>
<p class="p3"></p>
<p class="p3">
<span>I</span>
</p>
<p class="p4"></p>
<p class="p4">
<span>Okrivljeni M.N., od oca V. i majke L., rodjene G., rodjen ....godine u P., sa mjestom prebivališta u D. – G. bb, državljanin Crne Gore, pismen, završio srednju saobraćajnu školu,  nezaposlen, neoženjen, bez djece, srednjeg imovnog stanja, neosuđivan.   </span>
</p>
<p class="p4"></p>
<p class="p4"></p>
<p class="p3">
<span>Kriv je</span>
</p>
<p class="p3"></p>
<p class="p4">
<span>Što je:</span>
</p>
<p class="p4"></p>
<p class="p4">
<span>Dana 20.09.2010.godine, oko 22,00 časova, u mjestu Gorica b.b., opština Danilovgrad, blizu kuće oštećenog K.G., pesnicom udario u predjelu lica oštećenog K.G. nanoseći mu tešku tjelesnu povredu u vidu zajedničkog preloma lijeve jagodične kosti lica i lijeve gornjevilične kosti lica, pri čemu je bio svjestan da tako može učiniti djelo pa je na to pristao, te znao da je njegovo djelo zabranjeno.</span>
</p>
<p class="p4"></p>
<p class="p4">
<span> - čime je počinio krivično djelo teška tjelesna povreda iz čl. 151 st.1 KZ.  </span>
</p>
<p class="p4"></p>
<p class="p4">
<span>Pa ga sud primjenom citiranih zakonskih propisa, te čl. 4, 5, 15, 32, 36, 42, 45 i 46 KZ i čl.226, 229 i 374 ZKP-a </span>
</p>
<p class="p2"></p>
<p class="p3">
<span>O S U Đ U J E</span>
</p>
<p class="p3"></p>
<p class="p4">
<span>Na kaznu zatvora u trajanju od 45 (četrdesetpet) dana. </span>
</p>
<p class="p2"></p>
<p class="p4">
<span>Dužan je okrivljeni  M.N. da na ime troškova krivičnog postupka uplati budžetu Crne Gore iznos od 137,50 eura i po osnovu sudskog paušala iznos od 30,00 eura, a sve u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Na osnovu čl. 239 st.2 ZKP-a oštećeni K.G. se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p4"></p>
<p class="p3">
<span>II</span>
</p>
<p class="p3"></p>
<p class="p4">
<span>Okrivljeni:</span>
</p>
<p class="p4">
<span> </span>
</p>
<p class="p4">
<span>1. M.R., od oca V. i majke L., rođene G., rođen ....godine u P., sa mjestom prebivališta u K.-selo K. ul. N. T. br.6 b, državljanin Crne Gore, pismen, student Bogoslovskog fakulteta u Beogradu, po zanimanju sveštenik, oženjen, otac dvoje djece, neosuđivan.</span>
</p>
<p class="p4"></p>
<p class="p4">
<span>2. M.T., od oca V. i majke L., rođene G., rođen ....godine u P., sa mjestom prebivališta u D.-G. b.b., državljanin Crne Gore, pismen, završio srednju školu, zaposlen u AD Željeznički prevoz Crne Gore, oženjen, bez djece, srednjeg imovnog stanja, neosuđivan.</span>
</p>
<p class="p4"></p>
<p class="p2">
<span>Na osnovu čl.373 tač.2 ZKP-a</span>
</p>
<p class="p2"></p>
<p class="p3">
<span>OSLOBAĐAJU SE OD OPTUŽBE</span>
</p>
<p class="p3"></p>
<p class="p4">
<span>Da su:</span>
</p>
<p class="p4"></p>
<p class="p4">
<span>Dana 20.09.2010.godine, oko 22,00 časova, u mjestu Gorica b.b. opština Danilovgrad, po prethodnom dogovoru, radi fizičkog obračuna uzeli šipke i zajedno došli ispred kuće oštećenog K.G. gdje su, zbog ranijeg konflikta započeli svađu sa oštećenim i njegovom porodicom, a zatim su ih napali udarajući ih šipkama po glavi i tijelu, kojom prilikom je jedan od njih šipkom udario u predjelu lica oštećenog K.G. nanoseći mu tešku tjelesnu povredu u vidu zajedničkog preloma lijeve jagodične kosti lica i lijeve gornje vilične kosti lica, pri čemu su bili svjesni da tako mogu učiniti djelo pa su na to pristali, te su znali da je njihovo djelo zabranjeno.</span>
</p>
<p class="p4"></p>
<p class="p4">
<span>- čime bi kao saizvršioci počinili krivično djelo teška tjelesna povreda iz čl. 151 st.1 KZ u vezi čl.23 KZ.</span>
</p>
<p class="p4"></p>
<p class="p4">
<span>Na osnovu čl.230 st.1 ZKP-a, troškovi krivičnog postupka u ovom dijelu padaju na teret budžetskih sredstava suda.</span>
</p>
<p class="p4"></p>
<p class="p4">
<span>Na osnovu čl.239 st.3 ZKP-a oštećeni K.G. se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4">
<span>Optužnicom Osnovnog državnog tužilaštva iz Podgorice Kt.br.548/11 od 10.02.2011.godine, koja je precizirana na glavnom pretresu od 23.11.2012.godine, stavljeno je na teret okrivljenim M.N., M.R. i M.T., da su kao saizvršioci počinili krivično djelo teška tjelesna povreda iz čl.151 st.1 u vezi čl.23 KZ zato što su: "Dana 20.09.2010.godine, oko 22,00 časova, u mjestu Gorica b.b. opština Danilovgrad, po prethodnom dogovoru, radi fizičkog obračuna uzeli šipke i zajedno došli ispred kuće oštećenog K.G. gdje su, zbog ranijeg konflikta započeli svađu sa oštećenim i njegovom porodicom, a zatim su ih napali udarajući ih šipkama po glavi i tijelu, kojom prilikom je jedan od njih šipkom udario u predjelu lica oštećenog K.G. nanoseći mu tešku tjelesnu povredu u vidu zajedničkog preloma lijeve jagodične kosti lica i lijeve gornje vilične kosti lica, pri čemu su bili svjesni da tako mogu učiniti djelo pa su na to pristali, te su znali da je njihovo djelo zabranjeno". Zatupnik optužbe je u završnoj riječi predložio da sud okrivljene oglasi krivim i osudi u okviru zakonom propisane kazne. </span>
</p>
<p class="p4"></p>
<p class="p4">
<span>Okrivljeni M.N. u odbrani datoj na glavnom pretresu u bitnom je naveo da je dana 20.09.2010.godine, negdje oko 21,30 časova, pošao iz svoje kuće koja se nalazi u mjestu Gorica u Danilovgradu u pravcu kuće svoga strica M., koja se nalazi na udaljenosti od oko 50-ak metara od njegove kuće. Sa sobom je ponio i gasni pištolj i na putu prema kući svog strica ispalio je dva hica. U tom momentu ispred kuće K.a G. nije vidio bilo koga, a nakon ispaljivanja  se uključilo svijetlo na terasi od kuće K.G.. Zatim je sa stricem M. sjeo ispred njegove kuće. U jednom momentu prvi komšija K.G. pojavio se na međi, izmedju imanja njegovog strica i svog imanja, i kazao je "Nabijem vas M. na kurac, i majku vam M. svima jebem". Isto tako K.G. je kazao da zove sve M.e na put da se biju. Na psovke K.G. odgovorio je psovkama. Krenuo je prema putu koji se nalazi ispred kuće K.G.. Tvrdi da nije imao namjeru da se bije sa K.G.m, te da je pošao na put da vidi šta hoće. Na putu je sreo K.G., K.I.a i još jednu žensku osobu koju zbog mraka nije mogao prepoznati, a misli da se radilo o K.S. ili K.S.. Kada je prišao K.G. ga je uhvatio jednom rukom za majicu, a zatim ga je povukao malo u stranu i kada je malo sagnuo glavu prema zemlji udario ga je nekim tvrdim predmetom u potiljačni dio glave. Od ovog jednog udarca pao je prednjim dijelom tijela na zemlju. Kada se podigao pokušao je da se odbrani i iz sve snage je stisnutom pesnicom desne ruke udario K.G. u predjelu lica, a dok je K.G. stajao licem okrenut prema njemu, tj. dok su stajali i bili okrenuti jedan prema drugom lice u lice. Nakon što je K.G. zadao ovaj udarac, K.G. ga je udario još jedan put ovim tvrdim predmetom u predjelu rebara, a zatim mu je zadao i još jedan udarac istim predmetom u predjelu lijevog koljena. Čuo je da je K.G. psovao.  Obzirom da mu je točila krv iz potiljačnog dijela glave, pošao je svojoj kući. Kada je ušao u kuću, njegova majka je vidjela da je krvav i da mu je iscijepana majica i počela je da viče. Sjeća se da je njegova majka govorila: "Što ti bi sine", a on joj je kazao da ga je udario K.G.. Nije joj kazao čime ga je udario K.G.. Pojasnio je da su usljed vikanja majke, njegova braća izašla iz svojih soba. Zatim je opet pošao u pravcu mjesta gdje se desio prethodni dogadjaj. Njegova majka je odmah krenula za njim. Istakao je da je pošao sa namjerom da razgovara sa K.G.m. Kada se približio kući K.G., vidio je da na putu ispred kuće stoje K.G., K.I., K.S. i K.S.. K.G. je držao neku drvenu motku u ruci, a ta motka je bila dužine oko 0,70 metara, dok je K.I. držao u ruci metalnu šipku. To je vidio iz razloga što je na nekih 5 do 10 metara od njih bila jedna sijalica tj. reflektor okačen na jednom drvetu. U ruci K.S. bila je drvena oklagija. Krenuo je u pravcu K.G. i prvi ga je udario šamarom u predjelu lica - glave, s tim što je prethodno drugom rukom uhvatio K.G. za ruku u kojoj je držao onu drvenu motku.  Nakon ovog šamara koji je zadao K.G., K.G. je njega stisnutom pesnicom udario u predjelu grudi. Poslije tog udarca kojeg je zadobio od strane K.G., on i K.G. su razmijenili više udaraca stisnutim pesnicama. Tvrdi da su jedan drugom zadavali udarce u predjelu glave i tijela.  Kada su on i K.G. počeli da razmjenju udarce stisnutim pesnicama, došla su njegova braća M.R. i M.T.. Dok su on i K.G. razmjenjivali udarce stisnutim pesnicama, K.I. je zamahnuo metalnom šipkom da ga udari, a njegov brat M.T. je postavio ruku i K.I. je ovom šipkom udario njegovog brata M.T. u tu ruku koju je ovaj prethodno postavio, a od tog udarca šipka se malo savila. Njegov brat M.T., je razdvojio njega i K.G., tako što je njega povukao unazad. Istakao je da mu je pažnja  bila usmjerena na K.G., tako da nije vidio šta je radio njegov brat M.R.. U jednom momentu vidio je da je K.I. izašao iz kuće, što znači da je za neko vrlo kratko vrijeme napustio lice mjesta, da je K.I. držao pištolj u ruci, da je krenuo prema njegovom bratu R. i da je usta cijevi pištolja prislonio na grudi njegovog brata R.. Pojasnio je da je pištolj bio repetiran, jer je oroz bio nategnut, a sam postupak repetiranja nije vidio. Čuo je da je K.I. kazao "Sve ću da vas pobijem", te da je K.S. kazala "Nemoj Igore, nemoj Igore". Strahujući za živote on, njegova braća, njegova majka i njegov stric su pošli normalnim hodom prema svojim kućama. Strica M. vidio je tek kada su krenuli da idu kući, a ne zna u kojem momentu je M. došao na mjesto događaja. Njegova majka L. je na mjesto dogadjaja došla odmah poslije njega i stajala je sa strane, a tokom dogadjaja im je govorila da idu kući i da se ne svadjaju. Dalje je naveo da je gasni pištolj, prije nego što je prvi put krenuo u pravcu puta ispred kuće K.G., ostavio na stolu ispred kuće svog strica M. M.. Dodao je da je u momentu kada je udario šamar K.G. i dok je K.G. drugom rukom držao za ruku u kojoj mu je bila drvena motka, drugom rukom izbacio drvenu motku iz njegove ruke, da je K.G. prilikom kontakta sa njim u jednom momentu pao na tlo i odmah ustao, te da se nakon dogadjaja njegov brat M.R.  žalio da ga boli stomak. Istakao je da on, njegova braća, njegova majka i njegov stric nijesu imali bilo kakva sredstva u rukama. Objasnio je i da je drugi događaj bio na udaljenosti 15 do 20 metara od kuće K.G.. U završnoj riječi je kazao da prihvata završnu riječ svoga branioca. </span>
</p>
<p class="p4"></p>
<p class="p4">
<span>Okrivljeni M.R. u odbrani datoj na glavnom pretresu u bitnom je naveo da je dana 20.09.2010.godine, negdje oko 22,00 časa, bio u krevetu u porodičnoj kući u selu Gorica u Danilovgradu. U jednom momentu čuo je nekoliko pucnjeva tj. dva ili tri pucnja, a koji su dolazili iz pravca kuće njegovog strica M. M.a. Kuća njegovog strica nalazi se na udaljenosti od oko 50-ak metara od njegove kuće. Nakon toga poslije jedno 4 do 5 minuta u kuću je ušao njegov najmladji brat M.N. i kazao je da ga je K.G. udario pajserom po glavi. Na glavi mu je vidio dva hematoma, a majica koju je nosio njegov najmlađi brat je bila poderana. Njegov brat M.N. je odmah izašao iz kuće, a on je u donjem vešu, zajedno sa drugim bratom M.T.om, koji je ustao iz kreveta, potrčao za njim da vidi gdje će da ide. Kada su stigli do makadamskog puta, koji prolazi ispred kuće K.G., na putu su bili K.G., K.I., K.S. i K.S.. K.G.  je u ruci držao neku drvenu motku dužine oko 1,5 metara, dok je njegov sin K.I. u ruci držao metalni pajser. On i njegov brat M.T. su K.G. pitali šta se desilo. Pojasnio je da njegova porodica, odnosno njegov pokojni otac, njegova majka, on i braća nikada nijesu imali nesporazuma sa porodicom K., da su živjeli u normalnim komšijskim odnosima, a da je njegov stric M. M. imao sa porodicom K. problema i da nije govorio sa njima. Zatim  je vidio da su K.G.  i K.I. krenuli da napadaju M.N. i to tako što je K.G. zamahnuo onom drvenom motkom, a K.I. metalnim pajserom. Njegov brat je od K.G. i K.I.a primio više udaraca, a tom prilikom se i branio, tako što im je uzvraćao udarcima stisnutim pesnicama. Mjesto događaja nije bilo najbolje osvijetljeno, jer se ispred kuće K.G. koja je od mjesta događaja bila udaljena 10 do 20 metara, nalazila sijalica. On i njegov brat M.T. su se umiješali kako bi razdvojili njihovog brata N. i K.G. i K.I.a. U tom momentu dok su razdvajali na mjesto dogadjaja došli su njegova majka L. i njegov stric M. M.. U tom razdvajanju zadobio je drvenom motkom i metalnim pajserom više udaraca od K.G. i K.I.a. Motkom je bio udaren u predjelu glave, a pajserom u predjelu lijevog ramena, odnosno lijeve nadlaktice. Zadobio je i jedan udarac pesnicom u predjelu grudnog koša, a taj udarac mu je zadao ili K.G. ili K.I.. U jednom trenutku vidio je da je K.I. pajserom zamahnuo da udari njegovog brata M.N. po glavi, da je njegov drugi brat M.T. podigao lijevu ruku kako bi zaštitio njihovog najmladjeg brata N. i da je K.I. pajserom udario T. u predjelu lijeve podlaktice. Primijetio je da je kćerka K.G., K.S. ušla u kuću i da je iznijela jednu drvenu oklagiju. Zatim je vidio da je K.I. ušao u kuću, da je izašao iz kuće, da je u ruci držao pištolj crne boje marke "Tetejac", da je repetirao pištolj i prislonio usta cijevi pištolja njemu na grudi. Čuo je da su i K.S. i K.S. molile K.I.a da ne puca. Plašeći se za svoje živote on, njegova braća, njegova majka i njegov stric su pošli užurbanim hodom ka svojim kućama. Istakao je da on i njegov brat T. tokom cijelog događaja nijesu udarili bilo koga, da nijesu ni pokušavali da  bilo koga udare i da su samo razdvajali, na način što su njihovog brata N. hvatali rukama i povlačili ga unazad. Dodao je da nije vidio da je bilo ko u ovom dogadjaju padao na zemlju, te da on, njegova braća, njegova majka i njegov stric nijesu imali bilo kakva sredstva u rukama. Izrazio je žaljenje što su narušili komšijske odnose sa porodicom K.. Objasnio je da je razdvajao svog brata N. sa jedne strane i K.G. i K.I.a sa druge strane, tako što je gurao svog brata N. i stajao između njih. U završnoj riječi je kazao da prihvata završnu riječ svoga branioca.</span>
</p>
<p class="p4"></p>
<p class="p4">
<span>Okrivljeni M.T. u odbrani datoj na glavnom pretresu u bitnom je naveo da je dana 20.09.2010. godine negdje oko 21,30 časova bio u krevetu u svojoj porodičnoj kući u mjestu Gorica u Danilovgradu, kada je čuo pucnje. U jednom momentu njegov brat M.N. je ušao kod njega u sobu i vidio je da mu je majica iscijepana i da ima hematome u potiljačnom dijelu glave. Tvrdi da mu je M.N. kazao da ga je K.G. udario. Potom je njegov brat M.N. izašao iz kuće, a on i njegov drugi brat M.R. su potrčali za njim. Za njima je krenula i njihova majka L.. Kada su došli do puta koji se nalazio ispred kuće K.G. vidio je da su na putu bili K.G., K.I., K.S. i K.S.. Vidio je da je K.G. u ruci držao neku metalnu šipku, da je K.S. držala neku drvenu palicu i da je K.S. takodje držala neku drvenu motku. Tada nije vidio da je K.I. imao bilo što u ruci. Istovremeno su njegov brat M.N. i K.G. krenuli jedan prema drugom. Vidio je da su se njegov brat M.N. i K.G. udarali i to stisnutim pesnicama s tim što je K.G. i dalje u ruci imao metalnu šipku. Pokušao je da razdvoji njegovog brata N. i K.G. i sjeća se da ga je K.G. metalnom šipkom udario u predjelu lijeve podlaktice, a od kojeg udarca se šipka iskrivila. Donekle je uspio rukama da odvoji svog brata od K.G., a zatim je vidio da je K.I., koji je prethodno bio odsutan kratko vrijeme, došao i da je u ruci držao pištolj crne boje. Po njegovom mišljenju radilo se o pravom vatrenom oružju. Kada je K.I. prišao, isti je usta cijevi pištolja prislonio njegovom bratu M.R. na grudi. Čuo je da je K.S. govorila K.I.u da ne puca, pa je K.I. malo spustio pištolj. Poslije toga su se bojeći se za svoje živote on, njegova braća, njegova majka i njegov stric, povukli prema svojim kućama. Naveo je da su prilikom povlačenja trčali. Pojasnio je da su on i njegov brat M.R. iz kuće istrčali u donjem vešu, da on i njegova braća kritičnom prilikom nijesu imali  bilo kakva sredstva u rukama, te da kritičnom prilikom on bilo koga nije udario, a nije vidio ni da je njegov brat M.R. bilo koga udario. Dodao je da je vidio da je u jednom momentu metalna palica ispala iz ruke K.G.. Objasnio je da je on sa K.G.m prije ovog događaja pričao, da misli da je K.G. u toku ovog događaja jednom pao, te da ne zna šta je bio uzrok tog pada.  U završnoj riječi je kazao da prihvata završnu riječ svoga branioca.</span>
</p>
<p class="p4"></p>
<p class="p4">
<span>Branilac okrivljenih  M.N., M.R. i M.T. adv. M. B. u završnoj riječi je zastupao tezu da nema dokaza da su okrivljeni M.R. i M.T. počinili krivično djelo stavljeno im na teret, zbog čega je predložio da ih sud oslobodi od optužbe, a tražio je da sud uzme u obzir olakšavajuće okolnosti na strani okrivljenog M.N., ukoliko nađe da je isti počinio krivično djelo.</span>
</p>
<p class="p4"></p>
<p class="p4">
<span>Sud je na glavnom pretresu u dokaznom postupku saslušao svjedoka-oštećenog K.G., saslušao svjedoka M. L., saslušao svjedoka M. M., pročitao iskaz svjedoka K. S. iz istražnog postupka sa zapisnika o saslušanju svjedoka Kri.br.146/10 od 19.10.2010.godine i sa glavnog pretresa od 05.09.2012.godine, pročitao iskaz svjedoka K.I.a iz istražnog postupka sa zapisnika o saslušanju svjedoka Kri.br.146/10 od 21.10.2010.godine i sa glavnog pretresa od 05.09.2012.godine, pročitao iskaz svjedoka Vučinić, rođene K.S. iz istražnog postupka sa zapisnika o saslušanju svjedoka Kri.br.146/10 od 20.10.2010.godine i sa glavnog pretresa od 20.11.2012.godine, pročitao  potvrdu o privremeno oduzetim predmetima Uprave policije Ispostava Danilovgrad od 21.09.2010.godine, izdatu na ime okrivljenog M.N., pročitao otpusnu listu sa epikrizom JZU KC CG mat.tač.br. istorije bolesti 19435/304, izdatu na ime svjedoka-oštećenog K.G., pročitao izvještaj ljekara specijaliste JZU KC CG Urgentni centar br. protokola 13629 od 21.09.2010.godine, izdat na ime svjedoka-oštećenog K.G., pročitao nalaz i mišljenje vještaka sudsko-medicinske struke dr B.B.a Kri.br. 146/10 od 20.12.2010.godine i sa glavnog pretresa od 05.09.2012.godine i pročitao  izvod iz kaznene evidencije Uprave policije PJ Podgorica br.11-245/11-12436/2-2005 od 16.05.2011.godine izdat na ime okrivljenih M.N., M.R. i M.T..</span>
</p>
<p class="p4"></p>
<p class="p4">
<span>Svjedok-oštećeni K.G. u iskazu datom u istražnom postupku u bitnom je naveo da je dana 20.09.2010.godine, oko 22,00 časa, čuo iz pravca kuće njegovog komšije M. M.a pucnje iz vatrenog oružja. Tvrdi da se radilo o pravom šenlučenju i upućivanju njemu i njegovoj porodici uvredljivih riječi. Te riječi izgovarao je M.ov bratanić N. koji je kazao "jebat ćemo vam oca i majku, iselit ćemo vas, poklaćemo vas, birajte oćemo li da vas bijemo jedan po jedan ili po trojica", a M. je takođe govorio ove iste riječi i davao podršku N.. Nije htio da se prepire  sa njima i nije im uzvratio ni jednu riječ, već je ušao u kuću. Kada su gosti iz njegove kuće otišli, M. i N. su nastavili još gore da se ponašaju, na način što su psovali i prijetili. U jednom momentu njegov sin je rekao "M. dosta je toga, puštite nas", a zatim je ušao u kuću i pozvao policiju. Obzirom da policija nije došla poslije 15 minuta od tog poziva i njegova  kćerka je pozvala policiju. U tom intervalu M.N. se uputio prema njegovoj kući. Kada je došao do vrata, srela ga je njegova supruga i rekla mu je "ajde dijete idi kući, što to radiš noćas". Učinjelo mu se da je N. udario njegovu suprugu. Izašao je i rekao je N. "đe ćeš", a N. je htio da prođe pored njega, u namjeri da dođe do njegovog sina. Nije dozvolio N. prolazak, i  zatim ga je N. udario šakom u predjelu glave. Nakon toga se pohvatao i porvao sa Nikolom, a sa ciljem da zaštiti sebe i svoju porodicu. U jednom momentu N. se otrgao i pošao je kući. Poslije toga došla su N.na dva brata, majka i stric, koji su imali u rukama metalne i drvene šipke i napali su ih na kućnom pragu. Tvrdi da su mu M.R., M.T. i njihova majka L. zadali ovim šipkama više udaraca po glavi i tijelu. Nije se mogao precizno izjasniti kuda ga je ko od njih udarao. Pojasnio je da je dva puta gubio svijest, te da su isti udarali ovim šipkama njegovu suprugu i djecu, tj. kćerku i sina. </span>
</p>
<p class="p4"></p>
<p class="p4">
<span>Svjedok-oštećeni K.G. u iskazu datom na glavnom pretresu u bitnom je naveo da je kritične večeri oko 22,00 časa, čuo iz pravca kuće M. M.a pucnjavu iz vatrenog oružja. Tvrdi da je to bilo pravo šenlučenje.  Osim toga čule su se i uvrjedjive riječi koje su bile upućene njemu i njegovoj porodici. Te riječi je izgovarao M.N. i govorio je "Jebaćemo vam oca i majku, iselićemo vas, poklaćemo vas, birajte oćemo li da vas bijemo jedan po jedan ili sva trojica".  Bez ikakve prepirke ušao je u kuću i nastavio je da sjedi sa gostima, koji su došli da mu čestitaju vjeridbu kćerke. Poslije toga, M.N. je nastavio isto da se ponaša, da psuje i prijeti, a potpunu podršku mu je davao njegov stric M. M.. Njegov sin K.I. je pozvao policiju, a pošto su gosti otišli iz njihove kuće. Od tog poziva prošlo je 10-15 minuta, pa kako policija nije došla, njegova kćerka je ponovila poziv. U jednom momentu vidio je da je N. M. krenuo prema njegovoj kući i da je došao do vrata. Odmah ispred kuće M.N. je sreo njegovu suprugu K.S.. Njegova supruga K.S. je kazala M.N. "Dje ćeš dijete, što to radiš noćas, što ne ideš kući". Na to se M.N. nije osvrtao i njegovu suprugu K.S. je više puta udario stisnutim pesnicama po glavi i tijelu. Zatim je M.N. došao do njega, a u namjeri da prodje pored njega i da dodje do njegovo sina K.I.a. Nije mu dozvolio da prođe i udje u njegovu kuću. Tvrdi da je M.N. tada njega više puta udario stisnutom pesnicom u predjelu lijeve i desne strane lica. Istakao je da su to bili jaki udarci. Zatim su se on i M.N. pohvatali za odjeću i M.N. se u jednom momentu uputio u pravcu svoje kuće. Ubrzo su ispred njegove kuće došli M.N., Mijovć R. i M.T., koji su u rukama držali neke duguljaste tvrde predmete, i njihova majka L.. Pojasnio je da su M.R. i M.T. bili u donjem vešu, a da na gornjem dijelu tijela nijesu imali odjeću. Tada ga je M.R. udario ovim duguljastim tvrdim predmetom u predjelu lijeve strane lica. Nakon toga, duguljastim tvrdim predmetom udario ga je M.T., a zatim je primio jednu seriju udaraca ovim duguljastim predmetima od strane M.R., M.T. i njihove majke M. L.. Dva puta je gubio svijest i padao na pod. Nakon što je prvi put izgubio svijest, ustao je i pribrao se, a isto tako je ustao i pošto je poslije drugog gubljenja svijesti došao k sebi. Vidio je takodje i da su M.R.,  M.T. i M.N. nasrnuli na njegovog sina K.I.a ovim duguljastim predmetima koje su imali u rukama. Činilo mu se da su to bile drvene i metalne šipke. Istakao je da su oni više puta ovim predmetima udarali njegovog sina. Dalje je primijetio da je njegov sin u jednom momentu izvadio startni pištolj. Prije ovoga M. M. je došao ispred njegove kuće, kako bi M.N., M.R. i M.T. dao podršku, a pri tom je psovao i vrijedjao njega i njegovu porodicu. Nakon što je njegov sin izvadio pištolj, kazao je M.ma da se udalje, što su oni i učinili, vjerovatno bojeći se da je u pitanju pravi pištolj ili pak bojeći se policije. Iste večeri je pregledan u Hitnoj medicinskoj pomoći u Danilovgradu, a zatim je upućen u KC CG gdje je takodje pregledan. Poslije pregleda u KC CG sljedeći dan je došao na odjeljenje, gdje je bolnički liječen 3-4 dana. Pridružio se krivičnom gonjenju protiv okrivljenih M.N., M.R. i M.T. i postavio je imovinsko-pravni zahtjev. Upoznat na različitosti u odnosu na iskaz dat u istražnom postupku  naveo je da je tačno da je M.N. udario njegovu suprugu više puta stisnutim pesnicama po glavi i tijelu, a to što je u iskazu datom u istražnom postupku kazao da mu se čini da je udario, objasnio je time što je tada bio pod povredama i sada kada vrati sjećanje, sjeća se da je bilo više tih udaraca po glavi i tijelu. Istakao je i da je tačno da ga je M.N. udario više puta stisnutom pesnicom u predjelu lijeve i desne strane lica, a to što je u istražnom postupku kazao da ga je udario šakom u predjelu glave, objašnjava time što je u vrijeme svjedočenja u istrazi bio u lošem zdravstvenom-psihofizičkom stanju. Ne sjeća se da je bilo koga te večeri udario, a ne sjeća se ni da ga je M.N. udario duguljastim tvrdim predmetom. Dodao je da tokom kritičnog događaja on i članovi njegove porodice nijesu imali bilo kakvo sredstvo u rukama, izuzev što je njegov sin K.I. na kraju imao startni pištolj. </span>
</p>
<p class="p4"></p>
<p class="p4">
<span>Svjedok K.S. u iskazu datom u istražnom postupku u bitnom je navela da je dana 20.09.2010.godine, oko 22,00 časa čula iz pravca kuće M. M.a, koja je udaljena 10 metara od njihove kuće, pucnje iz vatrenog oružja. Tvrdi da se radilo o pravom šenlučenju i da su njenoj porodici upućene uvredljive riječi. Prepoznala je glasove, odnosno da su pogrdne riječi upućivali M. M. i njegov bratanić N. koji su govorili "jebat ćemo vam oca i majku, iselit ćemo vas, poklat ćemo vas, birajte oćemo li da vas bijemo jedan po jedan ili po trojica". Nakon odlaska gostiju iz njihove kuće M. M. i N. su počeli još gore da se ponašaju na način što su psovali i prijetili. Sjeća se da je njen sin rekao "M. dosta je toga, dokle će te, pustite nas", a zatim je ušao u kuću i pozvao policiju. Poslije 15 minuta njena kćerka je ponovo pozvala policiju. U tom intervalu M.N. se uputio prema njenoj kući i došao je do vrata, a ona ga je srela i rekla mu je "ajde dijete idi kući, što to radiš noćas". Tvrdi da je N. prošao pored nje, da je gurnuo, ali da je nije udario. Onda je izašao njen suprug i rekao je N. "đe ćeš", a N. je rekao da neće da se svađa i udario je njenog supruga G. u glavu. Ne zna kako ga je udario, jer je bio mrak pa to nije vidjela. Nakon toga njen suprug i N. su se pohvatali i porvali i poslije kraćeg vremena N. je pošao kući, a onda se ponovo vratio zajedno sa dvojicom braće i majkom. Istakla je da su u rukama imali metalne i drvene šipke i da su ih napali. Tvrdi da je N. na kućnom pragu šamarao, jer je stajala između svih njih, a da je R. ili T. udario metalnom šipkom po ramenu. Tada je pala, a u padu su joj zadali udarac u predjelu butine. Pojasnila je da su onda krenuli isto metalnim šipkama na njenog supruga G. i da je G. dva puta padao. Ne zna da li je L. zadavala udarce, ali je čula kako je govorila G. "sram te bilo, biješ mi sina, mrš, mrš". Kada je G. pao drugi put njen sin je imao pištolj "plašljivac", pa je izašao sa njim. Zagrlila je sina, a zatim je njenom sinu prišla i njena kćerka i rekla je "nemoj Igore ja ti se udajem". Uspjela je da sina odvuče dalje od kuće i tada joj je sin rekao "ne boj se majko, to je igračka". Potom je vidjela ispred kuće M. M.a, a ne zna je li koga on udarao. </span>
</p>
<p class="p4"></p>
<p class="p4">
<span>Svjedok K.S. u iskazu datom na glavnom pretresu u bitnom je navela da su kritične večeri, negdje oko 22,00 časova, kod njih u kući bili neki gosti. U jednom momentu čula je pucnje iz vatrenog oružja. Nakon što je čula te pucnje, njen suprug K.G. je izašao ispred kuće i ubrzo se vratio. Njen suprug nije komentarisao šta se dešava, a primijetila je da se nekako promijenio u licu. Poslije toga čula je glas M.N., koji je kazao "Jebaćemo vam oca i majku, iselićemo vas, birajte oćete li da vas bijemo jedan po jedan ili svi trojica". Njihovi gosti su tada već bili pošli iz kuće, no međutim, i dalje je nastavljeno sa psovkama, prijetnjama i pucnjavom. Njen sin K.I. je izašao i kazao je "Dokle M., ostavite nas na miru", a nakon toga je ušao u kuću i pozvao policiju. Nešto kasnije i njena kćerka je pozvala policiju, a to je učinjela poslije dolaska M.N. u njenu kuću. Kada je M.N. krenuo prema njenoj kući, srela se sa njim i kazala mu je "Ajde dijete, što radiš, idi kući". M.N. je nju odgurnuo i prošao je pored nje. Tada nju M.N. nije udario. Zatim se M.N. sreo sa njenim suprugom K.G.m i tom prilikom je M.N. kazao "Ja G. nikoga ne diram, neću da se svadjam". I pored tih riječi, M.N. je nastavio da se kreće,  a zatim je njenog supruga G. udario stisnutom pesnicom u predjelu glave, a dok su jedan prema drugom stajali lice u lice. Zatim su se njen suprug G. i M.N. pohvatali za odjeću i pošto je to vrlo kratko trajalo, N. se otrgao i pošao je prema svojoj kući. Vrlo brzo poslije toga ispred njene kuće došli su M.N., M.T., M.R. i M. L., kao i M. M., koji je malo kasnije došao. Primijetila je da su M.R. i M.T. imali nekakve šipke u rukama. M.N. nije imao nikakvo sredstvo u rukama. To zna iz razloga što je M.N. krenuo prema njoj, a kako bi došao do njenog  sina K.I.a, koji se nalazio iza njenih ledja i tada je sigurno 10 puta udario pesnicama u predjelu glave. Dok se to dešavalo, vidjela je da su M.R. i M.T. nasrnuli prema njenom suprugu K.G.. Čula je da je M.R. kazao "ja sam došao G. da razgovaramo, neću da se svadjamo", a zatim je čula da je M. L. kazala "Biješ mi sinove, sram te bilo, mrš, mrš, mrš". Odmah su M.R. i M.T. počeli da udaraju šipkama njenog supruga K.G.. Ona se borila sa M. Nikolom, tako da nije primijetila precizno kuda su sve udarali M.R. i M.T. njenog supruga G.. Vidjela je da je poslije izvjesnog vremena G. pao na zemlju pored jedne česme. Nakon što je G. pao, M.R. i M.T. su krenuli prema njoj i njenom sinu K.I.u. Jedan od M.a, s tim što se nije mogla izjasniti da li je to bio R. ili T. je nju udario metalnom šipkom po lijevom ramenu. Od tog udara je poklekla. Zatim je nju ponovo jedan od M.a, s tim što se opet nije mogla izjasniti da li je to bio R. ili pak T., udario šipkom po lijevoj nozi u predjelu natkoljenice. Nakon toga, njen suprug G. je ustao, a R. i T. su ponovo krenuli prema njenom suprugu. Vidjela je da su M.T. i M.R. nastavili da udaraju njenog supruga šipkama. Primijetila je da na terasi nema njenog sina K.I.a. Ubrzo je vidjela da je njen sin izašao iz kuće i da je držao pištolj u ruci. Prišla je svom sinu, stala je ispred njega i zagrlila ga je govoreći "Ne, sine, sestra ti se udaje". Odvukla ga je od kuće jedno desetak metara. Tada joj je sin kazao "Ne boj se majko, nije pravi". Poslije toga M.N., M.R., M.T., M. L. i M. M. pošli su u pravcu svoje kuće. Nakon 10 do 15 minuta došla je policija. Iste večeri ona i njen suprug su pregledani u Hitnoj pomoći u Danilovgradu, a zatim i u Urgentnom centru KC CG. Pojasnila je da je njen suprug, nakon što su drugi put R. i T. njega udarali šipkama, ponovo pao na zemljanu podlogu. Upoznata na različitosti u odnosu na iskaz dat u istražnom postupku u bitnom je navela da je nju, nakon što je drugi put došao M.N. udario sigurno 10 puta pesnicama u predjelu glave, a različitosti u odnosu na iskaz dat u istražnom postupku objašnjavala je time što je nakon dogadjaja bila pod stresom i terapijom koju joj je propisao ljekar psihijatar. Istakla je da članovi njene porodice kritičnom prilikom nijesu imali bilo kakvo sredstvo u rukama, izuzev što je njen sin K.I. iznio iz kuće pištolj. </span>
</p>
<p class="p4"></p>
<p class="p4">
<span>Svjedok K.I. u iskazu datom  u istražnom postupku u bitnom je naveo da je dana 20.09.2010.godine u večernjim časovima čuo rafalne pucnje koji su dolazili  od kuće M. M. koja je udaljena od njegove kuće oko 10 metara. Izašao je da vidi o čemu se radi i na terasi M.ove kuće vidio je dvije osobe koje su psovale, vrijeđale i prijetile. Nije mogao tačno da utvrdi ko je izgovorio te riječi. Ušao je u kuću i nakon što je ponovo čuo pucnje pozvao je policiju. Potom je izašao na terasu i vidio je da prema njegovoj kući ide M.N.. Njegova majka je izašla ispred njega i  pokušala je da spriječi M.N. koji je došao da se svađa. Zatim je njegov otac krenuo prema M.N.,  ne sa namjerom da se svađa, a nakon čega je M.N. njegovog oca udario šakom po glavi. Poslije toga M.N. injegov otac su se porvali, a zatim je M.N. otišao kući. Tvrdi da on ovom prilikom nije udarao M.N.. Ubrzo poslije toga do njihove kuće došli su M.N., M.T. i M.R.. Sjeća se da je M.R. prišao sa pričom da nijesu došli da se svađaju. U jednom momentu M.T. i M.N. su nasrnuli na njegovog oca ipočeli su da ga udaraju šipkama po glavi i tijelu. Zbog mraka nije vidio je li se radilo o drvenim ili metalnim šipkama. Njegova majka i sestra su pokušale da ih razdvoje, nakon čega je nastala opšta tuča. Istakao je da je M.R. krenuo prema njemu i da ga je R. udario šakom, a da mu je on naravno uzvraćao. Sjeća se da je N. udario njegovu majku sa šipkom. Sve ovo je trajalo par minuta. On je utrčao u kuću, uzeo je startni pištolj i odmah je izašao vani. Tada ga je srela majka i pokušala je da ga vrati u kuću. Poslije ovoga M. su se povukli prema svojoj kući. Napomenuo je da je u toku tuče došao M. M., ali da on nije imao bilo kakvog  učešća u predmetnoj tuči. </span>
</p>
<p class="p4"></p>
<p class="p4">
<span>Svjedok K.I. u iskazu datom na glavnom pretresu u bitnom je naveo da je kritičnog dana, negdje 21,00 časova, došao iz Podgorice u selo Gorica, u svoju porodičnu kuću. Te večeri su imali goste koji su došli da čestitaju vjeridbu njegove sestre. Dok su gosti bili u kući, čuo je da je ispaljeno 5-6 hitaca iz nekog oružja. Medjutim, nije obraćao pažnju na to, jer su imali goste, a to je i svakodnevna pojava ispred kuće M. M.. Nakon što su gosti pošli i pošto su se tada u kući bolje mogli čuti zvukovi i glasovi od spolja, čuo je da je neko kazao "Jebem vam majku, oca, sestru, iselićemo vas iz kuće, mi M. imamo viša muda od Karadjordjevića". Tada je ispred kuće M. M. vidio dvije osobe. Nije znao o kome se radi, ali je pretpostavio da su to M. M. i još jedan od braće M.a. Ubrzo poslije toga čuo je zvuk koraka, a zatim je  izašao na terasu. Vidio je da se M.N. prvo susreo sa njegovim ocem K.G.m i da je udario njegovog oca stisnutom pesnicom u predjelu lica, a dok su M.N. i njegov otac K.G. stajali licem u lice okrenuti jedan prema drugom. Nije se mogao izjasniti kojom rukom je M.N. udario njegovog oca i u koju stranu lica ga je udario. On je bio u poziciji iza oca jedno metar i po udaljen od njega. Tada je shvatio da je došlo do razmjene udaraca izmedju M.N. i njegovog oca K.G.. Nakon toga M.N. je otišao prema svojoj kući, a par minuta poslije u neposrednoj blizini njegove kuće došli su M.N., M.R., M.T. i M. L.. Primijetio je da je M.R. bio u donjem vešu i bez gornjeg odjevnog dijela. Tada je M.R. kazao "Nijesmo došli da se svadjamo", a u tom istom momentu M.N. i M.T. u napali njegovog oca K.G.. Tom prilikom M.T. i M.N. su u rukama imali duguljaste tvrde predmete i tim predmetima su udarali njegovog oca po glavi. M.T. i M.N. su udarili njegovog oca najmanje 10-tak puta ovim duguljastim tvrdim predmetima po glavi. Dok je njegova majka pokušavala da razdvoji, vidio je da je zadobila više udaraca u predjelu ramena, vrata i noge ovim duguljastim tvrdim predmetima, a te udarce su joj zadali M.N. i M.T.. Od zadobijenih udaraca njegov otac je pao na tlo. Nije se mogao izjasniti da li je pao na betonsku ili pak na zemljanu podlogu, jer su se na mjestu pada graničile betonska i zemljana podloga. Zatim je njegov otac K.G. ustao, a M.N. i M.T. su nastavili da ga udaraju onim duguljastim tvrdim predmetima. Tada su M.N. i M.T. udarali njegovog oca u predjelu glave i tijela. Za to vrijeme, on i M.R. su razmijenili udarce stisnutim pesnicama. Pojasnio je da je M.R. u jednom momentu u ruci imao neki predmet dužine oko 1 metar i sa tim predmetom ga je udario u predjelu lijeve nadlaktice. Nije išao kod ljekara da bi mu se konstatovala ova povreda. Od zadobijenih udaraca koje su njegovom ocu zadali M.N. i M.T. onim duguljastim predmetima, njegov otac je ponovo pao na tlo. Kada je to vidio, ušao je u kuću, uzeo je startni pištolj i zatim  je izašao ispred kuće. Njegova majka i sestra su ga uhvatile, jer nijesu znale da se radi o startnom pištolju. Kada su M. vidjeli pištolj u njegovoj ruci, otišli su prema svojoj kući.  Upoznat na različitosti u odnosu na iskaz dat u istražnom postupku naveo je da je tačno je da su i M.T. i M.N. udarali njegovu majku duguljastim tvrdim predmetima, a to što je u iskazu datom u istražnom postupku kazao da je N. udario njegovu majku sa šipkom, objasnio je time što je u istrazi pomenuo  samo N. jer je on bio najaktivniji akter u toj tuči. Istakao je i da je njegova majka bila ispred kuće u momentu kada je M.N. udario K.G. i da je  njegova majka govorila M.N. "Nemoj dijete, šta radiš", a nije se mogao izjasniti da li tada bilo kakvog fizičkog kontakta izmedju M.N. i njegove majke.  Dodao je da je vjerovatno zaboravio u istrazi da kaže da je njega M.R. udario šipkom. Na posebno pitanje je odgovorio da je i  M.R. udarao njegovog oca tim duguljastim tvrdim predmetom, a zašto to nije  naveo u istrazi i u slobodnom kazivanju na glavnom pretresu, objasnio je time da nije zalazio u detalje.   Naveo je i da su duguljasti predmeti, koje su imali u rukama M.N., M.R. i M.T., bili napravljeni od drveta i od metala. </span>
</p>
<p class="p4">
<span>   </span>
</p>
<p class="p4">
<span>Svjedok Vučinić rođ. K.S., u iskazu datom u istražnom postupku u bitnom je navela da je dana 20.09.2010.godine, u kasnim večernjim satima, čula pucnje koji su dolazili od kuće prvog komšije M. M.. Vidjela je da je njen otac G. izašao iz kuće i da se odmah vratio, ne govoreći ništa. Kroz otvoreni prozor kuće čula je povike, uvrede i prijetnje, a koje riječi su dolazile od kuće M.. Prepoznala je glas M.N. koji je kazao "Jebat ću vam noćas majku, pobiću vas kao pse, izađite". Niko od članova njene porodice nije htio da izađe napolje. Međutim, u jednom momentu na terasi se pojavio M.N.. Srela ga je njena majka i rekla mu je da ide kući. M.N. je odgurnuo njenu majku, a zatim je prišao njenom ocu i odjedanput je njenom ocu zadao udarac u predjelu glave, a onda još nekoliko udaraca. Nije vidjela da li je njen otac uzvratio M.N.. Zatim je N. pobjegao kući. Ubrzo je vidjela da se M.N., zajedno sa svojom braćom, majkom i stricem M., vratio ka njenoj kući. U međuvremenu njen brat je telefonom pozvao policiju da dođe, a kasnije je i ona to učinila. Dok se ona sa članovima porodice nalazila na terasi, braća M. su prišli. Istakla je da je R. rekao da ne želi da se svađa, da su T. i N. odmah nasrnuli na njenog oca, nakon čega je  nasrnuo i R., da su imali šipke u rukama, te da se njen otac branio koliko je mogao. Sjeća se da je njen otac pao na pod, a ne zna od čijeg udarca, a onda je vidjela da je neko njenu majku udario po ruci i po nozi. Nije vidjela ko je udario njenu majku, a njena majka je od primljenih udaraca pala. Poslije toga je vidjela da je njen otac pokušao da im se suprotstavi i da je pao pored kola blizu terase. Takođe je vidjela da je N. šamarao njenu majku. Nakon što je njen otac pao na pod, njen brat Igor je ušao u kuću i iznio je pištolj-igračku, a zatim je uperio pištolj uvis i rekao "Ajte sad pizda vam materina".  </span>
</p>
<p class="p4"></p>
<p class="p4">
<span>Svjedok Vučinić rođ. K.S. u iskazu datom na glavnom pretresu u bitnom je navela da je kritičnom prilikom bila u svojoj porodičnoj kući u mjestu Gorica bb., u Danilovgradu. U jednom momentu čula je pucnje koji su dolazili iz pravca kuće prvog komšije M. M.. Kroz prozor je čula glas Nikole M.a koji je uputio riječi "jebaću vam majku noćas, pobiću vas". Njen brat Igor je izašao vani i kazao je "dokle ćemo više M.". Ubrzo poslije toga prema njenoj kući uputio se M.N. i njega je na putu srela njena majka Stojka. Tvrdi da M.N. nije udarao njenu majku, ali je nekako sa njom kontaktirao otvorenim rukama. Tom prilikom M.N. je kazao njenoj majci da nije došao da se svađa. Međutim, M.N. je čim je iskoristio priliku došao do njenog oca i zadao mu više udaraca stisnutim pesnicama u predjelu glave. Na ove udarce njen otac je uzvratio, tako što je M.N. sigurno jedanput udario stisnutom pesnicom. Zatim je M.N. otišao u pravcu svoje kuće. Ispred kuće su bili osim nje, njen otac, njena majka i njen brat. Poslije nekoliko minuta ispred njene kuće došli su M.N., M.R. i M.T.. Istakla je da je M.R. došao samo u donjem vešu. Sva trojica M.a, tj. N., R. i T. su se uputili u pravcu njenog oca i njenog oca su udarali metalnim šipkama. Pojasnila je da su M.N., M.R. i M.T. prilikom dolaska imali metalne šipke u rukama i tim šipkama su izudarali njenog oca po glavi, ramenima i tijelu. Od tih udaraca njen otac je pao u blizini zida od kuće. Tom prilikom M.N., M.R. i M.T. su ovim šipkama zadali  njenom ocu najmanje 10 udaraca.  Nakon što je njen otac pao M.N., M.R. i M.T. su krenuli prema njenom bratu. Prije nego što su njih trojica došli do njenog brata njena majka Stojka je stala između njih trojice i njenog brata Igora.  Tada je M.N. prvo metalnom šipkom udario njenu majku S. u predjelu lijeve nadlaktice, a zatim rukom u predjelu glave, nakon čega je N. metalnom šipkom udario njenu majku u predjelu lijeve butne kosti. Od udarca zadobijenog u predjelu lijeve butine njena majka je pala na izbetonirani trotoar. Pojasnila je da je zajedno sa M. Nikolom, M.R.m i M.T.om došla i njihova majka, dok je u jednom momentu ispred kuće primijetila i njihovog strica. Zatim je vidjela da je njen otac u stojećem položaju i da na njega nasrću M.R., M.N. i M.T. i da ga udaraju svim i svačim po glavi i po tijelu. Od zadobijenih udaraca njen otac je pao na podlogu gdje se spajaju beton i trava. Vidjela je da je njen brat Igor ušao u kuću i da je iz kuće iznio tzv. svadbarski pištolj. Kada su M.N., M.R. i M.T. vidjeli da njen brat u ruci drži pištolj,  pretpostavlja da su iz straha da se radi o pravom pištolju otišli prema svojoj kući. Upoznata na različitosti u odnosu na iskaz dat u istražnom postupku u bitnom je navela da je događaj bio onako kako je to ispričala na glavnom pretresu, a različitosti je pravdala time da je nakon događaja bila pod stresom, a da se u vrijeme svjedočenja na glavnom pretresu bolje sjećala događaja, jer je sabrala utiske. Izjasnila se da su njeni potpisi na zapisniku o saslušanju svjedoka Kri. br. 146/10 od 20.10.2010.godine, s tim što sam se u vrijeme svjedočenja u istrazi prezivala K., a u vrijeme svjedočenja na glavnom pretresu Vučinić jer se udala i prihvatila prezime bračnog druga.  </span>
</p>
<p class="p4"></p>
<p class="p4">
<span>Svjedok M. L. majka okrivljenih je na glavnom pretresu iskoristila zakonsko pravo i nije svjedočila.</span>
</p>
<p class="p4"></p>
<p class="p4">
<span>Svjedok M. M., rođeni stric okrivljenih, tj. krvni srodnik okrivljenih u pobočnoj liniji III stepena, je  na glavnom pretresu iskoristio zakonsko pravo i nije svjedočio. </span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima Uprave policije Ispostava Danilovgrad od 21.09.2010.godine, izdate na ime okrivljenog M.N., utvrđuje se da je od okrivljenog M.N. oduzet gasni pištolj marke "Norica-compact" ser.br.2995.</span>
</p>
<p class="p4"></p>
<p class="p4">
<span>Iz nalaza i mišljenja vještaka sudsko-medicinske struke dr B.B.a Kri.br. 146/10 od 20.12.2010.godine, sa glavnog pretresa od 05.09.2012.godine, otpusne liste sa epikrizom JZU KC CG mat.br. istorije bolesti 19435/304, izdate na ime svjedoka-oštećenog K.G. i izvještaja ljekara specijaliste JZU KC CG Urgentni centar br. protokola 13629 od 21.09.2010.godine, izdatog na ime svjedoka-oštećenog K.G. utvrđuje se da je oštećeni K.G. pregledan dana 21.09.2010.godine od strane dežurnog ljekara specijaliste Urgentnog centra KC CG, a zatim istog dana nastavio sa bolničkim liječenjem od trajanju od jednog bolesničkog dana, na odjeljenju za bolesti Uha, grla i nosa (ORL) i hirurgiju čeljusti i lica (MFH) KC CG, te da je zadobio tešku tjelesnu povredu u vidu zajedničkog preloma lijeve jagodične kosti lica i lijeve gornjevilične kosti lica. Ova povreda nastala je djelovanjem zamahnute tupo-tvrde sile ravne površine, jačeg intenziteta djelovanja, koja je sila djelovala na glavu oštećenog u jednom navratu od naprijed i više sa lijeve strane. Ista je mogla nastati djelovanjem zamahnute stisnute šake, zamahnute metalne ili drvene šipke i druge sile opisanih karakteristika.  Na glavnom pretresu vještak je naveo da i dalje ostaje pri ovakvom svom nalazu i mišljenju, s tim što je pojasnio da je oštećeni K.G. u momentu djelovanja sile lijevim jagodičnim predjelom lica bio okrenut ka toj sili. Prilikom djelovanja sile snažnog inteziteta, kakva je djelovala na glavu oštećenog, oštećeni je morao promijeniti svoj položaj glave u odnosu na silu koja je dovela do nastanka povrede, te je zato i mišljenja da je sila na glavu oštećenog K.G. djelovala samo u jednom navratu. Nakon zadobijanja ovakve povrede oštećeni je mogao izgubiti ravnotežu i pasti na podlogu. U trenutku zadobijanja povrede oštećeni je morao osjetiti vrlo intezivan bol. Izjasnio se da usljed zadobijene povrede kod oštećenog nije dovedeno u pitanje očuvanje životnih funkcija, nije moglo doći do nastupanja smrti, nije u znatnoj mjeri oštećen važan organ ljudskog organizma i dovedena u pitanje trajna nesposobnost u povrijeđenom području, a nije nastupila ni trajna nesposobnost za rad, niti trajno i teško narušenje njegovog zdravlja ili unakaženost. Izuzev navedene povrede iz medicinske dokumentacije proizilazi da  kod oštećenog nije bilo drugih povreda. Ukoliko se prihvati pretpostavka da je oštećeni K.G., osim zadobijene povrede, bio pod uticajem sile u više navrata, poput zamahnute stisnute šake, metalne ili drvene šipke, ili letve i sl. na različite djelove tijela i glave, to bi svakako na mjestima kontakta između te sile i izloženih djelova tijela i glave dejstvu te sile, morali ostati određeni znaci, tj. promjene karakteristične za djelovanje takve sile. Ovo pogotovo ukoliko se radilo o sili srednjeg ili jačeg inteziteta djelovanja. Ove promjene bile bi u vidu krvnih podliva kože, podkožnog tkiva, eventualno oguljotina kože, razderotina kože ili povreda dubljih struktura ljudskog organizma. Takve promjene ljekari koji su pregledali oštećenog prilikom pregleda mogli bi da uoče i da ih konstatuju u medicinskoj dokumentaciji. Što se tiče medicinske dokumentacije oštećenog može da se desi da ljekar usko-specijalizovane medicinske ustanove, u konkretnom slučaju odjeljene za ORL iMFH KC CG u otpusnoj listi opiše samo one promjene koje su oni zbrinjavali. Međutim, kako u spisima predmeta postoji i izvještaj ljekara Urgentnog centra KC CG, to je ovaj ljekar prilikom pregleda svakako bio dužan da opiše sve promjene kod oštećenog K.G., koje bi pregledom primijetio. Dalje se u nalazu i mišljenju vještaka navodi da je K.S. pregledana dana 21.09.2010.godine, od strane dežurnih ljekara Hitne pomoći Doma zdravlja Danilovgrad i ljekara specijalista Urgentnog centra KC CG, te da je zadobila laku tjelesnu povredu u vidu nagnječine kože  desnog ramena i nagnječine kože natkoljenice i koljena lijeve noge. Povreda u vidu nagnječina kože desnog ramena nastala je djelovanjem zamahnute tupo-tvrde sile ravne površine, slabijeg inteziteta djelovanja, koja je djelovala na  desno rame u jednom navratu odozgo i više sa desne strane i ova povreda mogla je nastati djelovanjem zamahnute stisnute ili otvorene šake i slično. Povreda u vidu nagnječine kože natkoljenice i koljena  lijeve noge nastala je djelovanjem zamahnute tupo-tvrde sile ravne površine, slabijeg inteziteta djelovanja, koja je djelovala na  nogu u jednom navratu od naprijed i više sa lijeve strane u odnosu na uzdužnu osu tijela K. S. i ova povreda mogla je nastati djelovanjem zamahnute noge i slično. Na glavnom pretresu vještak je naveo da su povrede kod K. S. mogle nastati i djelovanjem zamahnute drvene letve, a isključio je mogućnost da su ove povrede mogle nastati djelovanjem zamahnute metalne šipke. U nalazu i mišljenju vještaka se dalje navodi da je okrivljeni M.N. pregledan u noći između 20. i 21. 09.2010.godine od strane više ljekara specijalista Urgentnog centra KC CG, te da je zadobio laku tjelesnu povredu u vidu dvije nagnječine kože potiljačnog predjela glave sa lijeve strane, nagnječine kože desne strane grudnog koša, nagnječine kože nadlaktice desne ruke i nagnječine kože koljena lijeve noge. Povreda u vidu dvije nagnječine kože potiljačnog predjela glave sa lijeve strane, nastala je djelovanjem zamahnute tupo-tvrde sile, dijelom neravne površine, slabijeg inteziteta djelovanja koja je djelovala na glavu okrivljenog M.N. u dva navrata, brzo jedno za drugim, od pozadi i više sa lijeve strane i mogla je nastati djelovanjem zamahnute stisnute šake, zamahnute drvene letve i slično. Povreda u vidu nagnječine kože desne strane grudnog koša nastala je djelovanjem zamahnute tupo-tvrde sile ravne i šire površine slabijeg inteziteta djelovanja koja je djelovala na tijelo okrivljenog M.N. od naprijed i više sa desne strane i mogla je nastati djelovanjem zamahnute noge i slično. Povreda u vidu nagnječine kože nadlaktice desne ruke nastala je djelovanjem zamahnute tupo-tvrde sile, ravne površine slabog inteziteta djelovanja, koja je djelovala na nadlakticu ruke sa desne strane i mogla je nastati djelovanjem zamahnute stisnute ili otvorene šake, zamahnute noge i slično. Povreda u vidu nagnječine kože koljena lijeve noge nastala je djelovanjem zamahnute tupo-tvrde sile, ravne površine, slabog inteziteta djelovanja koja je djelovala na koljeno od naprijed i mogla je nastati djelovanjem zamahnute noge, a ne može se sasvim isključiti i mogućnost nastanka ove povrede padom koljenom na kakvu tvrdu i ravnu podlogu. Na glavnom pretresu vještak je pojasnio da povreda kod okrivljenog M.N. u vidu dvije nagnječine kože potiljačnog predjela glave sa lijeve strane nije mogla nastati djelovanjem zamahnute metalne šipke, jer bi u tom slučaju povrede potiljačnog dijela glave imale znatno veći obim i značajniji karakter. Osim toga povreda kod okrivljenog M.N. u vidu dvije nagnječine kože potiljačnog predjela glave sa lijeve strane mogla je nastati i na način kako to okrivljeni M.N. opisuje, tj. prilikom povlačenja za prednji dio odjeće, a cijelog tijela ka naprijed i ka zemlji, te je u tom momentu ličnim dijelom glave morao biti okrenut ka zemlji, a potiljačni predio glave ka sili koja je dovela do nastanka ovakve povrede. Dalje je u nalazu i mišljenju vještaka navedeno da je okrivljeni M.R. pregledan dana 20.09.2010.godine od strane ljekara specijaliste Urgentnog centra KC CG, te da je zadobio laku tjelesnu povredu u vidu nagnječine kože poglavine i nagnječine kože tijela. Povreda u vidu nagnječine kože poglavine nastala je djelovanjem zamahnute tupo-tvrde sile, ravne površine, slabog inteziteta djelovanja koja je djelovala na glavu okrivljenog M.R. u jednom navratu, dok se o preciznijem pravcu i smjeru djelovanja sile nije moglo govoriti, jer nema podatka u kom dijelu poglavine je bila ova povreda, a ista je mogla nastati djelovanjem zamahnute stisnute ili otvorene šake. Povreda u vidu nagnječine kože tijela nastala je djelovanjem zamahnute tupo-tvrde sile, ravne površine, slabog inteziteta djelovanja koja je dovela do nagnječine kože, a o pravcu i smjeru djelovanja sile se nije moglo govoriti, jer nema podataka na kom dijelu tijela je bila ova povreda. Na glavnom pretresu vještak je pojasnio da se ne može sasvim isključiti mogućnost da je povreda kod okrivljenog M.R. u vidu nagnječine kože poglavine nastala djelovanjem zamahnute drvene letve, slabijeg inteziteta djelovanja, s tim što je takva mogućnost manje vjerovatna. Još je pojasnio i da povreda tijela, tačnije trbuha kod okrivljenog M.R. nije mogla nastati djelovanjem zamahnutog predmeta-pajsera i to zbog toga što ljekar prilikom pregleda nije konstatovao promjene na koži, izuzev bolne osjetljivosti na dodir u predjelu prednje strane trbuha, tačnije želudca. U nalazu i mišljenju vještaka navedeno je i da je okrivljeni M.T. pregledan dana 20.09.2010.godine od strane više ljekara specijalista Urgentnog centra KC CG, te da je zadobio laku tjelesnu povredu u vidu nagnječine kože podlaktice lijeve ruke koja je nastala djelovanjem zamahnute tupo-tvrde sile ravne površine slabog inteziteta djelovanja, koja je djelovala na podlakticu ruke u jednom navratu i mogla je nastati djelovanjem zamahnute stisnute ili otvorene šake, zamahnute noge i slično.  Na glavnom pretresu vještak je pojasnio i da je ova povreda okrivljenog M.T. mogla nastati djelovanjem kakve drvene letve opisanih karakteristika. </span>
</p>
<p class="p4"></p>
<p class="p4">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke. Punomoćnik oštećenog i oštećeni su istakli da prigovaraju nalazu i mišljenju u dijelu da je povreda kod oštećenog nastala jednokratnim dejstvom sile i tvrdili su da je povreda nastala dejstvom sile u više navrata. Ovakav prigovor punomoćnika oštećenog i oštećenog bio je paušalan, neutemeljen i lišen svakog osnova, stručnim i logičnim objašnjenjem vještaka sudsko-medicinske struke dr B.B.a da je povreda kod oštećenog K.G. rezultat jednokratnog dejstva sile. </span>
</p>
<p class="p4">
<span>         </span>
</p>
<p class="p4">
<span>Iz izvoda iz kaznene evidencije Uprave policije PJ Podgorica br.11-245/11-12436/2-2005 od 16.05.2011.godine izdatog na ime okrivljenih M.N., M.R. i M.T. utvrđuje se da okrivljeni M.N., M.R. i M.T. nijesu osuđivani.  </span>
</p>
<p class="p4"></p>
<p class="p4">
<span>Sud je cijenio iskaze svjedoka-oštećenog K.G., pa iste nije prihvatio. Svjedok-oštećeni K.G. je u iskazu datom u istrazi tvrdio da je okrivljeni M.N. došao do njegove kuće, da mu se učinilo da je okrivljeni M.N. udario njegovu suprugu S., da je zatim okrivljeni M.N. udario njega stisnutom pesnicom u predjelu glave i potom otišao, a da su mu nakon toga, kada je okrivljeni M.N. ponovo došao do njegove kuće zajedno sa okrivljenim M.R.m, okrivljenim M.T.om, M. Lidijom i M. M., okrivljeni M.R., okrivljeni M.T. i M. L. zadali metalnim i drvenim šipkama više udraca po glavi i tijelu od kojih udaraca je dva puta gubio svijest, dok je na glavnom pretresu isticao da je okrivljeni M.N. kada je prvi put došao do njegove kuće više puta udario stisnutim pesnicama po glavi i tijelu njegovu suprugu S., da je poslije toga okrivljeni M.N. njega više puta jako udario stisnutom pesnicom u predjelu lijeve i desne strane lica, da je potom okrivljeni M.N. otišao, da su zatim ubrzo do njegove kuće došli okrivljeni M.N., okrivljeni M.R., okrivljeni M.T. i njihova majka L., da su u rukama držali duguljaste tvrde predmete, da ga je sa ovim duguljastim tvrdim predmetom prvo udario okrivljeni M.R. u predjelu lijeve strane lica, a zatim istim takvim predmetom okrivljeni M.T., nakon čega je primio seriju udaraca ovim predmetima od strane okrivljenih M.R. i M.T. i njihove majke L., od kojih udaraca je dva puta gubio svijest i padao, pa kada je ustao vidio je da su okrivljeni M.N., M.R. i M.T. više puta udarili duguljastim tvrdim predmetima njegovog sina Igora. Kada je upoznat na različitosti u iskazima, na glavnom pretresu je naveo da je tačan njegov iskaz sa glavnog pretresa, a različitosti je objašnjavao time da je u vrijeme svjedočenja u istrazi bio pod povredama i u lošem psihofizičkom zdravstvenom stanju. Ovakvo objašnjenje različitosti je bilo nelogično, jer je u istrazi svjedočio 19.10.2010.godine, dakle poslije skoro mjesec dana od događaja, a u vrijeme svjedočenja u istrazi se nije pozivao na bilo kakvu umanjenu sposobnost ili nesposobnost da tada svjedoči. Iskazi svjedoka-oštećenog K.G. iz istrage i sa glavnog pretresa su u suprotnosti sa nalazom i mišljenjem vještaka sudsko-medicinske struke dr. B.B.a Kri.br. 146/10 od 20.12.2010.godine,  sa glavnog pretresa od 05.09.2012.godine, otpusnom listom sa epikrizom JZU KC CG mat.br. istorije bolesti 19435/304, izdatom na ime svjedoka-oštećenog K.G. i izvještajem ljekara specijaliste JZU KC CG Urgentni centar br. protokola 13629 od 21.09.2010.godine, izdatim na ime svjedoka-oštećenog K.G., a ovo stoga što se iz ovih dokaza utvrđuje da je oštećeni K.G. u predmetnom događaju zadobio tešku tjelesnu povredu u vidu zajedničkog preloma lijeve jagodične kosti lica i lijeve gornjevilične kosti lica, a koja je nastala djelovanjem zamahnute tupo-tvrde sile ravne površine, jačeg intenziteta djelovanja, koja je sila djelovala na glavu oštećenog u jednom navratu od naprijed i više sa lijeve strane kada je oštećeni lijevim jagodičnim predjelom lica bio okrenut ka toj sili, te da kod oštećenog nije bilo drugih povreda, a kojih bi svakako bilo da je bio izložen dejstvu sile u više navrata na različite djelove tijela i glave, poput zamahnute stisnute šake, metalne ili drvene šipke, ili letve i sl., kako to oštećeni opisuje.</span>
</p>
<p class="p4"></p>
<p class="p4">
<span>Sud nije prihvatio ni iskaze svjedoka K. S., supruge oštećenog K.G.. Naime, svjedok K.S. je u iskazu datom u istrazi tvrdila da se kritične noći okrivljeni M.N. uputio prema njihovoj kući, da ga je ona srela, da je okrivljeni M.N. nju odgurnuo, a da je nije udarao, da je zatim nakon što je njen suprug G. izašao, njega okrivljeni M.N. udario u glavu, da ne zna kako je okrivljeni M.N. udario njenog supruga, jer je bio mrak, da su se njen suprug G. i okrivljeni M.N. pohvatali i porvali, nakon čega je okrivljeni M.N. otišao, da se okrivljeni M.N. ubrzo vratio sa dvojicom braće i majkom, da su u rukama imali metalne i drvene šipke, da je nju okrivljeni M.N. šamarao, da je ili okrivljeni M.R. ili okrivljeni M.T. nju udario metalnom šipkom po ramenu, da je zatim u padu zadobila udarac u predjelu butine, te da su oni šipkama krenuli na njenog supruga G., koji je dva puta padao, dok je na glavnom pretresu isticala da je nju okrivljeni M.N. odgurnuo, da je okrivljeni M.N. došao do njenog spruga G., a zatim ga udario stisnutom pesnicom u predjelu glave, dok su njih dvojica stajali jedan prema drugom lice u lice, da su se zatim njen suprug G. i okrivljeni M.N. porvali, nakon čega je okrivljeni M.N. otišao, da su ubrzo poslije toga ispred kuće došli okrivljeni M.N., okrivljeni M.T., okrivljeni M.R. i M. L., kao i M. M. koji je kasnije došao, da su okrivljeni M.R. i M.T. imali šipke u rukama, a da okrivljeni M.N. nije imao bilo kakvo sredstvo u rukama, da je okrivljeni M.N. krenuo prema njoj i tada je udario sigurno 10 puta pesnicama u predjelu glave, da su okrivljeni M.R. i M.T. počeli šipkama da udaraju njenog supruga G., koji je poslije izvjesnog vremena pao na zemlju, da su zatim okrivljeni M.R. i M.T. krenuli prema njoj i njenom sinu Igoru kada je nju ili okrivljeni M.R. ili okrivljeni M.T. udario metalnom šipkom po lijevom ramenu, a zatim i po lijevoj nozi u predjelu natkoljenice, pa kada je njen suprug G. ustao okrivljeni M.R. i M.T. su krenuli prema njenom suprugu i ponovo nastavili da ga udaraju šipkama, poslije čega je njen suprug ponovo pao na tlo. Kada je upoznata na različitosti u iskazima, na glavnom pretresu je navela da je tačan njen iskaz sa glavnog pretresa. Različitosti je objašnjavala time da je u vrijeme svjedočenja u istrazi bila pod stresom. Ovakvo objašnjenje različitosti je bilo nelogično obzirom da je u istrazi svjedočila 19.10.2010.godine, dakle poslije skoro mjesec dana od događaja, a u vrijeme svjedočenja u istrazi se nije pozivala na bilo kakvu umanjenu sposobnost ili nesposobnost da tada svjedoči. Iskazi svjedoka K. S. iz istrage i sa glavnog pretresa su u suprotnosti sa nalazom i mišljenjem vještaka sudsko-medicinske struke dr. B.B.a Kri.br. 146/10 od 20.12.2010.godine, sa glavnog pretresa od 05.09.2012.godine, otpusnom listom sa epikrizom JZU KC CG mat.br. istorije bolesti 19435/304, izdatom na ime svjedoka-oštećenog K.G. i izvještajem ljekara specijaliste JZU KC CG Urgentni centar br. protokola 13629 od 21.09.2010.godine, izdatim na ime svjedoka-oštećenog K.G., a ovo stoga što se iz ovih dokaza utvrđuje da je oštećeni K.G. u predmetnom događaju zadobio tešku tjelesnu povredu u vidu zajedničkog preloma lijeve jagodične kosti lica i lijeve gornjevilične kosti lica, a koja je nastala djelovanjem zamahnute tupo-tvrde sile ravne površine, jačeg intenziteta djelovanja, koja je sila djelovala na glavu oštećenog u jednom navratu od naprijed i više sa lijeve strane kada je oštećeni lijevim jagodičnim predjelom lica bio okrenut ka toj sili, te da kod oštećenog nije bilo drugih povreda, a kojih bi svakako bilo da je bio izložen dejstvu sile u više navrata na različite djelove tijela i glave, poput zamahnute stisnute šake, metalne ili drvene šipke, ili letve i sl. Osim toga svjedok K.S. je u iskazima tvrdila da je ili okrivljeni M.R. ili okrivljeni M.T. prvo udario metalnom šipkom u predjelu ramena, a zatim i u predjelu natkoljenice lijeve noge, a ovakav mehanizam povrjeđivanja je potpuno osporen nalazom i mišljenjem vještaka sudsko-medicinske struke dr B.B. koji je isključio mogućnost da su povrede kod K. S. u vidu nagnječine kože  desnog ramena i nagnječine kože natkoljenice i koljena lijeve noge mogle nastati djelovanjem zamahnute metalne šipke. Nelogično je i to što je svjedok K.S. na glavnom pretresu navela da je okrivljeni M.N. udario sigurno 10 puta pesnicama u predjelu glave jer ista nije imala nijednu povredu glave kako to proizilazi iz nalaza i mišljenja vještaka sudsko-medicinske struke dr B.B.a. </span>
</p>
<p class="p4"></p>
<p class="p4">
<span>Sud je cijenio iskaze svjedoka K.I.a, sina oštećenog K.G., pa ni ove iskaze nije prihvatio. Naime, svjedok K.I. je u iskazu datom u istrazi tvrdio da se kritične noći okrivljeni M.N. uputio prema njihovoj kući, da je njegova majka Stojka izašla ispred okrivljenog M.N. i pokušala ga da ga spriječi jer je došao da se svađa, da je zatim okrivljeni M.N. udario njegovog oca šakom po glavi, da su se njegov otac i okrivljeni M.N. porvali, nakon čega je okrivljeni M.N. otišao, da se okrivljeni M.N. ubrzo vratio sa  okrivljenim M.R.m i okrivljenim M.T.om, da su okrivljeni M.T. i M.N. nasrnuli na njegovog oca i počeli da ga udaraju šipkama po glavi i tijelu, da je njega okrivljeni M.R. udario šakom, o on njemu uzvratio, te da je okrivljeni M.N. udario njegovu majku šipkom dok je na glavnom pretresu isticao da se okrivljeni M.N. uputio prema njihovoj kući, da se okrivljeni M.N. prvo susreo sa njegovim ocem K.G.m, kada je njegovog oca udario stisnutom pesnicom u predjelu lica, dok su njih dvojica stajali licem okrenuti jedan prema drugom, a nije se mogao izjasniti kojom rukom je okrivljeni M.N. udario njegovog oca i u koju stranu lica ga je udario, da je došlo do razmjene udaraca između okrivljenog M.N. i njegovog oca, nakon čega je okrivljeni M.N. otišao, da su ubrzo poslije toga do njihove kuće došli okrivljeni M.N., okrivljeni M.T., okrivljeni M.R. i M. L., da su okrivljeni M.N. i M.T. imali duguljaste tvrde predmete u rukama, da su okrivljeni M.N. i M.T. napali njegovog oca i duguljastim tvrdim predmetima ga udarili najmanje 10 puta po glavi, da je njegov otac pao na tlo, da je njegova majka pokušala da razdvoji i da su joj tada okrivljeni M.N. i M.T. zadali više udaraca duguljastim tvrdim predmetima u predjelu ramena, vrata i noge, da je njegov otac ustao kada su okrivljeni M.N. i M.T. nastavili da udaraju duguljastim tvrdim predmetima njegovog oca u predjelu glave i tijela, nakon čega je njegov otac ponovo pao na tlo, a za to vrijeme on je sa okrivljenim M.R.m razmijenio udarce stisnutim pesnicama u kom dijelu događaja ga je okrivljeni M.R. udario i nekim predmetom dužine oko 1 metar u predjelu lijeve nadlaktice. Kada je upoznat na različitosti u iskazima, na glavnom pretresu je naveo da je tačno da su i okrivljeni M.T. i okrivljeni M.N. udarali njegovu majku duguljastim tvrdim predmetima, a različitost je objasnio time što je u istrazi pomenuo samo N. jer je on bio najaktivniji akter u toj tuči, da je njegova majka bila ispred kuće u momentu kada je M.N. udario K.G., a nije se mogao izjasniti da li je tada bilo kakvog fizičkog kontakta izmedju okrivljenog M.N. i njegove majke, te da  je zaboravio u istrazi i u slobodnom kazivanju na glavnom pretresu da kaže da je njegovog oca i okrivljeni M.R. udario šipkom, a to je objasnio time da nije zalazio u detalje. Ovakva objašnjenja različitosti su bila nelogična. Iskazi svjedoka K.I.a iz istrage i sa glavnog pretresa su u suprotnosti sa nalazom i mišljenjem vještaka sudsko-medicinske struke dr B.B.a Kri.br. 146/10 od 20.12.2010.godine,  sa glavnog pretresa od 05.09.2012.godine, otpusnom listom sa epikrizom JZU KC CG mat.br. istorije bolesti 19435/304, izdatom na ime svjedoka-oštećenog K.G. i izvještajem ljekara specijaliste JZU KC CG Urgentni centar br. protokola 13629 od 21.09.2010.godine, izdatim na ime svjedoka-oštećenog K.G., a ovo stoga što se iz ovih dokaza utvrđuje da je oštećeni K.G. u predmetnom događaju zadobio tešku tjelesnu povredu u vidu zajedničkog preloma lijeve jagodične kosti lica i lijeve gornjevilične kosti lica, a koja je nastala djelovanjem zamahnute tupo-tvrde sile ravne površine, jačeg intenziteta djelovanja, koja je sila djelovala na glavu oštećenog u jednom navratu od naprijed i više sa lijeve strane kada je oštećeni lijevim jagodičnim predjelom lica bio okrenut ka toj sili, te da kod oštećenog nije bilo drugih povreda, a kojih bi svakako bilo da je bio izložen dejstvu sile u vise navrata na različite djelove tijela i glave, poput zamahnute stisnute šake, metalne ili drvene šipke, ili letve i sl.  </span>
</p>
<p class="p4"></p>
<p class="p4">
<span>Sud nije prihvatio ni iskaze svjedoka Vučinić rođ.K.S., kćerke oštećenog K.G.. Naime, svjedok Vučinić rođ.K.S.  je u iskazu datom u istrazi tvrdila da se kritične noći okrivljeni M.N. pojavio ispred njihove kuće, da je odgurnuo njenu majku, da je zatim njenom ocu zadao udrac u predjelu glave, a potom još nekoliko udaraca, da nije vidjela je li njen otac uzvratio okrivljenom M.N., nakon čega je okrivljeni M.N. pobjegao, da se okrivljeni M.N. ubrzo vratio sa svojom braćom, majkom i stricem M., da su okrivljeni M.N., M.T. i M.R. šipkama nasrnuli na njenog oca, koji se branio koliko je mogao, da je od zadobijenih udaraca njen otac pao na tlo, a da je neko i njenu majku udario po ruci i nozi od čega je i njena majka pala, da je njen otac ponovo pao pokušavajući da se suprostavi, te da je okrivljeni M.N. šamarao njenu majku, dok je na glavnom pretresu isticala da je okrivljeni M.N. na putu prema njihovoj kući kontaktirao sa njenom majkom rukama, da nije udarao tada njenu majku, da je zatim okrivljeni M.N. zadao njenom ocu više udaraca stisnutim pesnicama u predjelu glave, a da je njen otac uzvratio okrivljenom M.N. tako što ga je udario jednom stisnutom pesnicom, nakon čega je okrivljeni M.N. otišao, da su ubrzo poslije toga do njihove kuće došli okrivljeni M.N., M.R. i M.T. koji su se uputili prema njenom ocu i zadali mu najmanje 10 udaraca metalnim šipkama po glavi, ramenima i tijelu, da je od tih udaraca njen otac pao, da su se okrivljeni M.N., M.R. i M.T. zatim uputili prema njenom bratu Igoru, pa kako je njena majka Stojka stala između njih, okrivljeni M.N. je prvo njenu majku udario metalnom šipkom u predjelu lijeve nadlaktice, zatim rukom u predjelu glave, te potom ponovo metalnom šipkom u predjelu lijeve butne kosti da bi od tog zadnjeg udarca njena majka pala, te da su njenog oca, nakon što se ustao, okrivljeni M.N., M.R. i M.T. udarali svim i svačim po glavi i tijelu da bi usljed zadobijenih udaraca njen otac ponovo pao. Kada je upoznata na različitosti u iskazima, na glavnom pretresu je navela da je tačan njen iskaz sa glavnog pretresa. Različitosti je objašnjavala time da je nakon događaja bila pod stresom i da se događaja bolje sjećala na glavnom pretresu kada je sabrala utiske. Ovakvo objašnjenje različitosti bilo je nelogično, jer je u istrazi svjedočila 20.10.2010.godine tj.mjesec dana poslije događaja. Iskazi svjedoka Vučinić rođ.K.S. iz istrage i sa glavnog pretresa su u suprotnosti sa nalazom i mišljenjem vještaka sudsko-medicinske struke dr. B.B.a Kri.br. 146/10 od 20.12.2010.godine,  sa glavnog pretresa od 05.09.2012.godine, otpusnom listom sa epikrizom JZU KC CG mat.br. istorije bolesti 19435/304, izdatom na ime svjedoka-oštećenog K.G. i izvještajem ljekara specijaliste JZU KC CG Urgentni centar br. protokola 13629 od 21.09.2010.godine, izdatim na ime svjedoka-oštećenog K.G., a ovo stoga što se iz ovih dokaza utvrđuje da je oštećeni K.G. u predmetnom događaju zadobio tešku tjelesnu povredu u vidu zajedničkog preloma lijeve jagodične kosti lica i lijeve gornjevilične kosti lica, a koja je nastala djelovanjem zamahnute tupo-tvrde sile ravne površine, jačeg intenziteta djelovanja, koja je sila djelovala na glavu oštećenog u jednom navratu od naprijed i više sa lijeve strane kada je oštećeni lijevim jagodičnim predjelom lica bio okrenut ka toj sili, te da kod oštećenog nije bilo drugih povreda, a kojih bi svakako bilo da je bio izložen dejstvu sile u vise navrata na različite djelove tijela i glave, poput zamahnute stisnute šake, metalne ili drvene šipke, ili letve i sl. Osim toga svjedok Vučinić rođ.K.S. je u iskazu datom na glavnom pretresu tvrdila da je okrivljeni M.N. između ostalog udario njenu majku K.S. metalnom šipkom u predjelu lijeve nadlaktice i u predjelu lijeve butne kosti, a što je potpuno osporeno nalazom i mišljenjem vještaka sudsko-medicinske struke dr B.B.a, koji je isključio mogućnost da je povreda kod K. S. u vidu nagnječine kože natkoljenice i koljena lijeve noge mogla nastati djelovanjem zamahnute metalne šipke, a K.S. nije imala povredu u predjelu lijeve nadlaktice.</span>
</p>
<p class="p4">
<span> </span>
</p>
<p class="p4">
<span>I Na osnovu naprijed izložene činjenične gradje, proizašle iz dokaza provedenih na glavnom pretresu, ovaj sud je utvrdio da je okrivljeni M.N. počinio krivično djelo teška tjelesna povreda iz čl.151 st.1 KZ. Naime, okrivljeni M.N. je dana 20.09.2010.godine, oko 22,00 časova, u mjestu Gorica b.b., opština Danilovgrad, blizu kuće oštećenog K.G., pesnicom udario u predjelu lica oštećenog K.G. nanoseći mu tešku tjelesnu povredu u vidu zajedničkog preloma lijeve jagodične kosti lica i lijeve gornjevilične kosti lica, pri čemu je bio svjestan da tako može učiniti djelo pa je na to pristao, te znao da je njegovo djelo zabranjeno.</span>
</p>
<p class="p4"></p>
<p class="p4">
<span>Iz dijela odbrane okrivljenog M.N., a u kojem dijelu je sud njegovu odbranu prihvatio, utvrđuje se da je dana 20.09.2010.godine, oko 21,30 časova, bio u svojoj kući u mjestu Gorica b.b., koje pripada opštini Danilovgrad, i da se uputio u pravcu kuće svog strica M., koja se nalazi u neposrednoj blizini njegove kuće. Sa sobom je ponio gasni pištolj i na putu prema kući svog strica ispalio je dva hica. Da se u konkretnom slučaju radilo o gasnom pištolju potvrđuje i potvrda o privremeno oduzetim predmetima Uprave policije Ispostava Danilovgrad od 21.09.2010.godine, izdata na ime okrivljenog M.N., iz koje je utvrđeno da je od okrivljenog M.N. oduzet upravo gasni pištolj. Dalje se iz dijela odbrane okrivljenog M.N. utvrđuje da je sjedio zajedno sa stricem M. ispred stričeve kuće, da se u jednom momentu na međi između imanja pojavio oštećeni K.G., da je oštećeni pozvao sve M.e da dođu da se biju na mjestu blizu njegove kuće i da je okrivljeni M.N. uz obostrane psovke između njega i oštećenog pošao ka mjestu na koje ga je pozvao oštećeni. Tada je bilo oko 22,00 časova, obzirom da je okrivljeni M.N. izašao iz svoje kuće oko 21,30 časova i sjedio je neko kraće vrijeme ispred stričeve kuće. Kada je došao do tog mjesta blizu kuće oštećenog, oštećeni ga je uhvatio jednom rukom za majcu, povukao ga malo u stranu i kada je malo sagnuo glavu ka zemlji, oštećeni ga je udario nekim tvrdim predmetom u potiljačni dio glave, nakon čega je pao. Ovaj dio odbrane okrivljenog M.N. potvrđen je nalazom i mišljenjem vještaka sudsko-medicinske struke dr B.B.a, iz kojeg se utvrđuje da su povrede glave kod okrivljenog M.N., a u vidu nagnječina kože potiljačnog predjela glave sa lijeve strane, mogle nastati upravo na način kako je to opisao okrivljeni M.N.. Iz dijela odbrane okrivljenog M.N. se dalje utvrđuje da se podigao sa tla i da je tada svom snagom udario pesnicom desne ruke oštećenog u predjelu lica, a dok su on i oštećeni stajali lice u lice jedan prema drugom, što znači da je udario oštećenog u predjelu lijeve strane lica. Upravo od ovog udarca oštećeni je zadobio tešku tjelesnu povredu u vidu zajedničkog preloma lijeve jagodične kosti lica i lijeve gornjevilične kosti lica, što se utvrđuje iz nalaza i mišljenja vještaka sudsko-medicinske struke dr B.B.a, otpusne liste sa epikrizom JZU KC CG mat.br. istorije bolesti 19435/304, izdate na ime svjedoka-oštećenog K.G. i izvještaja ljekara specijaliste JZU KC CG Urgentni centar br. protokola 13629 od 21.09.2010.godine, izdatog na ime svjedoka-oštećenog K.G., a iz kojih dokaza se još utvrđuje, a čime se i potvrđuje dio odbrane okrivljenog M.N., da je ova povreda oštećenog nastala djelovanjem zamahnute tupo-tvrde sile, ravne površine, koja odgovara između ostalog pesnici, jačeg inteziteta djelovanja, koja je sila djelovala na glavu oštećenog u jednom navratu od naprijed i više sa lijeve strane kada je oštećeni lijevim jagodičnim predjelom lica bio okrenut ka toj sili. Iz dijela odbrane okrivljenog M.N. dalje proizilazi da je nakon toga oštećeni udario okrivljenog M.N. tvrdim predmetom u predjelu rebara i lijevog koljena što je takođe potvrđeno nalazom i mišljenjem vještaka sudsko-medicinske struke dr B.B.a, obzirom da je u istom navedeno da je okrivljeni M.N. između ostalog zadobio povredu u vidu nagnječine kože desne strane grudnog koša, koja je nastala djelovanjem zamahnute tupo-tvrde sile, ravne i šire površine, slabijeg inteziteta djelovanja koja je djelovala na tijelo okrivljenog M.N. od naprijed i više sa desne strane i povredu u vidu nagnječine kože koljena lijeve noge koja je nastala djelovanjem zamahnute tupo-tvrde sile, ravne površine, slabog inteziteta djelovanja koja je djelovala na koljeno od naprijed, s tim što se sasvim nije mogla isključiti i mogućnost nastanka ove povrede padom ali ni to nije kontradiktorno odbrani okrivljenog M.N. jer je prethodno padao. Zatim se iz dijela odbrane okrivljenog M.N. utvrđuje da je zbog toga što mu je tekla krv iz potiljačnog dijela glave otišao do svoje kuće, a potom se vratio do mjesta gdje se desio prethodni događaj, kada su za njim došla i njegova braća okrivljeni M.R. i M.T..</span>
</p>
<p class="p4"></p>
<p class="p4">
<span>Nasuprot prednjem sud nije prihvatio odbranu okrivljenog M.N. u dijelu da je na mjesto događaja otišao sa namjerom da razgovara sa oštećenim K.G.m. Ovakva odbrana okrivljenog M.N. bila je nelogična i životno neprihvatljiva. Ovo zbog toga što je okrivljeni M.N. na mjesto događaja otišao odmah nakon obostranih psovki između njega i oštećenog i poziva oštećenog upućenog svim M.ma da dođu da se biju, što čini apsurdnom tvrdnju okrivljenog M.N. da je na mjesto gdje je oštećeni pozvao na fizički obračun sve M.e pa i njega otišao u namjeri da sa oštećenim razgovara. Po nalaženju suda okrivljeni M.N. je prihvatio poziv na tuču oštećenog i došao je na mjesto na koje je oštećeni pozivao na fizički obračun, zbog čega se ne može pozivati na nužnu odbranu. </span>
</p>
<p class="p4"></p>
<p class="p4">
<span>Krivično djelo teška tjelesna povreda iz čl.151 st.1 KZ čini onaj ko drugog teško tjelesno povrijedi ili mu zdravlje teško naruši, pa imajući u vidu da je okrivljeni M.N. na naprijed opisani način nanio oštećenom K.G. tešku tjelesnu povredu, to su se u radnjama okrivljenog M.N. ostvarila sva bitna obilježja bića krivičnog djela teška tjelesna povreda iz čl.151 st.1 KZ</span>
</p>
<p class="p4"></p>
<p class="p4">
<span>Cijeneći psihički odnos okrivljenog M.N. prema izvršenom krivičnom djelu, a imajući u vidu da je optužnim aktom okrivljenom M.N. stavljeno na teret da je postupao sa eventualnim umišljajem, sud je našao da je isti postupao sa eventualnim umišljajem, odnosno bio je svjestan da jakim udarcem pesnicom u predjelu lica oštećenog, oštećenom može nanijeti tešku tjelesnu povredu pa je na to pristao.</span>
</p>
<p class="p4"></p>
<p class="p4">
<span>Sud je u skladu sa činjeničnim utvrđenjem precizirao činjenični opis krivičnog djela na način odredjen kao u stavu I izreke presude, ne povrjeđujući na taj način objektivni identitet optužnog akta. </span>
</p>
<p class="p4"></p>
<p class="p5">
<span>Sud je prilikom odlučivanja o kazni, imao u vidu sve okolnosti na strani okrivljenog M.N., koje utiču da kazna bude manja ili veća u smislu člana 42 KZ, pa je od olakšavajućih okolnosti na strani okrivljenog našao da je mlad i da je neosuđivan dok otežavajućih okolnosti nije bilo pa je okrivljenog osudio na kaznu zatvora u trajanju od 45 (četrdesetpet) dana, utvrdjujući navedene olakšavajuće okolnosti kao naročito olakšavajuće okolnosti u smislu čl. 45 KZ, a cijeneći da iste daju osnova da se okrivljenom izrekne kazna ispod zakonskog minimuma, a u okviru granica propisanih čl. 46 KZ, te da se i ublaženom kaznom može postići svrha kažnjavanja iz čl. 32 KZ, i na taj način dovoljno uticati na okrivljenog M.N. da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2. KZ.</span>
</p>
<p class="p4"></p>
<p class="p4">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni M.N. oglašen krivim obavezan je da na ime troškova krivičnog postupka uplati budžetu Crne Gore iznos od 137,50 eura, a koji troškovi se odnose na nagrade odmjerene vještaku sudsko-medicinske struke dr B.B.u, kao i iznos od 30,00 eura na ime sudskog paušala, koji paušal je određen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude.</span>
</p>
<p class="p4"></p>
<p class="p4">
<span>Na osnovu čl. 239 st. 2 ZKP-a, oštećeni K.G. je radi ostvarivanja imovinsko-pravnog zahtjeva upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.</span>
</p>
<p class="p4"></p>
<p class="p4">
<span>II Imajući u vidu naprijed ocijenjene dokaze i naprijed navedeno činjenično utvrđenje sud je zaključio i da nema dokaza da su okrivljeni M.R. i M.T. kao saizvršioci počinili krivično djelo teška tjelesna povreda iz čl.151 st.1 KZ u vezi čl.23 KZ, na način, mjesto i vrijeme kako je to predstavljeno u stavu II izreke presude, zbog čega ih je na osnovu čl. 373 tač. 2 ZKP-a oslobodio od optužbe. </span>
</p>
<p class="p4"></p>
<p class="p4">
<span>Naime, kao što je već rečeno, u događaju u kojem nijesu prisustvovali okrivljeni M.R. i M.T., okrivljeni M.N. je pesnicom udario u predjelu lijeve strane lica oštećenog K.G. i nanio mu tešku tjelesnu povredu u vidu zajedničkog preloma lijeve jagodične kosti lica i lijeve gornjevilične kosti lica, koja je nastala isključivo jednim udarcem. I okrivljeni M.R. i M.T. u odbranama negiraju da su prisustvovali tom događaju. To potvrđuje i okrivljeni M.N.. I oštećeni negira njihovo prisustvo u ovom dijelu događaja. Tek kada se okrivljeni M.N. poslije nanošenja opisane teške tjelesne povrede oštećenom vratio kući, a zatim ponovo otišao na mjesto događaja za njim su došli okrivljeni M.R. i M.T.. Odbrane okrivljenih M.R. i M.T. da nijesu udarali bilo čime oštećenog, koje sud u tom dijelu prihvata, potvrđene su nalazom i mišljenjem vještaka sudske medicine dr B.B.a, obzirom da je iz istog utvrđeno da je opisana teška tjelesna povreda kod oštećenog nastala isključivo jednim udarcem, a koji je oštećenom pesnicom zadao okrivljeni M.N.. </span>
</p>
<p class="p4"></p>
<p class="p4">
<span>Prilikom izvodjenja prednjih zaključaka sud je imao u vidu i odredbu čl.3 st.3 ZKP-a, a u kojoj je propisano da ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika, sud će donijeti odluku koja je povoljnija za okrivljenog. </span>
</p>
<p class="p4"></p>
<p class="p4">
<span>Kako su okrivljeni M.R. i M.T. oslobodjeni od optužbe, sud je na osnovu čl.230 st.1 ZKP-a odlučio da troškovi postupka u ovom dijelu padaju na teret budžetskih sredstava suda.</span>
</p>
<p class="p4"></p>
<p class="p4">
<span>Osnovom čl.239 st.3 ZKP-a oštećeni K.G. se u ovom dijelu radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p4"></p>
<p class="p4">
<span>Sud je odbio predlog punomoćnika oštećenog i oštećenog da se u dokaznom postupku provede novo vještačenje po drugom vještaku sudske medicine, jer je nalaz i mišljenje vještaka sudske medicine dr B.B.a bio stručan, objektivan i jasan, tako da je činjenično stanje bilo u dovoljnoj mjeri utvrđeno, a provođenje ovog dokaza vodilo je samo nepotrebnom odugovlačenju postupka.</span>
</p>
<p class="p4">
<span> </span>
</p>
<p class="p4">
<span>Na osnovu izloženog, a shodno čl.374 ZKP, odlučeno je kao u stavu I izreke presude, dok je osnovom čl.373 tač.2 ZKP-a odlučeno kao u stavu II izreke presude. </span>
</p>
<p class="p4"></p>
<p class="p4">
<span>ZAPISNIČAR, 					              S U D I J A ,</span>
</p>
<p class="p4">
<span>N.ć Branka 				                    Vladimir Novović</span>
</p>
<p class="p4"></p>
<p class="p4">
<span>D-na:</span>
</p>
<p class="p4">
<span>1.ODT Podgorica</span>
</p>
<p class="p4">
<span>2.Okrivljenima: M.N., M.R. i M.T.</span>
</p>
<p class="p4">
<span>3.Braniocu okrivljenih adv M. B.</span>
</p>
<p class="p4">
<span>4.Punomoćniku oštećenog adv.I. Ivanoviću</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA</span><span>: Protiv ove presude dozvoljena je žalba Višem sudu u Podgorici u roku od 8 dana, od dana prijema pismenog otpravka presude, a preko ovog suda. </span>
</p>
<p class="p6"></p>
<p class="p6"></p>
<p class="p6"></p>


</body>
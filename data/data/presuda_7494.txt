<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br.1/12</span>
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.249/11 od 29.12.2011.g. podnijeta protiv okrivljenog R.A. iz Rožaja, zbog krivičnog djela  teška djela protiv bezbednosti javnog saobraćaja  iz čl. 348. st. 3. u vezi čl. 339. st. 3. u vezi st. 1.  Krivičnog zakonika nakon održanog glavnog i javnog pretresa u prisustvu Osnovnog državnog tužioca Hajrana Kalača, oštećenih H. A., D. A. i R. N.   i okrivljenog, dana   20.03.2012. donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>	Okrivljeni R. A., JMB . od oca H. i majke E. rođene Š., rođenog. godine, u selu Biševo Opština Rožaje, gdje i živi,  državljanina Crne Gore, razumije crnogorski jezik njegov jezik je bosanski, nezapošljen, oženjen, otac četvoro djece, pismen  završio osnovnu  školu , siromašnoga imovnog stanja, osuđivan presudom  Opštinskog suda Rožaje K.br. 63/75 od 20.06.1977.g., osuđen po čl. 246a st. 1 KZ na novčanu kaznu u iznosu od 300,00 dina, presudom  Opštinskog suda Rožaje K.br. 331/77 od 03.06.1977.g.,  osuđen po čl. 246a st. 1 KZ, na  kaznu  zatvora u trajanju od 60 dana, presudom Opštinskog suda Rožaje K.br. 89/77 od 05.12.1977.g.,osuđen po čl. 143. st. 1. KZ SRCG, na kaznu zatvora u trajanju od 80 dana,   presudom  Opštinskog suda Rožaje K.br. 89/77 od  22.123.1977.g. osuđen po čl. 143. st. 1. KZ SRCG na   kaznu zatvora  u trajanju od 30 dana zatvora,   presudom  Opštinskog suda Rožaje  K.br. 270/82 od 20.09.1984.g., osuđen zbog krivičnog djela iz čl. 46. st. 2. KZ CG na kaznu zatvora u trajanju od 45 dana zatvora, presudom Osnovnog suda Rožaje K.br. 122/06 od  19.12.2006.g. koja je preinačena u pogledu odluke o kazni presudom Višeg suda u Bijelom Polju Kž.br. 116/07  od 03.09.2008.g. kojom je osuđen zbog krivičnog djela protivpravno zauzimanje zemljišta iz čl. 254. st. 1. KZ, na novčanu kaznu u iznosu od 1.500,00 eura. </span>
</p>
<p class="p3"></p>
<p class="p2">
<span>K R I V   J E</span>
</p>
<p class="p3"></p>
<p class="p3">
<span>	Što je: </span>
</p>
<p class="p4">
<span>	</span><span class="s1">dana 20.12.2011. godine, oko 12 h, na regionalnom putu broj 8 Rožaje-Biševo-Vuča, u mjestu zv. «Kleče» Opština Rožaje, ne pridržavajući se saobraćajnih propisa, svjestan da svojom radnjom može učiniti djelo ali je olako držao da do toga neće doći ili da će to moći spriječiti, ugrozio saobraćaj i doveo u opasnost živote i tijelo ljudi na način što upravljajući u javnom saobraćaju protivno odredbama čl. 27. st. 1. i 2. i čl. 31. st. 1. Zakona o bezbjednosti saobraćaja na putevima, putničkim motornim vozilom marke «Volkswagen» tip «Jetta» reg. oznaka RO AK-064 krećući se iz pravca sela Biševo u pravcu Rožaja, prilikom bočnog izmicanja udesno u smjeru kretanja, vozilo kojim je upravljao nije držao na bezbijednoj udaljenosti od desne ivice kolovoza i nije prilagodio brzinu kretanja vozila, uslovima saobraćaja, stanju i karekteristikama puta, usljed čega je izgubio upravljivost nad vozilom, tako da se isto u zanošenju i kretanju prema lijevoj strani puta, zadnjim krajem rotiralo u smjeru suprotnom kretanju kazaljke na satu, zaokrenulo se za ugao oko 180 stepeni i nakon što je napustilo kolovoz na lijevoj strani i prešlo preko zemljanog proširenja, survalo se niz zemljanu kosinu i prevrnulo se, kojom prilikom su njegovi saputnici zadobili povrede i to: A. H. teške tjelesne povrede u vidu preloma desne jagodične kosti, lake tjelesne povrede u vidu krvnog podliva u predjelu desne strane čela veličine 3x2 cm, krvni podliv u predjelu desne jagodice i ispod desnog oka nagnječne povrede u predjelu grudnog koša i desnog koljena, A. D. lake tjelesne povrede u vidu oguljotine u predjelu desnog ramena velične 6-7 cm i oguljotinu u predjelu desne slabine veličine 3-4 cm, i oguljotinu u predjelu desnog kuka i N. R.lake tjelesne povrede u vidu nagnječne povrede u predjelu desnog kuka i leđa,</span>
</p>
<p class="p3"></p>
<p class="p3">
<span>	-čime je izvršio krivično djelo teška djela protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika.</span>
</p>
<p class="p4"></p>
<p class="p4"></p>
<p class="p3">
<span>	- pa ga sud primjenom pomenutih zakonskih propisa i čl. 4, 13, 16,32, 39. st. 2. tač. 5.,  42, 45, 46 st. 1. tač. 6. Krivičnog zakonika i čl. 374. Zakonika o krivičnom postupku.</span>
</p>
<p class="p3"></p>
<p class="p2">
<span>O S U Đ U J E</span>
</p>
<p class="p3"></p>
<p class="p3">
<span>	Na NOVČANU KAZNU u iznosu od 1.200,00 (hiljadu i dvije stotine) eura. </span>
</p>
<p class="p3">
<span>Ako osudjeni ne plati novčanu kaznu u roku od  tri mjeseca po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p3"></p>
<p class="p3">
<span>	Da plati ovome sudu na ime troškova krivičnog postupka iznos od 176,00 eura i na ime paušala iznos od 30,00 eura, u roku od 15 dana po pravosnažnosti ove presude. </span>
</p>
<p class="p3">
<span>	Odštetnog zahtjeva  nije bilo.</span>
</p>
<p class="p3">
<span>							</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br. 249/11 od  29.12.2011.g. protiv okrivljenog R. A. z Rožaja  zbog krivičnog djela protiv bezbednosti javnog saobraćaja  iz čl. 348. st. 3. u vezi čl. 339. st. 3. u vezi st. 1.	Krivičnog zakonika (KZ).</span>
</p>
<p class="p3">
<span>	Na glavnom pretresu  ODT   Hajran Kalač  je ostao pri podnijetom optužnom predlogu te  je predložio da sud okrivljenog oglasi krivim zbog krivičnog djela koje mu je optužbom stavljeno na teret i da ga osudi na novčanu kaznu u iznosu od 1.200,00 eura. </span>
</p>
<p class="p3">
<span>	Oštećeni  H.A., D. A. i R. N. su u završnoj riječi istakli da se nepridružuju krivičnom konjenju ODT-a u odnosu na okrivljenog niti postavljaju odštetni zahtjev. </span>
</p>
<p class="p3">
<span>	Okrivljeni je u svojoj odbrani istakao da je dana 20.12.2011.g. upravljao putničkim motornim vozilom marke "Volkswagen", tip "Džeta", reg. oznake RO AK 064, regionalnim putem iz pravca Biševa prema Rožajama. U vozilu se nalazila njegova supruga H., sin D. i snaha R. N. koja je udata za njegovog brata od tetke. Dolazeći u mjestu zv. Kleče, Opština Rožaje, put je bio prav, pokriven ledom i klizav, pa se je kretao dosta sporo a  najviše  do 30 km/h. Tada je  iz suprotnog smjera  naišlo putničko vozilo, koje je prešlo na njegovu stranu pa je pošao desno da bi izbjegao kontakt i desnim točkovima vozila ušao u kanal kojim se kretao oko 20 m i nakon mimoilaženja sa ovim vozilom, izašao je iz kanala prednjim krajem vozila, dok se zadnji dio zarotirao tako da se vozilo ponovo okrenulo prednjim dijelom prema Biševu i prešlo preko kolovoza na zemljani dio i prevrnuo se niz kosinu više puta, a zatim se zaustavilo na točkovima. U ovoj nezgodi njegova supruga, sin i snaha su zadobili tjelesne povrede. Smatra da je do nezgode došlo usled klizavog kolovoza, a ne usled njegovih propusta u vožnji, pa je predložio da ga sud oslobodi od optužbe, jer nije izvršio djelo za koje je optužen.</span>
</p>
<p class="p3">
<span>	Po ovoj krivičnopravnoj stvari sud je izveo dokaze: saslušao svedoke - oštećene H. A., D. A. i R. N.,  pročitao zapisnik o uviđaju ODT-a Rožaje Kt.br. 165/11 od 20.12.2011.g., nalaz i mišljenje vještaka saobraćajne struke M.N.  Kt.br. 249/11 od 26.12.2011.g., nalaz i mišljenje vještaka medicinske struke dr. M. M. dat na zapisniku Kt.br. 249/11 od 27.12.2011.g., izvještaj ljekara jedinice za hitnu medicinsku pomoć u Rožajama br. 11188/11 od 20.12.2011.g., na ime H. A. br. 11187/11 od 20.12.2011. na ime R. N.  i br. 11191/11 od 20.12.2011.g. na ime  D. A. i br. 1189/11 od 20.12.2011.g. na ime okrivljenog, izvršio uvid u fotodokumentaciju Ispostave Rožaje br. Sl.-11 od 20.12.2011.g., skicu lica mjesta, presudu Osnovnog suda u Rožajama K.br. 116/06 od 21.07.2006.g., presudu Višeg suda u Bijelom Polju Kž. br. 116/07 od 03.09.2008.g. i uvid u  izvod iz kaznene evidencije na ime okrivljenog. </span>
</p>
<p class="p3">
<span>	Cijeneći odbranu okrivljenog i sve izvedene dokaze kako pojedinačno, tako i u međusobnoj vezi, u smilsu čl. 370. st. 3. Zakonika o krivičnom postupku (ZKP) , sud je nesumljivo utvrdio činjenično stanje kao u dispozitivu ove presude. </span>
</p>
<p class="p3">
<span>	Utvrđeno činjenično stanje proizilazi iz dokaza izvedenih u postupku, a djelimično nalazi oslonca i u iskazu okrivljenog. </span>
</p>
<p class="p3">
<span>	Naime, okrivljeni ne spori da je dana 20.12.2011.g. upravljao putničkim motornim vozilom marke "Volkswagen-Džeta", reg. br. RO AK-064, regionalnim putem iz pravca Biševa prema Rožajama, te da je dolazeći u mjesto zv. Kleče, Opština Rožaje, na pravom i preglednom putu  izgubio kontrolu upravljanjem  nad istim, te se zadnji dio zaokrenuo u pravcu Biševa i prešlo preko kolovoza na zemljani dio i prevrnulo sa niz strminu, kojom prilikom su njegovi saputnici- supruga H., sin D. i snaha R. zadobili telesne povrede.</span>
</p>
<p class="p3">
<span>	Iskaz okrivljenog,  u ovom dijelu, sud je prihvatio obzirom da je isti jasan, objektivan i potvrđen iskazima oštećenih H. i D. A. i R. N., a nalazi oslonca i u ostalim izvedenim dokazima, tako da nema sumnje u drugačije činjenično stanje.</span>
</p>
<p class="p3">
<span>	Međutim okrivljeni se brani da on nije učinio propust u ovoj saobraćajnoj nezgodi jer se kretao dozvoljenom brzinom,  već je do nezgode došlo u momentu kada je iz suprotnog smera naišlo putničko vozilo koje je prešlo na njegovu stranu, pa je, da bi izbegao kontakt, desnim točkovima ušao u kanal, van desne ivice puta i nakon što se mimoišao sa ovim vozilom prilikom izlaska iz kanala, zadnji dio vozila se zarotirao na klizavom kolovozu usled čega je prešao preko kolovoza i prevrnuo se niz strminu.  </span>
</p>
<p class="p3">
<span>	Iskaz okrivljenog u ovom dijelu, sud nije prihvatio, obzirom da je  isti neobjektivan i neuvjerljiv,  obzirom da ne nalazi oslonca u navodima iz zapisnika o uviđaju, skice lica mjesta i fotodokumentacije  iz kojih nesumljivo proizilazi  da se na kritičnom mjestu van desne strane kolovoza, gledano iz pravca Biševa ne nalazi kanal  već  zemljino proširenje u ravni sa kolovozom širine oko 1,70 m iza koga se pod uglom oko 90 stepeni uzdižu stijene visine oko 3 metra,  što se utvrđuje i iz nalaza i mišljenja vještaka saobraćajne struke M. N.,  tako da je očigledno da su navodi okrivljenog da se na tom mjestu nalazi kanal i da je on prije nezgode ušao desnim točkovima u ovaj kanal da bi se mimoišao  sa drugim vozilom, usmjereni kao izbjegavanju krivičnoprvne odgovornosti, ili pak olakšanju sebi položaja u postupku. Sa navedenih razloga , sud nije priihvatio ni iskaze oštećenih u dijelom u kojem navode da je okrivljeni na kritičnom mjestu prilikom mimoilaska sa drugim vozilom, desnim točkovima svog vozila ušao u kanala i da je nakon izlaska iz kanala izgubio kontrolu i   došlo do saobraćajne nezgode. </span>
</p>
<p class="p3">
<span>	  Iz nalaza i mišljenja  vještaka saobraćajne struke M. N.  utvrđuje se da je do ove saobraćajne nezgode došlo usled propusta u vožnji  vozača putničkog vozila, marke "Volswagen" - okrivljenog koji je u uslovima dnevne vidljivosti, kada je padao snijeg, na pravom i preglednom dijelu regionalnog puta izgubio  upravljivost nad vozilom, tako da je isto u zanošenju i kretanju prema lijevoj strani puta, zadnjim krajem rotiralo u smjeru suprotnom kretanju kazaljke na satu, zaokrenulo se za ugao od oko 180 stepeni i nakon što je napustilo kolovoz na lijevoj strani i prešlo preko zemljinog proširenja, survalo se niz  zemljinu kosinu i nakon prevrtanja zauzelo položaj oslonjeno na točkovima. Da  razlog zbog kojeg je vozilo destabilizovano u kretanju može biti greška u upravljanju vozilom, naglo  ubrzavanje, kočenje ili prikočivanje vozila, nagli zaokreti  točkova upravljača i sl. Da je automobil u kritičnom momentu vožen bzinom  od 14,21 km/h, a  brzina kretanja na tom dijelu puta je ograničena saobraćajnim znakom od 40 km/h, što znači da je brzina kretanja vozila bila dozvoljena, ali nije bila bezbijedna za nagle promjene u režimu kretanja vozila, kao što je naglo ubrzavanje, kočenje, nagli zaokret točkova upravljača i sl., te se nebezbijedna brzina smatra osnovnim razlogom uzročno vezanim za stvaranje opasne situacije i nastanak ove nezgode. Vještak je istakao da neadekvatno održavanje kolovoza regionalnog puta, neuklanjanje snijega i neposipanje kolovoza solju u zimskim uslovima predstavlja značajan doprinos ovoj nezgodi, koji stoji na strani organizacije zadužene za održavanje ove dionice regionalnog puta Rožaje-Biševo-Vuča.</span>
</p>
<p class="p3">
<span>	Imajući u vidu nalaz i mišljenje ovog vještaka koji je sud prihvatio kao jasan, objektivan i stručan, te dovodeći isti u vezu sa navoidima iz zapisnika o uviđaju, fotodokumentaciji  i skice lica mjesta zaista se nedvosmisleno utvrđuje da je osnovni propust u ovoj saobraćajnoj nezgodi učinio okrivljeni, jer je u kritičnom momentu upravljao vozilom protivno odredbama  čl. 27. st. 1. i 2 i čl. 31. st. 1. ZOBS-a na putevima, jer vozilo nije držao na bezbednoj udaljenosti od desne ivice kolovoza i nije prilagodio brzinu kretanja vozila uslovima saobraćaja, stanju i karakteristikama puta, usled čega je izgubio kontrolu nad vozilom koje se rotiralo zadnjim krajem u  suprotnom smjeru  od kretanja skazaljke nasatu za oko 180 stepeni i prešlo preko lijeve strane kolovoza na zemljino proširenje  i prevrnulo se niz kosinu. </span>
</p>
<p class="p3">
<span>	Iz nalaza i mišljenja vještaka  medicinske struke dr. M. M., utvrđuje se da je u ovoj saobraćajnoj nezgodi  oštećena H. A. zadobila  teške tjelesne povrede u vidu preloma desne jagodične kosti i  lake tjelesne povrede u vidu krvnog podliva u predjelu desne strane čela veličine 3x2 cm, krvni podliv u predjelu desne jagodice i ispod desnog oka nagnječne povrede u predjelu grudnog koša i desnog koljena, da je oštećeni  D. A. zadobio  lake tjelesne povrede u vidu oguljotine u predjelu desnog ramena velične 6-7 cm i oguljotinu u predjelu desne slabine veličine 3-4 cm, i oguljotinu u predjelu desnog kuka i  da je oštećena R. N.  zadobila lake tjelesne povrede u vidu nagnječne povrede u predjelu desnog kuka i leđa. </span>
</p>
<p class="p3">
<span>	Nalaz i mišljenje ovog vještaka sud je prihvatio kao jasan, ubjedljiv i stručan, a dovodeći isti u vezu sa navodima iz medicinske dokumentacije i iskazima oštećenih i  okrivljenog u dijelu u kojem ne spori navedene odlučne činjenice, zaista se nesumljivo utvrđuje da su oštećeni kritičnog dana zadobili navedene povrede.</span>
</p>
<p class="p3">
<span>	Dakle u postupku je utvrđeno da je okrivljeni  dana 20.12.2011. godine, oko 12 h, na regionalnom putu broj 8 Rožaje-Biševo-Vuča, u mjestu zv. «Kleče» Opština Rožaje, ne pridržavajući se saobraćajnih propisa, svjestan da svojom radnjom može učiniti djelo ali je olako držao da do toga neće doći ili da će to moći spriječiti, ugrozio saobraćaj i doveo u opasnost živote i tijelo ljudi na način što upravljajući u javnom saobraćaju protivno odredbama čl. 27. st. 1. i 2. i čl. 31. st. 1. Zakona o bezbjednosti saobraćaja na putevima, putničkim motornim vozilom marke «Volkswagen» tip «Jetta» reg. oznaka RO AK-064 krećući se iz pravca sela Biševo u pravcu Rožaja, prilikom bočnog izmicanja udesno u smjeru kretanja, vozilo kojim je upravljao nije držao na bezbijednoj udaljenosti od desne ivice kolovoza i nije prilagodio brzinu kretanja vozila, uslovima saobraćaja, stanju i karekteristikama puta, usljed čega je izgubio upravljivost nad vozilom, tako da se isto u zanošenju i kretanju prema lijevoj strani puta, zadnjim krajem rotiralo u smjeru suprotnom kretanju kazaljke na satu, zaokrenulo se za ugao oko 180 stepeni i nakon što je napustilo kolovoz na lijevoj strani i prešlo preko zemljanog proširenja, survalo se niz zemljanu kosinu i prevrnulo se, kojom prilikom su njegovi saputnici zadobili povrede i to: A. H. teške tjelesne povrede u vidu preloma desne jagodične kosti, lake tjelesne povrede u vidu krvnog podliva u predjelu desne strane čela veličine 3x2 cm, krvni podliv u predjelu desne jagodice i ispod desnog oka nagnječne povrede u predjelu grudnog koša i desnog koljena, A. D. lake tjelesne povrede u vidu oguljotine u predjelu desnog ramena velične 6-7 cm i oguljotinu u predjelu desne slabine veličine 3-4 cm, i oguljotinu u predjelu desnog kuka i N. R. lake tjelesne povrede u vidu nagnječne povrede u predjelu desnog kuka i leđa.</span>
</p>
<p class="p3">
<span>	Iz ovakvog iznijetog i utvrđeno činjeničnog stanja nesumljivo proizilazi da su u radnjama okrivljenog sadržani svi bitni elementi krivičnog djela teška djela protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. KZ za koje djelo je sud istog oglasio krivim i osudio ga na novčanu kaznu u iznosu od 1.200,00 eura, kao ublaženu kaznu primjenom čl. 45 i 46. st. 1. tač. 6. KZ.</span>
</p>
<p class="p3">
<span>	Prilikom odmjeravanja ovakve vrste i visine kazne, sud je imao u vidu stepen krivice okrivljenog, stepen nastupjele posledice, okolnosti pod kojima je djelo izvršeno, držanje okrivljenog nakon izvršenja djela, cijeneći pri tom kao olakšavajuće okolnosti  njegovo siromašno imovno stanje, te činjenicu da posled</span>
</p>
<p class="p3">
<span>ice teško  pogađaju okrivljenog, jer su u ovoj nezgodi  povrijeđeni članovi njegove porodice-oštećeni koji se nijesu pridružili krivičnom gonjenju, niti su postavili odštetni zahtjev,  koje okolnosti su u svojoj ukupnosti cijenene kao naročito olakšavajuće okolnosti, pa je sud vodeći pri tom računa i o ranijoj osuđivanosti okrivljenog,koju nije cijenio kao otežavajuću okolnost jer se ne radi o istovrsnim krivičnim djelima, našao  da je imalo mjesta izricanju ovakve vrste i visine kazne, ubijeđen da će izrečena novčana kazna u naznačenom iznosu, kao ublažena kazna, u dovoljnoj mjeri uticati na okrivljenog da u buduće  ne vrši bilo kakva krivična djela i da će vaspitno djelovati na druge da ne čine ista ili slična djela. </span>
</p>
<p class="p3">
<span>	Na osnovu čl. 229. u vezi čl. 226. st.1. tač. 2. ZKP, sud je obavezao okrivljenog da plati ovome sudu na ime troškova krivičnog postupka iznos od 176,00 eura, koji troškovi se odnose na ime troškova za vještačenje. </span>
</p>
<p class="p3">
<span>	Na osnovu čl.  229. u vezi čl. 226. st. 2. tač. 9. i st. 3. ZKP, sud je obavezao okrivljenog da plati ovome sudu na ime paušala iznos od 30,00 eura.</span>
</p>
<p class="p3">
<span>	Odštetnog zahtjeva nije bilo. 	</span>
</p>
<p class="p3">
<span>	Sa izloženog odlučeno je kao u dispozitivu ove presude. </span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 20.03.2012.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p5"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.375in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br. 100/2011</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p4"></p>
<p class="p5">
<span>Osnovni sud u Bijelom Polju kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog A.P.a iz Mojkovca, zbog krivičnog djela ugrožavanje javnog saobraćaja iz čl. 339.st. 3. u vezi st. 1. KZ, po Optužnom predlogu ODT iz B.Polja Kt.br. 71/11 od 14.02.2011.godine, nakon održanog, usmenog, glavnog i javnog pretresa u prisustvu okrivljenog A.P.a, a u odsustvu uredno obaviještenih ODT iz Bijelog Polja i oštećenog B.V.a, donio je i javno objavio dana 29.03.2011. godine,</span>
</p>
<p class="p6">
<span> </span>
</p>
<p class="p3">
<span class="s1">P R E S U D U</span>
</p>
<p class="p2"></p>
<p class="p6">
<span class="s1">Okrivljeni A.P., </span><span>od oca P. i majke P. rodjene S., rodjen ...godine u mjestu NJ.a, Opština Žabljak, živi u Mojkovcu - Naselje R.a, Crnogorac, državljanin Crne Gore, pismen, završio Osnovnu Školu, penzioner - invalid, udovac, otac troje djece, vojsku služio 1973/74.godine u Prištinu,  lošeg imovnog stanja, ne osudjivan. </span>
</p>
<p class="p7"></p>
<p class="p8">
<span class="s1">K r i v    j e</span>
</p>
<p class="p7"></p>
<p class="p6">
<span class="s1">Što  je :</span>
</p>
<p class="p6">
<span>- dana 27.11.2009.godine oko 12,00 h, ne pridržavajući se saobraćajnih propisa upravljao putničkim motornim vozilom marke '' Opel - Astra'' reg.br. MK AB 537, magistralnim putem iz pravca Mojkovca u pravcu Kolašina, te je dolaskom u mjestu Podbišće, Opština Mojkovac, ugrozio saobraćaj i time doveo u opasnost život i tijelo ljudi i imovinu, na način što protivno odredbi 3. ZOBS-a na putevima, nije se ponašao na način kojim neće ometati, povrijediti ili ugroziti druge učesnike u saobraćaju, pa u saobraćajnoj situaciji kada se putničko motorno vozilo marke '' Audi'' reg.br. PV AG 132, vlasništvo oštećenog B.V.a, uključivalo na magistralni put lijevim skretanjem sa priključka lokalnog puta sa desne strane, posmatrano iz pravca Mojkovca, preduzeo je bočno izmicanje vozila u lijevo, a nije preduzeo i intezivno kočenje vozila, usled čega je došlo do čeono - bočnog sudara, čeonom desnom stranom vozila '' Opel'' i čeono - bočnom lijevom stranom vozila '' Audi'', na kolovoznoj traci namijenjenoj za smjer kretanja vozila '' Opel'', kojom prilikom je oštećeni zadobio lake tjelesne povrede u vidu nagnječenja sa oguljotinom u predjelu glave, dok je na vozilu oštećenog nastupila imovinska šteta, </span>
</p>
<p class="p6"></p>
<p class="p6">
<span>-čime je  izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika. </span>
</p>
<p class="p6"></p>
<p class="p6">
<span>-pa mu sud primjenom citiranih zakonskih propisa i čl. 2, 4,5,13,16,32,36,42,52,53, i 54 KZ, te čl. 199, 202,212  i 364. ZKP-a. </span><span class="s1">i z r i č e :</span>
</p>
<p class="p6"></p>
<p class="p3">
<span class="s1">USLOVNU OSUDU</span>
</p>
<p class="p2"></p>
<p class="p6">
<span>Kojom mu utvrdjuje kaznu zatvora u trajanju od  30 / trideset / dana  i istovremeno odredjuje da se kazna neće izvršiti ukoliko okrivljeni u roku od 1 / jedne / godine ne učini neko  novo  krivično djelo.</span>
</p>
<p class="p6"></p>
<p class="p6">
<span>Obavezuje se okrivljeni da na ime paušala plati  ovom sudu iznos od 30,00 € ( trideset eura/,  kao i na ime troškova krivičnog postupka  iznos od 27,50 € /dvadesetsedam eura i pedeset centi/, sve u roku od 15. dana po pravosnažnosti presude.</span>
</p>
<p class="p6"></p>
<p class="p7">
<span> 	Oštećeni B.V., radi ostvarivanja imovinsko pravnog zahtjeva upućuje se na parnicu.</span>
</p>
<p class="p7"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p6">
<span>Optužnim predlogom ODT iz Bijelog Polja Kt.br.71/2011 od 14.02.2011. godine, okrivljenom A.P.u iz Mojkovca, stavljeno je na teret izvršenje kriv.djela ugrožavanje javnog saobraćaja iz čl. 339.st. 3. u vezi st. 1. KZ. </span>
</p>
<p class="p6"></p>
<p class="p6">
<span>Glavni pretres je održan u odsustvu uredno obaviještenih Odt iz B.Polja i oštećenog B.V.a, shodno čl. 453. ZKP-a. </span>
</p>
<p class="p6"></p>
<p class="p9">
<span>Okrivljeni A.P., u svojoj odbrani na glavnom pretresu je naveo, da je on dana 27.11.2009.godine upravljao svojim PMV marke '' Opel - Astra'' reg.br. MK AB 537, magistralnim putem iz pravca Mojkovca u pravcu Kolašina, a to je bilo oko 12 časova. Dolaskom u mjesto Podbišće Opština Mojkovac, došlo je do saobraćajne nezgode i to iz razloga što je vozilo koje se uključivalo sa lokalnog puta sa njegove desne strane izašlo na magistralni put velikom brzinom i tako se ispriječilo na put ispred njegovog vozila, odnosno udarilo je u njegovo vozilo u smislu '' skočilo je na haubu mog vozila''. Može da kaže da se to dogodilo neočekivano, a on zna da se kretao brzinom oko 50 km/h, jer je on stariji čovjek i nikada ne vozi brzo i do sada nikada nije napravio neki prekršaj u saobraćaju, i zato što je stariji čovjek, on je oprezniji u vožnji. Ističe da nije mogao izbjeći ovu saobraćajnu nezgodu jer vozilo Audi, je naglo izlećelo na njegovu saobraćajnu traku, odnosno direktno na njegovo vozilo sa sporednog puta. Kada je vidio da vozilo Audi ide na njegovo vozilo u tom momentu uspio je samo instiktivno da upravljačem svog vozila skrene u lijevu stranu, medjutim, nije mogao da izbjegne ovu saobraćajnu nezgodu. On je tada naglo kočio. Posebno je istakao, da u ovoj saobraćajnoj nezgodi on je zadobio teške tjelesne povrede, slomio je desnu nogu pod koljeno o čemu posjeduje medicinsku dokumentaciju. Zna da je tom prilikom na njegovom PMV nastupila velika materijalna šteta tj. njegovo auto je totalno oštećeno i sada isto ne vozi. Kazao je i to da je on oštećeni u predmetu K.br. 242/10, koji se vodi kod ovog suda kod sudije Adamovića, gdje je okrivljeni B.V. i nezna kako je došlo do toga da i on sada bude okrivljen. U završnoj riječi je izjavio, da ostavlja sudu da odluči o njegovoj krivici i ukoliko nadje da je kriv, moli da ga što blaže kazni. </span>
</p>
<p class="p9">
<span>Radi utvrdjivanja odlučnih činjenica i krivice okrivljenog sud je u dokaznom postupku saslušao vještaka medicinske struke dr. S.M.a, izvršio  uvid u spise predmeta Osnovnog suda u B.Polju K.br. 242/10, i iz navedenih spisa, pročitao zapisnik o uvidjaju saobraćajne nezgode Uprave Policije - Ispostave Mojkovac br. 230/09-6572 od 03.12.2009.godine, pročitao izvještaj Kliničkog centra Crne Gore o prisustvu alkohola u krvi br. 2207 i br. 2212 od 02.12.2009.godine za B.V.a i A.P.a, pročitao zapisnike o ispitivanju vozača da li imaju alkohola u organizmu Uprave policije - Ispostave Mojkovac od 27.11.2009.godine za B.V.a i A.P.a, pročitao nalaze o tehničkoj ispravnosti putničkih motornih vozila DOO '' Auto Moto Kluba'' za vozilo '' Auvi'' reg.br. PV AG 123, br. 145/09 i vozilo '' Opel Astra'' reg.br. MK AB 537 br. 144/09 od 16.12.2009.godine, izvršio uvid u medicinsku dokumentaciju: izvještaji ljekara specijaliste JZU Dom zdravlja '' Boško Dedejić'' Mojkovac od 27.11.2009.godine, pročitao nalaz i mišljenje vještaka saobraćajne struke dipl.ing.saob. Č.M.a od 10.03.2010.godine, pročitao dopunski nalaz istog vještaka od 03.10.2010.godine, izvršio uvid u fototehničku dokumentaciju br. 95/09 od 27.11.2009.godine i skicu lica mjesta predmetne saobraćajne nezgode od 27.11.2009.godine i izvršio uvid u izvod iz Kaznene evidencije izdat od strane Uprave Policije PJ Pljevlja - Ispostave Žabljak, na ime okrivljenog A.P.a od 28.02.2011.godine,  pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog, shodno čl. 360. st. 2. ZKP-a, utvrdio činjenično stanje kao u izreci presude.</span>
</p>
<p class="p9">
<span>Naime, iz odbrane okrivljenog i dokaza izvedenih tokom postupka, nesporno je utvrdjeno, da se dana 27.11.2009.godine oko 12. h, dogodila saobraćajna nezgoda na magistralnom putu Mojkovac - Kolašin, u mjestu Podbišće u kojoj su učestvovali sa svojim PMV A.P. i B.V.. </span>
</p>
<p class="p9">
<span>Iz dopune nalaza i mišljenja vještaka saobraćajne struke dipl.ing.Č.M.a od 03.10.2010.godine, koja se odnosi na osnovni nalaz istog vještaka od 10.03.2010.godine, a koja dopuna je uradjena nakon rekonstrukcije konkretne saobraćajne nezgode u predmetu K.br. 242/2010, gdje su dati osnovni podaci, tehnički elementi priključka lokalnog puta na magistralni put evidentirani rekonstrukcijom, tehnička analiza načina dogadjanja nezgode, mjesto i način nezgode, brzina kretanja vozila, vremensko prostorna analiza te mišljenja, danju, pri dobroj vidljivosti, kada je asfaltni kolovoz bio suv, na magistralnom putu u naselju, na potezu gdje je put u lijevoj preglednoj krivini, na mjestu gdje se sa desne strane kolovoza priključuje lokalni put, širinom ulivanja od 13,30 m, u uslovima neograničenja brzine kretanja vozila saobraćajnim znakom i po kolovozu obilježene uzdužne središne kratko isprekidane linije, u saobraćajnoj situaciji kada je magistralnim putem prolazilo putničko vozilo Opel, vozač putničkog vozila Audi, je preduzeo uključivanje vozila na magistralni put lijevim skretanjem sa priključka lokalnog puta sa desnestrane, čime je stvorenapokretna opasna prepreka na putanji kretanja putničkog vozila Opel, zbog čega je došlo do čeono bočnog sudara, čeonom desnom stranom putničkog vozila Opel i čeono bočnom lijevom stranom putničkog vozila Audi, na kolovoznoj traci namijenjenoj za smjer kretanja putničkog vozila Opel, neposredno uz središnu uzdužnu liniju. </span><span class="s1">Preduzimanjem utvrdjenog uključivanja vozila na magistralni put vozač putničkog vozila Audi učinio je propust koji se smatra osnovnim razlogom za nastanak ove nezgode.</span><span> U datim uslovima i opisanoj saobraćajnoj situaciji vozač putničkog vozila Opel upravljao je vozilom putanjom svojom desnom kolovoznom trakom, brzinom od oko 50,5 km/h, a na opasnost nastalu opisanim kretanjem putničkog vozila Audi, preduzeo je bočno izmicanje vozila u lijevo, propuštajući da preduzme i intenzivno kočenje vozila, kojim bi na utvrdjenom putu opasnosti do mjesta ostvarenog sudara vozila moglabiti neutralisana brzina kretanja putničkog vozila Opel od oko 54,5 km/h. </span><span class="s1">Time je vozač putničkog vozila Opel, propuštanjem da preduzme intenzivno kočenje vozila učinio propust koji se smatra jednim od razloga za nastanak ove nezgode. </span>
</p>
<p class="p9">
<span>Pored izloženog iz spisa predmeta ovog suda K.br. 242/10 se vidi, da je u tom predmetu dana 24.12.2010.godine, završen postupak protiv B.V.a iz Mojkovca i donešena presuda, kojom je isti oglašen krivim za krivično djelo teška djela protiv bezbjednosti javnog saobraćaja iz čl. 348. st. 3. u vezi st. 1. u vezi čl. 339. st. 3. u vezi st. 1. Krivičnog Zakonika, i istom izrečena uslovna osuda, kojom mu je utvrdjena kazna zatvora u trajanju od 90. dana i odredjeno da se ista neće izvršiti ukoliko okrivljeni u roku od jedne godine ne izvrši neko novo krivično djelo. U tom postupku pojavljuje se A.P. kao oštećeni i isti je upućen na parnični postupak radi ostvarivanja imovinsko pravnog zahtjeva. </span>
</p>
<p class="p9">
<span>Nadalje, iz istih spisa - tačnije zapisnikom o uvidjaju saobraćajne nezgode Uprave Policije - Ispostave Mojkovac br. 230/09-6572 od 03.12.2009.godine, su dati podaci o učesnicima nezgode, opisano lice mjesta saobraćajne nezgode i oštećenja na vozilima. A skicom lica mjesta je bliže predstavljeno mjesto nezgode. </span>
</p>
<p class="p9">
<span>Iz izvještaja o ispitivanju vozača da li imaju alkohola u krvi Kliničkog centra Crne Gore od 02.12.2009.godine za B.V.a i A.P.a, se utvrdjuje da isti nemaju alkohola u krvi tj. 00 promile alkohola, što ukazuje da su učesnici u saobraćaju bili u trijeznom stanju. A iz nalaza o tehničkoj ispravnosti  DOO '' Auto Moto Klub '' Mojkovac od 16.12.2009.godine, za PMV marke Audi reg.br. PV AG 123, i PMV marke Opel - Astra, reg.br. MK AB 537, se utvrdjuje da su ista prije saobraćajne nezgode bila u ispravnom stanju. </span>
</p>
<p class="p9">
<span>Fototehničkom dokumentacijom br. 95/09 UP Ispostave Mojkovac od 27.11.2009.godine, predstavljen je bliži i širi izgled lica mjesta konkretne saobraćajne nezgode i pozicija zaustavljenih vozila koja su učestvovala u toj nezgodi. </span>
</p>
<p class="p9">
<span>Neposredno na glavnom pretresu vještak med.struke dr. S.M.e se izjasnio,  da za B.V.a od medecinske dokumentacije u spise predmeta je priložen ljekarski izvještaj iz Hitne službe Doma zdravlja u Mojkovcu od 27.11.2009.godine, iz kojeg se vidi, da je toga dana pregledan zbog povreda zadobijenih u saobraćajnoj nezgodi koja se dogodila istoga dana. U izvještaju se navodi da se na pregledu žalio na bolove u predjelu vrata i na glavobolju, a da je kliničkim pregledom spolja na tijelu bila vidljiva modrica na čelu sa lijeve strane dimenzija 5 x 4 cm, sa površnom oguljotinom kože. Drugih vidljivih tragova povrede nije bilo.Nakon pregleda uradjen mu je TRG snimak glave i vrata, i oba nalaza su bila uredna. </span><span class="s1">Navedena povreda spada u laku tjelesnu povredu</span><span>. Ista je mogla nastati udarom glavom od tupo - tvrdu površinu vozila. Inače, nalaz ovog vještaka sud je cijenio kao objektivno i stručno dat i istom nije prigovoreno od strane okrivljenog.</span>
</p>
<p class="p6">
<span>Sud je sa posebnom pažnjom cijenio odbranu okrivljenog, pa je istu prihvatio u dijelu navoda u kojem je opisao saobraćajnu nezgodu i da je pokušao da istu izbjegne. Takodje, je prihvatio navode okrivljenog daje kritičnom prilikom zadobio teške tjelesne povrede u prilog čemu ide i medicinska dokumentacija. Medjutim, njegove navode da je u kritičnoj saobraćajnoj nezgodi naglo kočio, sud nije prihvatio. Ovo zbog toga što su ti navodi obezvrijedjeni izvedenim dokazima, prije svega dopunom nalaza i mišljenja vještaka saobraćajne struke Č.M.a od 03.10.2010.godine, koji se izjasnio, da je vozač PMV Opel, upravljao vozilom putanjom svojom desnom kolovoznom trakom, a na opasnost nastalu kretanjem PMV Audi, preduzeo je bočno izmicanje vozila ulijevo, propuštajući da preduzme i intenzivno kočenje vozila i učinio propust koji se smatra jednim od razloga za nastanak ove nezgode. </span>
</p>
<p class="p6"></p>
<p class="p6">
<span>U konkretnom slučaju okrivljeni se nije pridržavao saobraćajnih propisa i ugrozio je saobraćaj na način,  što upravljao PMV Opel - Astra, reg.br. MK AB 537, magistralnim putem iz pravca Mojkovca u pravcu Kolašina i dolaskom u mjesto Podbišće, opština Mojkovac, doveo u opasnost život i tijelo ljudi i imovinu protivno odredbi čl. 3. ZOBS-a na putevima, kojim je propisano, - učesnik u saobraćaju je dužan da se na putu ponaša na način kojim neće ometati, povrijediti ili ugroziti druge učesnike, kao i da preduzme sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju. </span>
</p>
<p class="p7"></p>
<p class="p6">
<span>Dakle, sa svega izloženog jasno proizilazi da je okrivljeni počinio krivično djelo na način kako je to predstavljeno optužnim aktom tužioca, a što je za posledicu imalo nastupanje lakih tjelesnih povreda kod oštećenog B.V.a, u vidu nagnječenja sa oguljotinom u predjelu glave, a na vozilima je nastupila materijalna šteta. Okrivljeni je djelo počinio iz nehata, jer je bio svjestan da takvom vožnjom može doći do povredjivanja ljudi – učesnika u saobraćaju i imovinske štete na vozilima, ali je olako držao da takva posledica neće nastupiti ili da će to moći da spriječi.</span>
</p>
<p class="p7"></p>
<p class="p6">
<span>Za konkretno krivično djelo u Krivičnom Zakoniku, propisano je da će se učinilac kazniti novčanom kaznom ili zatvorom do jedne godine.</span>
</p>
<p class="p6"></p>
<p class="p6">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o starijem licu, ocu troje djece, udovac, lošeg imovnog stanja, penzioner - invalid, da isti nije osudjivan, što ukazuje da isti do sada nije dolazio u sukob sa Zakonom, te okolnosti da je u ovoj nezgodi on zadobio teške tjelesne povrede, kao i to da do saobraćajne nezgode nije došlo samo zbog njegovih propusta, nego da je osnovni razlog bio i drugog učesnika u saobraćajnoj nezgodi - oštećenog, dok otežavajućih okolnosti nije bilo. Ovaj sud je imajući u vidu olakšavajuće okolnosti okrivljenom za predmetno krivično djelo utvrdio kaznu preciziranu izrekom presude i istovremeno odredio da se ista neće izvršiti pod uslovom da okrivljeni u roku od jedne godine ne izvrši neko novo krivično djelo. Sud smatra da će se u konkretnom slučaju  i uslovnom osudom  kao blažom vrstom krivične sankcije, dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika, imajući u vidu kako se kritični dogadjaj desio. </span>
</p>
<p class="p6"></p>
<p class="p6">
<span>Ovaj sud nije saslušavao oštećenog B.V.a, obzirom da isti nije pristupio na glavni pretres a uredno je obaviješten, što se vidi iz akta Uprave Policije - Ispostave Mojkovac od 28.03.2011.godine, u kojem je ovaj sud obaviješten da je isti odbio da primi poziv i podpiše dostavnicu.</span>
</p>
<p class="p6"></p>
<p class="p6">
<span>Isto tako ovaj sud je cijenio i ostale izvedene dokaze, pa je našao da su isti bez uticaja na drugačije odlučivanje u ovoj krivičnoj stvari.  </span>
</p>
<p class="p6"></p>
<p class="p6">
<span>Shodno čl. 202 ZKP-a, sud je obavezao okrivljenog na plaćanje troškova krivičnog postupka u iznosu od  27,50 €, a koji troškovi se odnose na ime nagrade vještaku medicinske struke za izvršeno vještačenje, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 199. ZKP-a.</span>
</p>
<p class="p6"></p>
<p class="p6">
<span>Oštećeni B.V., radi ostvarivanja imovinsko pravnog zahtjeva upućuje se na parnicu, shodno čl. 212. st. 2. ZKP-a.</span>
</p>
<p class="p7"></p>
<p class="p6">
<span>Sa iznijetog odlučeno je kao u izreci presude, shodno čl. 364. ZKP-a.</span>
</p>
<p class="p6"></p>
<p class="p6"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 29.03.2011.godine</span>
</p>
<p class="p4"></p>
<p class="p4"></p>
<p class="p7">
<span class="s1">Zapisničar,							              S u d i j a,</span>
</p>
<p class="p7">
<span class="s1">Ljiljana Popović     	                                                     Rahmo Banda </span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p2"></p>
<p class="p4"></p>


</body>
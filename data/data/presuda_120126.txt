<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:right">
<span class="span1">K.br. 125/2014</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični, po sudiji Tabaš Predragu, uz učešće Novčić Slobodanke, kao zapisničara, u krivičnom predmetu protiv optužene Š... E..., koju brani adv. K... M..., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. u vezi čl. 23. st. 2. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 175/13 od 20.02.2014. godine, koju je na glavnom pretresu zastupala Olivera Ražnatović-zamjenik VDT u Podgorici, nakon održanog glavnog i javnog pretresa dana 23.02.2015. godine, u prisustvu zastupnika optužbe, optužene i njenog branioca, </span><span class="span1">istog dana donio je, a dana 02.03.2015. godine, javno objavio</span>
</p>
<p>&nbsp;</p>
<p style="text-align:center;">
<span class="span1">P  R  E  S  U  D U</span>
</p>
<p>&nbsp;</p>
<p>
<span class="span1">Optužena: Š... E..., JMBG ..., od oca Z... i majke M..., rodjene K..., rodjena .... godine u Podgorici, sa prebivalištem u P...-V... ... br. ..., državljanka Crne Gore, nezaposlena, završila srednju stručnu školu, po zanimanju hemijski tehničar, bez djece, nezaposlena, lošeg imovnog stanja, živi u vanbračnoj zajednici sa D... E..., neosudjivana, nalazila se u pritvoru od 30.12.2013. godine do 04.01.2014. godine.</span>
</p>
<p>
<span class="span1">Na osnovu čl. 373. st. 1. tačka 2. Zakonika o krivičnom postupku</span>
</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>
<span class="span1">Da je:</span>
</p>
<p>
<span class="span1">Dana 30.12.2013. godine, u porodičnoj kući osudjenog D... E..., na V... R...br. ..., u P..., zajednički, sa osudjenim D... E..., neovlašćeno radi dalje prodaje držala opojnu drogu marihuanu-supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("SL. list CG" br. 56/12 od 09.11.2012. godine), iako je bila svjesna da postupa neovlašćeno i protivpravno pa je to i htjela, na način što je navedenu opojnu drogu, upakovanu u 100 manjih ručno pravljenih zamotuljaka od aluminijske folije, ukupne težine 149,22 grama, a koja je bila namijenjena daljoj prodaji, držala u porodičnoj </span><span class="span1">kući osudjenog D... E..., da bi optužena Š... E..., prilikom nailaska ovlašćenih policijskih službenika Uprave policije-Centra bezbjednosti Podgorici, pvc kesu sa natpisom "Voli", u kojoj se nalazila navedena opojna droga, izbacila kroz prozor od kuće, nakon čega su ovlašćeni policijski službenici odmah pronašli navedenu opojnu drogu i oduzeli od optužene Š... E..., </span>
</p>
<p>
<span class="span1">                   - čime bi kao saizvršilac izvršila krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. u vezi čl. 23. st. 2. Krivičnog zakonika Crne Gore.</span>
</p>
<p>
<span class="span1">Troškovi krivičnog postupka padaju na teret budžetskih sredstava suda.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnicom Višeg državnog tužilaštva u Podgorici Kt.br.175/13 od 20.02..2014. godine, optuženoj Š... E... stavljeno je na teret da je kao saizvršilac zajedno sa sada osudjenim D... E... izvršila krivično djelo neovlašćena proizvodnja držanje i stavljanje u promet opojnih droga iz čl. 300 st. 1. u vezi čl. 23 stav 2. Krivičnog zakonika Crne Gore, pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi, da optuženu oglasi krivom i osudi po zakonu.</span>
</p>
<p>
<span class="span1">Optužena Š... E... je u svojoj odbrani u prethodnom postupku navela, da sa D... E... živi u vanbračnoj zajednici u kući svekra D... A... koji živi u I..., da su i ona i suprug nezaposleni, da žive loše i da se izdržavaju od socijalne pomoći, obzirom da njen suprug ne može da radi, jer je imao tešku operaciju u predjelu vrata, te da sa njima žive i troje djece koje je njen suprug ima iz prvog braka. Optužena je dalje navela, da je opojnu drogu koju je policija pronašla u kući E... donio noć prije pretresa u jednoj kesi sa natpisom "Voli" i stavio je na komodu pored petardi, zbog čega je ona mislila da se u kesi nalaze petarde i što je bio razlog da nakon ulaska policije u kući uzme tu kesu i jedan paket sa petardama i krene da ih baci kroz prozor, što je sve vidio jedan policajac, da bi joj taj isti policajac potom donio kesu i njen sadržaj prosuo na sto, kada je vidjela da se u kesi nalaze zamotuljci od aluminijske folije nalik na bombone. Zbog toga je bila iznenadjena i prestravljena, jer nije znala da se u njima nalazi marihuana, ali je to shvatila nakon što su joj inspektori to rekli. </span>
</p>
<p>
<span class="span1">Na glavnom pretresu, optužena je ponovila svoju odbranu iz prethodnog postupka stim što je dodala, da je E... pakete sa petardama i kesu sa natpisom “Voli” donio noć uoči pretesa i stavio na komodu sa desne strane u spavaćoj sobi, da je mislila da je u kesi E... donio nešto za djecu, te da je sjutradan kada je vidjela policiju ušla u kuću i počela redom sve da baca, jer je znala da se petarde ne smiju prodavati. Dalje je objasnila, da se prepala kada je vidjela policiju, jer je znala da u kući nesmiju držati petarde što je bio razlog da potrči u sobu i dohvati nekoliko kutija sa petardama u namjeri da ih baci kroz prozor, da je tom prilikom uspjela da izbaci kesu, ali kutije ne, jer su udarile o ivicu od prozora i popadali po sobi, gdje su spavala djeca i njihova majka koja je došla u posjedu pred Novu godinu. </span>
</p>
<p>&nbsp;</p>
<p>
<span class="span1">Branilac optužene je u završnoj riječi naveo, da provedenim dokazima na glavnom pretresu nije  dokazana krivica optužene za krivično djelo za koje je optužena, pa je predložio da je sud oslobodi od odgovornosti. </span>
</p>
<p>&nbsp;</p>
<p>
<span class="span1">Sud je u dokaznom postupku proveo sledeće dokaze: saslušao u svojstvu svjedoka osudjenog D... E..., na saglasan predlog stranaka pročitao iskaz svjedoka  M... Ž..., sa zapisnika o saslušanju svjedoka pred VDT u Posdgorici Kti.br. 122/13 od 23.01.2014. godine i zapisnika o glavnom pretresu od 25.04.2014. godine, pročitao zapisnik o pretresanju stana i drugih prostorija Uprave policije CB Podgorica Ku. br. 1054/13 od 30.12.2013. godine i izvršio uvid u fotodokumentaciju Uprave policije CB Podgorica br. 64-28-244-1192/2503 od 30.12.2013. godine sačinjenu povodom pretresa stana i drugih prostorija koje koristi optuženi D... E..., pročitao potvrdu Uprave policije CB Podgorica Ku. br. 1054/13 od 30.12.2013. godine o privremeno oduzetim predmetima od optužene Š... E..., službenu zabilješku Uprave policije CB Podgorica-stanica za JRM Ku. br. 1054/13 od 30.12.2013. godine, sačinjenu od strane ovlašćenog policijskog službenika M... Ž..., Izvještaj o hemijskom vještačenju biljne materije Forenzičkog centra u Danilovgradu br. 79/14 i izvršio uvid u fotodokumentaciju koja čini sastavni dio izvještaja, izvršio uvid u uvjerenje o posjedu Uprave za nekretnine PJ Podgorica br. 101-958-3689-1/2013 od 14.05.2013. godine na ime optužene Š... E... i uvjerenje Zavoda za zapošljavanje Crne Gore Biro rada Podgorica od 11.04.2014. godine na ime optužene Š... E..., pročitao izvod iz KE za optuženu Š... E... Uprave policije CB Podgorica od 29.01.2014. godine.</span>
</p>
<p>&nbsp;</p>
<p>
<span class="span1">Svjedok D... E... je u svom iskazu naveo, da mu je jedan čovjek dugovao novac u iznosu od 960 eura, koji mu nije vraćao, zbog čega je više puta odlazio kod njega i tražio novac, te da mu je taj čovjek jednom prilikom obzirom da nije imao da mu vrati novac, na ime duga dao jednu kutiju u kojoj su se nalazile petarde, koje su pronadjene prilikom pretresa kuće, kao i jednu kesu u kojoj se nalazila opojna droga marihuana koja je bila zapakovana u manje zamotuljke od aluminijske folije. Dalje je naveo i objasnio, da mu je namjera bila da petarde i drogu koju je dobio na ime duga proda jer mu je trebao novac. Objasnio je, da je marihuanu i petarde donio kući dan prije nego što je policija izvršila pretres, da je zbog toga što nije dobio novac bio nervozan, pa je rekao svojoj nevjenčanoj supruzi E..., da kesu sa marihuanu i petarde niko ne smije da dira, s tim što E... nije znala da se u kesi nalazi marihuana, niti joj je on to govorio i da ona nema nikakve veze sa drogom. Objasnio je, da je marihuanu i petarde stavio u sobu koju su koristili za spavanje, odnosno sobu koja je treća po redu gledano od ulaznih vrata. </span>
</p>
<p>&nbsp;</p>
<p>
<span class="span1">Svjedok M... Ž... je u svom iskazu kako u prethodnom postupku tako i na glavnom pretresu naveo, da je dana 30.12.2013. godine, obavljao poslove policajca u Interventnom vodu, da je postupajući po naredbi sudije za istragu zajedno sa kolegama iz  Interventnog voda i patrolom za JRM sa K... otišao da izvrši pretres kuće u kojoj živi D... E..., da su dolaskom do kuće D... E... vidjeli da je dvorište ogradjeno a kapija zaključana, zbog čega su pozvonili nekoliko puta na kapiji, ali niko nije izlazio da otključa kapiju, nakon čega je on primijetio, da se neko u kući kreće, pa je preskočio ogradu tj. zid sa desne strane kuće i sreo se sa Š... E... ispred ulaznih vrata kuće. Dalje je naveo, da je E... odmah otvorila kapiju, a zatim trčeći ušla u kuću. Vidjevši to pretpostavio je da E... hoće da pobjegne ili da odbaci nešto, zbog čega potrčao za njom,  ušao u kuću i vidio da je E... ušla u zadnju lijevu prostoriju gledano iz pravca ulaznih vrata. Zatim je otišao do vrata te prostorije i vidio kako E... uzima neku bjelo-crvenu kesu sa natpisom "Voli" sa komode koja nalazila sa desne strane od ulazih vrata te nakon čega se uputila ka prozoru, otvarila prozor i bacila tu kesu kroz prozor. Svjedok je dalje navela, da u tom trenutku nije mogao da spriječi E... da izbaci kesu kroz prozor, jer su u toj sobi spavala djeca na podu. Primijetio je da se u </span><span class="span1">sobi nalazi  5-6 paketa petardi i vatrometa, od čega je jedan dio petardi bio upakovan u većim, a jedan dio u manjim paketima, da bi potom otišao do prozora sa kojeg je E... izbacila kesu i tom prilikom jasno vidio, da se u kesi nalaze zamotuljci od aluminijske folije jer se kesa otvorila. Pitao je E... šta je to izbacila, na šta mu je E... odgovorila "ništa smeće" ili "petarde" nije bio siguran. </span>
</p>
<p>&nbsp;</p>
<p>
<span class="span1">Iz sadržine zapisnika o pretresanju stana i drugih prostorija Uprave policije CB Podgorica Ku. br. 1054/13 od 30.12.2013. godine, proizilazi da su ovlašćeni službenici CB Podgorica dana 30.12.2013. godine u 11,30 po naredbi Istražnog sudije Osnovnog suda u Podgorici, izvršili pretres kuće koja se nalazi  u ul. V...u naselju V... u P...  koju koriste Š... E... i D... E.... i tom prilikom pronašli: iza kuće na zemljanoj površini do ograde sa lijeve strane gledano u pravcu ulaza u kuću jednu PVC kesu crveno-bijele boje sa štampom firme “Voli” u kojoj se nalazilo 100 (sto) zamotuljaka napravljenih od aluminijske folije sa sadržajem u istima tamno-zelene biljne materije za koju se se predpostavljalo da je opojna droga marihuana, 10 pakovanja papira-rizli koje služe za ručno pravljenje cigareta marke “Columbus”, kao i 2 veća pakovanja rizli marke “Smoking”; 2) u spavaćoj sobi na podu pored zida pirotehnička sredstva 30 (trideset) komada raznih vatrometa, 40 pakovanja po 50 komada-2000 velike mega petarde, 70 pakovanja po 100 komada-7000 pirat, 80 pakovanja po 20 komada-1600 triangle, 80 pakovanja po 60 komada -4800 picolo, 3 pakovanja po 6 komada -18 Glava petarde. Bliži izgled kuće kao i predmeta koji su pronadjeni u kući predstavljeni su u fotodokumentaciji Uprave policije CB Podgorica br. 64-28-244-1192/2503 od 30.12.2013. godine, a u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine potvrde Uprave policije CB Podgorica Ku. br. 1054/13 od 30.12.2013. godine o privremeno oduzetim predmetima od optužene Š... E..., proizilazi da su ovlašćeni službenici Uprave policije CB Podgorica dana 30.12.2013. godine od lica Š... E... privremeno oduzeli: 100 (sto) zamotuljaka u aluminijskoj foliji tamno-zelene materije nalik na marihuana; 12 (dvanaest) pakovanja papira- rizli; 30 (trideset) komada vatrometa; 2000 (dvije hiljade) velikih “Mega” petardi pakovanja 40x50; 7000 (sedam hiljada) “Pirat” petard pakovanja 70x100; 1600 (hiljadu i šesto) petardi “Triangle” pakovanja 80x20, 4800 (četiri hiljade i osamsto) petardi “Picolo” pakovanja 80x60; 18 (osamnaest) petardi “Glava” pakovanja 3x6.</span>
</p>
<p>&nbsp;</p>
<p>
<span class="span1">Iz sadržine službene zabilješke Uprave policije CB Podgorica-stanica za JRM Ku. br. 1054/13 od 30.12.2013. godine, proizilazi da je ista sačinjena dana 30.12.2013. godine u prostorijama CB Podgorica, a povodom izvršenog pretresa kuće u ul. V... R... br.... u kojoj živi D... E....</span>
</p>
<p>&nbsp;</p>
<p>
<span class="span1">Iz Izvještaja o hemijskom vještačenju biljne materije Forenzičkog centra u Danilovgradu br. 79/14, proizilazi, da su tom centru na vještačenje dostavljeni: 1) sto (100) ručno pravljenih zamotuljaka od Al-folije, sa sadržajem suve biljne materije tamno zelene boje, karakterističnog opojnog mirisa, ukupne neto mase m ukupno=149,22g; 2) 2/1 deset (10) pakovanja rizli sa natpisom “Columbus” i 2/2 dva (2) pakovanja rizli sa natpisom “Smoking”.Iz Izvještaja se dalje utvrdjuje da su preliminarni hemijski testovi primijenjeni u skladu sa preporukama ENFSI-a i UN-a, da je mikroskopski pregled biljnog materijala radjen na stereomikroskopu “Nikon” pod različitim uveličavanjima, da je tankoslojna hromatografija (TLC) metoda koja se zasniva na razdvajanju komponenti na osnovu različite raspodjele ispitivane </span><span class="span1">supstance izmedju stacionirane i mobilne baze, a da nakon razdvajanja i vizuelizacije pogodnim reagensom, na osnovu Rf vrijednosti, boje mrlje pod UV i VIS svjetlosti, utvrdjuje se identitet supstance. Nadalje iz Izvještaja proizilazi da je detaljnim makroskopskim i mikroskopskim pregledom biljne materije navedene rednim br. 1. na osnovu morfološkog izgleda biljke konstatovano prisustvo Cannabis Sativa-Konoplja, da je gore navedenim metodama konstatovano da dostavljeni dokazni materijal naveden rednim br. 1. Sadrži tetrahidrokanabiol (THC) u koncetraciji iznad 0,2%, te da je Konoplja supstanca koja djeluje na centralni nervni system, izaziva stanje zavisnosti i nalazi se u Pravilniku o utvrdjivanju spiska droga, psihotropnih supstanci I bilja koje se može koristiti za proizvodnju droga, (Službeni list CG br. 56/12), a da dostavljeni dokazni materijal naveden rednim br. 2. ne sadrži tragove opojnih droga u granicama detekcije primijenjenih metoda analize. Dostavljeni uzorci predstavljeni su u fotodokumentaciji koja čini sastavni dio izvještaja, a u koju je sud izvršio uvid na glavnom pretresu. </span>
</p>
<p>&nbsp;</p>
<p>
<span class="span1">Iz sadržine uvjerenja o posjedu Uprave za nekretnine PJ Podgorica br. 101-958-3689-1/2013 od 14.05.2013. godine na ime optužene Š... E..., proizilazi, da optužena Š... E... prema evidenciji ovog organa ne posjeduje nepokretnosti.  </span>
</p>
<p>&nbsp;</p>
<p>
<span class="span1">Iz sadržine uvjerenja Zavoda za zapošljavanje Crne Gore Biro rada Podgorica od 11.04.2014. godine na ime optužene Š... E... proizilazi, da je optužena Š... E..., po zanimanju Tehničar grafičke tehnologije (IV SSS) matični br. ..., prijavljena kod ovog  Biroa rada-Kancelarije, kao nezaposleno lice od 15.04.2011 godine.</span>
</p>
<p>&nbsp;</p>
<p>
<span class="span1">Iz izvoda iz KE za optuženu Š... E... Uprave policije CB Podgorica od 29.01.2014. godine, proizilazi da ista nije osudjivana. </span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navode optužbe, odbrane optužene, te sve provedene dokaze kako pojedinačno, tako i u njihovoj medjusobnoj povezanosti, ovaj sud je našao, da nije dokazano da je optužena Š... E... kao saizvršilac zajedno sa sada optuženim D... E... počinila krivično djelo neovlašćena  proizvodnja, držanje i stavljanje u promet opojnih droga iz. čl. 300. st. 1. u vezi čl. 23. st. 1. Krivičnog zakonika Crne Gore, a ovo iz sledećih razloga:</span>
</p>
<p>&nbsp;</p>
<p>
<span class="span1">Naime, optuženoj Š... E... je predmetnom optuženicom stavljeno na teret, da je dana 30.12.2013. godine, u porodičnoj kući osudjenog D... E..., na V... R... u P..., sa kojim živi u vanbračnoj zajednici, zajednički neovlašćeno radi dalje prodaje držala opojnu drogu marihuanu upakovanu u 100 manjih ručno pravljenih zamotuljaka od aluminijske folije, ukupne neto mase 149,22 grama, a koja opojna droga je bila namijenjena daljoj neovlašćenoj prodaji. </span>
</p>
<p>&nbsp;</p>
<p>
<span class="span1">Provedenim dokazima na glavnom pretresu sud je nesumnjivo utvrdio, da su ovlašćeni policijski službenici CB Podorica, dana 30.12.2014. godine, postupajući po naredbi sudije za istragu Osnovnog suda u Podgorici, izvršili pretres kuće, koja se nalazi u ul. V... ... u P..., koju kuću koriste optužena Š... E... i osudjeni D... E... i tom prilikom iza kuće na zemljanoj površini do ograde sa lijeve strane, gledano u pravcu ulaza u kuću, pronašli jednu pvc kesu crvene boje sa štampom firme "Voli" u kojoj se nalazilo 100 zamotuljaka napravljenih od aluminijske folije sa sadržajem u istima tamnozelene biljne materije, za koju se pretpostavljalo da je opojna droga marihuana, a koji zamotuljci sa sadržajem  biljne materije su privremeno oduzeti od </span><span class="span1">optužene Š... E..., kako je to sud nesumnjivo utvrdio iz sadržine zapisnika o pretresanju stana i drugih prostorija Uprave policije CB Podgorica Ku. br. 1054/13 od 30.12.2013. godine, sadržine potvrde Uprave policije CB Podgorica Ku. br. 1054/13 od 30.12.2013. godine o privremeno oduzetim predmetima od optužene Š... E..., a što je sve prikazano u fotodokumentaciji Uprave policije CB Podgorica br. 64-28-244-1192/2503 od 30.12.2013. godine sačinjenoj povodom pretresa stana i drugih prostorija koje koristi optužena Š... E... i osudjeni D... E....</span>
</p>
<p>&nbsp;</p>
<p>
<span class="span1">Da se u konkretnom slučaju radilo o opojnoj drogi marihuani u količini od 149,22 grama, koja opojna droga je privremeno oduzeta od optužene Š... E..., ovaj sud je nesumnjivo utvrdio iz Izvještaja o hemijskom vještačenju biljne materije Forenzičkog centra u Danilovgradu br. 79/14, iz kojeg nesumnjivo proizilazi, da je detaljnim makroskopskim i mikroskopskim pregledom dostavljene biljne materije na osnovu morfološkog izgleda biljke konstatovano prisustvo Cannabis Sativa-Konoplja, da dostavljeni dokazni materijal sadrži tetrahidrokanabiol (THC) u koncetraciji iznad 0,2%, te da je Konoplja supstanca koja djeluje na centralni nervni sistem, izaziva stanje zavisnosti i nalazi se u Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju droga, (Službeni list CG br. 56/12).</span>
</p>
<p>&nbsp;</p>
<p>
<span class="span1">Medjutim, naprijed utvrdjeno činjenično stanje po ocjeni ovog suda ne dokazuje činjenične navode iz optužnice, da je optužena Š... E..., kao saizvršilac počinila predmetno krivično djelo, na način što je zajedno sa sada optuženim D... E... u porodičnoj kući u kojoj su živjeli, neovlašćeno radi dalje prodaje držala 149,22 grama opojne droge marihuane zapakovanih u 100 ručno pravljenih zamotuljaka od aluminijske folije koji su se nalazili  u pvc kesi sa natpisom "Voli", koji su pronadjeni prilikom pretresa navedene porodične kuće.</span>
</p>
<p>&nbsp;</p>
<p>
<span class="span1">Naime, optužena tokom cjelokupnog postupka negira izvršenje krivičnog djela i u svojoj odbrani navodi, da je opojna droga, koju je policija pronašla prilikom pretresa kuće i koja se nalazila u kesi sa natpisom "Voli", noć uoči pretrea donio njen vanbračni suprug E..., stavio je na komodu pored petardi, zbog čega je ona mislila da se u kesi nalaze petarde, a da je za činjenicu da se u kesi nalazi opojna droga saznala tek kada su joj to pokazali ovlašćeni policijski službenici koji su vršili pretres, kada su na stolu prosuli sadržaj kese, odnosno više manjih zamotuljaka od aluminijske folije nalik na bombone. </span>
</p>
<p>&nbsp;</p>
<p>
<span class="span1">U prilog ovakvoj odbrani optužene stoje i navodi osudjenog D... E..., vanbračnog supruga optužene, saslušanog u svojstvu svjedoka koji je pak naveo, da mu je jedan čovjek dugovao novac u iznosu od 960 eura, koji mu nije vraćao, zbog čega je u više navrata dolazio kod tog čovjeka tražeći novac, pa kako ovaj nije imao novac, dao mu je jedan paket, u kome su se nalazile petarde, kao i jednu kesu u kojoj se nalazila opojna droga marihuana zapakovana u manje zamotuljke od aluminijske folije, koju je imao namjeru da proda jer mu je trebao novac. Dalje je naveo i objasnio, da je opojnu drogu zajedno sa petardama donio kući dan prije nego što je policija izvršila pretres i iste smjestio u sobu, koju su koristili za spavanje, rekavši svojoj nevjenčanoj supruzi E..., da kesu i paket nesmije niko da dira, s tim što joj nije rekao šta se u kesi i paketu nalazi, a prvenstveno za sadržinu kese i opojnu drogu marihuanu. </span>
</p>
<p>&nbsp;</p>
<p>
<span class="span1">Stoji i činjenica, da je optužena Š... E... prilikom dolaska ovlašćenih policijskih službenika CB Podgorica koji su izvršili pretres kuće, utrčala u spavaću sobu i sa komode dohvatila kesu u kojoj se nalazila opojna droga i istu izbacila kroz prozor u dvorište, gdje je ona i pronadjena, a kako to nesumnjivo proizilazi iz iskaza saslušanog svjedoka M... Ž... ovlašćenog policijskog službenika CB Podgorica, koji je to sve neposredno opazio i kesu u kojoj se nalazi marihuana pronašao u dvorištu, a koju činjenicu nije sporila ni optužena u navodima svoje odbrane, pravdajući se time, da je mislila da se u kesi nalaze petarde, za koje je znala da se ne smiju prodavati, pa je htjela da ih baci kako ih policija ne bi pronašla, i da joj je namjera bila da osim kese baci i kutiju sa petardama, u čemu nije uspjela, jer je bila spriječena od strane policije. I pod pretpostavkom, da je optužena znala da se u kesi sa natpisom "Voli" nalazi opojna droga marihuana, po ocjeni ovog suda ne znači da je ista odgovorna za krivično djelo stavljeno joj na teret predmetnom optužnicom. Naime, radnja koja je stavljena na teret optuženoj, da je radi dalje prodaje u porodičnoj kući držala opojnu drogu marihuanu podrazumijeva, da je optužena imala faktičku vlast nad opojnom drogom, odnosno da je ista mogla slobodno da raspolaže sa njoj. Nasuprot tome, a imajući u vidu iskaz svjedoka D... E..., koji se izjasnio, da je opojna droga marihuana njegova, da je opojnu drogu marihuanu on donio u kuću dan prije pretresa, na ime duga, te da mu je namjera bila da tu opojnu drogu proda, obzirom da mu je trebao novac, a za što je ovaj svjedok i pravosnažno osudjen presudom ovog suda K.br. 13/14 od 26.05.2014. godine, nesumnjivo se može zaključiti, da je predmetna opojna droga bila u njegovom vlasništvu, te da je samo on neograničeno mogao da raspolaže sa njom, imajući u vidu da je sam naveo, da mu je namjera bila da istu proda. Dakle, optužena Š... E... nije imala mogućnost, da slobodno raspolaže opojnom drogom marihuanom, koja je pronadjena prilikom pretresa porodične kuće u kojoj je živjela zajedno sa svojim vanbračnim suprugom osudjenim D... E..., niti je nad tom opojnom drogom imala faktičku vlast. Nasuprot tome osudjeni D... E... je bio vlasnik opojne droge i imao je neograničenu vlast nad predmetnom drogom i jedini pravo da sa njom raspolaže, odnosno da je proda, pa stoga optužena Š... E... nije bila u odnosu prema predmetnoj opojnoj drogi koji ima vlasnik stvari, odnosno nije mogla istom neograničeno raspolagati.</span>
</p>
<p>&nbsp;</p>
<p>
<span class="span1">Imajući u vidu naprijed utvdjeno činjenično stanje, ovaj sud nalazi, da nema dokaza da je optužena Š... E... kao saizvršilac izvršila krivično djelo neovlašćena proizvodnja i stavaljanje u promet opojnih droga iz čl. 300. st. 1. u vezi čl. 23. st. 2. Krivičnog zakonika Crne Gore, pa je sud shodno odredbi čl. 373. st. 1. tačka 2. Zakonika o krivičnom postupku, oslobodio od optužbe.</span>
</p>
<p>&nbsp;</p>
<p>
<span class="span1">Odluka o troškovima postupka donijeta je shodno odredbi čl. 230. Zakonika o krivičnom postupku, a koji troškovi se odnose na sudski paušal u iznosu od 50 eura, koji padaju na teret budžetskih sredstava suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 02.03.2015. godine</span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">Zapisničar                                                                           S  U  D  I  J  A</span>
</p>
<p>
<span class="span1">Novčić Slobodanka                                                            Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">  - VDT Podgorica,</span>
</p>
<p>
<span class="span1">  - Optuženoj,</span>
</p>
<p>
<span class="span1">  - Braniocu optužene.</span>
</p>
<p>&nbsp;</p>
<p>
<span class="span1">Postupljeno, dana ____________ godine.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
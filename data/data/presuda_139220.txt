<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K. br. 590/14</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Goranu Đukoviću, uz sudjelovanje zapisničara Ane Maraš, u krivičnom predmetu protiv okrivljenih R. A. i B. D. iz P., zbog krivičnog djela uništenje i oštećenje javnih uređaja iz čl. 328.st.1 u vezi čl.23 Krivičnog zakonika, odlučujući po optužnom predlogu Osnovnog državnog tužilaštva Kt. br. 493/14 od 24. septembra 2014. godine, koji je zastupala savjetnik ODT-a K. M., nakon glavnog, javnog pretresa održanog dana 25. 05. 2015. godine u prisustvu stranaka i branioca okrivljenog R. A., advokata I. A., donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">R. A., od oca D. i majke V., rođene Đ., rođen ... godine u P., sa prebivalištem u P. Ul. V. br. .., državljanin Crne Gore, završio srednju medicinsku školu, nezaposlen, neoženjen, nema djecu, srednjeg imovnog stanja, neosuđivan,</span>
</p>
<p>&nbsp;</p>
<p>
<span class="span1">B. D., od oca B. i majke Z., rođene M., rođen ... godine u P., sa prebivalištem u P. , Ul. V. br. ., državljanin Crne Gore, završio srednju elektrotehničku školu, nezaposlen, neoženjen, nema djecu, srednjeg imovnog stanja, neosuđivan,</span>
</p>
<p>&nbsp;</p>
<p style="text-align:center;">
<span class="span1">Krivi su</span>
</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 05. maja 2014. godine, oko 16,30 časova, u P.,u naselju D. G., na brdu G., po prethodnom dogovoru i zajedno, svjesni svog djela, čije su izvršenje su htjeli, znajući da je njihovo djelo zabranjeno, oštetili javni uređaj sistema veze, na način što su došli do repetitora, vlasništvo preduzeća d. o. o  „T. CG“ iz P., gdje je okrivljeni R.A. kliještima presjekao  RF kabal za link, koji povezuje repetitor i centralu, za koje vrijeme je okrivljeni B. D. čuvao stražu, uslijed čega je označenog dana došlo do prekida u mobilnom telefonskom saobraćaju mobilnog operatera „T.“ na baznoj stanici D..G. u vremesnkom periodu od 16:36:18 do 17:41:01 časova te na baznoj stanici Lj. u vremenskom periodu od 16:36:14 do 17:41:13 časova,</span>
</p>
<p>&nbsp;</p>
<p>
<span class="span1">Čime su, kao saizvršioci, izvršili krivično djelo uništenje i oštećenje javnih uređaja iz čl.328.st.1 Krivičnog zakonika Crne Gore u vezi čl. 23. st 2 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa sud okrivljenima, primjenom citiranih zakonskih propisa i čl. 3, 4, 5, 13, 15, 32, 42, 51, 52, 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, i z r i č e:</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom im prethodno utvrđuje kaznu zatvora u trajanju od po 60 (šezdeset) dana i istovremeno određuje da se utvrđene kazne neće izvšiti ukoliko okrivljeni u roku od 2 (dvije) godine po pravosnažnosti presude ne izvrše nova krivična djela.</span>
</p>
<p>&nbsp;</p>
<p>
<span class="span1">Ukoliko dođe do opoziva uslovne osude sud će okrivljenima u kaznu zatvora uračunati vrijeme provedeno na zadržavanju pred Upravom policije PJ Podgorica i to: okrivljenom R. A. od 05.05.2014. godine (22,30 časova), do 06.05.2014. godine (10,05 časova) a okrivljenom B. D. od 05.05.2014. godine (22,30 časova) do 06.05.2014. godine (10,25 časova).</span>
</p>
<p>&nbsp;</p>
<p>
<span class="span1">Obavezuju se okrivljeni da solidarno ovom sudu na ime troškova postupka uplate novčani iznos od 104,50 eura, i po 30,00 eura na ime paušala u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt. br. 493/14 od 24.septembra 2014. godine, okrivljenim R. A. i B. D. stavljeno je na teret da su kao saizvršioci izvršili krivično djelo uništenje i oštećenje javnih uređaja iz čl. 328. st.1 u vezi čl.23 Krivičnog zakonika. U završnoj riječi, zastupnica optužbe ostala je pri optužnom aktu,pa je predložila sudu da okrivljene oglasi krivim i osudi po Zakonu.</span>
</p>
<p>&nbsp;</p>
<p>
<span class="span1">Iznoseći odbranu u prethodnom postupku, okrivljeni R.A. branio se da je dana 05.05.2014. godine, negdje oko 16, 00 časova, zajedno sa svojim drugom B. D. bio kod repetitora mobilne telefonije na brdu G.. Da živi u blizini tog mjesta i da veoma često  sa drugovima ide do repetitora u šetnju. Sjeća se da je na tom mjestu vidio neke odbačene klime, pa je o tome razgovorao sa svojim drugom B. D., te su se dogovorili da dođu na to mjesto i iz klima izvade aluminijsko saće, koje bi prodali na otpadu. U tu svrhu sa sobom su ponijeli kliješta i  šrafcigere. Kada su došli do repetitora iz klima su izvadili saće i polomili ga, a dok su to radili pričali su o samom repetitoru.Inače, taj repetitor se sastoji od jednog stuba na čijem vrhu su postavljene antene, a uz sami stub se vidi i puno kablova.Sa B. je razgovarao u smislu da li su ovi kablovi pod naponom ili nijesu, s tim što je on tvrdio da nijesu, dok je B.govorio da jesu. Kako bi B. dokazao da kablovi nijesu pod naponom, uzao je kliješta i od svih kablova izabrao kabal crne boje, kako bi ga zarezao kliještima i B. dokazao da nema napona. Međutim, kako je kliještima stisnuo kabal isti je počeo da varniči, pa se prepao, i kabal nije prekinuo. Pojasnio je da je kabal zarezao na visini od oko 1,5 m od zemlje, a koliko je taj kabal bio dugačak ne zna, jer je isti možda nekih 20 ili 30 cm virio između ostalih kablova koji su bili puno deblji. Nakon toga sa B. je krenuo da se vraća kući, kada je naišlo jedno vozilo u kome je bio čovjek koji se predstavio kao policajac. Kada su vidjeli da ovaj čovjek nailazi bacili su saće iz klima. Da je jedini razlog zbog koga je zarezao kabal, to što je želio drugu da dokaže da nema napona, ali da se ipak ispostavilo da je B. bio u pravu jer je kabal  zavarničio. Ne zna zašto repetitor tačno služi, za koju mobilnu telefoniju, ali zna da ima puno antena, i pretpostavlja da služi za „odašiljanje“ signala.</span>
</p>
<p>&nbsp;</p>
<p>
<span class="span1">Na glavnom pretresu ovaj okrivljeni je ostao pri odbrani iz prethodnog postupka i izjavio  da je iz radoznalosti takao predmetni kabal. Da je znao da je u pitanju repetitor ali je mislio da se isti više ne koristi.</span>
</p>
<p>&nbsp;</p>
<p>
<span class="span1">Upitan da pojasni razlike u kazivanju u prethodnom postupku i na glavnom pretresu,a u odnosu na činjenice gdje je u prethodnom postupku istakao „ovaj repetitor,  ja ne znam zašto tačno služi za koju mobilnu telefoniju ali znam da ima antena i pretpostavljam da </span><span class="span1">služi za odašiljanje signala“, istakao je da, u odnosu na tu činjenicu, ostaje pri svojoj odbani na glavnom pretresu, pa je dodao i da je kabal bio malo dalje od repetitora, te je mislio da isti nije povezan sa repetitorom.  </span>
</p>
<p>&nbsp;</p>
<p>
<span class="span1">Iznoseći odbranu prethodnom postupku, okrivljeni B. D. se branio da je nekoliko dana prije kritičnog događaja, sa drugom R.A. otišao do repetitora, koji se nalazi na mjestu G., da prošetaju.Kod repetitora koji se sastoji od jednog stuba, gdje su neke antene, u jednoj kućici  zatekli su neke klime, koje nijesu radile i koje su bile bačene. Zbog toga su se i dogovorili da nekog od narednih dana pođu ponovo na to mjesto, kako bi iz tih klima izvadili aluminijum, koji bi prodali. Dana 05. 05. 2014. godine sa  R. je, oko 16,00 časova, pošao do repetitora, kada su ponijeli i nešto od alata, kako bi iz rashodovanih klima izvadili aluminijum. Kada su došli do klima,  iz istih su izvadili aluminijum i tada su pored repetitora vidjeli i puno kablova koji idu od kućice do stuba. Među tim kablovima bio je i jedan tanji kabal - crne boje. Sa R. je započeo priču oko toga da li u tim kablovima ima napona i kako lopovi mogu da ih sijeku ako ima napona. R. je tvrdio da u kablovima nema struje, dok je on tvrdio suprotno. Tada je R. uzeo kliješta i zarezao ovaj tanki kabal koji je počeo da varniči.  Zatim su pošli u pravcu kuće, kada ih je sreo policajac i priveo u stanicu policije. Zna da ovaj repetitor služi za prijem signala. Nadalje je pojasnio da je R. kabal zarezao na visini od oko jednog metra od zemlje.</span>
</p>
<p>
<span class="span1">Na glavnom pretresu, ovaj okrivljeni  ostao je pri navodima svoje odbrane u prethodnom postupku, pa je izjavio da nije znao da je u pitanju javni uređaj, sistem veza,da je imao predstavu čemu služi repetitor,ali da nije imao predstavu čemu služi kabal,pa upitan da pojasni razlike u kazivanju, gdje u prethodom postupku istakao „ ja znam da ovaj repetitor služi za prijem signala“ okrivljeni je istakao da je i u prethodnom postupku kazao da je znao da repetitor služi za prijem signala,te je još jednom istakao da nije znao zašto služi predmetni kabal.</span>
</p>
<p>&nbsp;</p>
<p>
<span class="span1">Branilac okrivljenog  R. A., advokat  I. A., u završnoj riječi, u bitnom je istakla da je okrivljeni R. postupao u pravnoj zabludi, da kod istog nije postojala svijest o tome da čini krivično djelo, a to znači da nema svijesti o protivpravnosti. Predložila je sudu da njenog branjenika oslobodi od optužbe.</span>
</p>
<p>&nbsp;</p>
<p>
<span class="span1">Okrivljeni R. A., u završnoj riječi, podržao je završnu riječ svog branioca.</span>
</p>
<p>&nbsp;</p>
<p>
<span class="span1">Okrivljeni B. D., u završnoj riječi, ostao je pri navodima odbrane na glavnom pretresu.</span>
</p>
<p>&nbsp;</p>
<p>
<span class="span1">Sud je u dokaznom postupku pročitao zapisnik o uviđaju Uprave policije PJ P. Ku. br. 390/2014 od 07.05.2014. godine,  pročitao je službenu zabilješku UP PJ P. Ku. br. 390/14 od 05.05.2014. godine, pročitao je potvrdu UP policije PJ P. o privremeno oduzetim predmetima Ku. br. 390/14 od 05. 05. 2014. godine, pročitao je potvrdu UP PJ P. o privremeno oduzetim predmtima Ku. br. 390/14 od 05.05.2014. godine, pročitao je dnevnik događaja Uprave policije PJ P. Ku. br. 390/14 od 05. 05. 2014. godine, pročitao je nalaz i mišljenje sudskog vještaka za informaciono- tehničke struke L.M. od 08.09.2014. godine, pročitao je izvod iz kaznene evidencije za okrivljenog R. A. izdat od strane Odjeljenja P.- Osnovnog suda u P. Ke.br. 69/2015, pročitao je izvod iz KE za okrivljenog B.D. izdat od Ministarstva pravde Vlade Crne Gore broj 0203/8403 od 03.10.2014. godine, na saglasan predlog stranaka pročitao je iskaze svjedoka R. G. sa zapisnika u prethodnom postupku Kt. br. 493/14 od 07.05.2014. godine i ovlašćenog predstavnika „T.“ DOO I. M. sa zapisnika u prethodnom postupku Kt. br. 493/14 od 07.05.2014. godine.</span>
</p>
<p>&nbsp;</p>
<p>
<span class="span1">Ocjenom navoda optužbe i odbrane, provedenim dokazima na glavnom pretresu, kako pojedinačno, tako u međusobnoj povezanosti, sud je utvrdio da su okrivljeni kao saizvršioci izvršili krivično djelo uništenje i oštećenje javnih uređaja iz čl. 328.st.1 u vezi čl. 23. st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Iz zapisnika o uviđaju Uprave polcije PJ P. od 07.05. 2014. godine proizilazi da je uviđaj izvršen dana 05.05.2014. godine u 18,00 časova,a povodom obavještenja da je došlo do oštećenja RF električnog kabla bazne stanice  vl. firme „ T.“, koja je locirana u naselju  D. G.bb u P..Proizilazi da je dana 05. 05.2014. godine stanica za dežurstvo CB Podgorica obavještena od strane R. G., da su NN počinioci oštetili  RF kabal bazne stanice. Da je bazna stanica vlasništvo firme T. locirana na brdu u naselju D. G. bb.  Da su dana 05. 05. 2014. godine, u 16,33 h NN počinioci, podesnim oštrim predmetom oštetili RF električni kabal Bazne stanice i udaljili se u nepoznatom pravcu.</span>
</p>
<p>&nbsp;</p>
<p>
<span class="span1">Iz službene zabilješke UP PJ Podgorica od 05. 05. 2014. godine, koju je začinilo ovlašćeno službeno lice M. V., proizilazi  da je dana 05. 05.2014. godine oko 16,00 časova, obavljao poslove redovnog dežurstva u jedininici kriminalističke policije za suzbijanje krađa i teških krađa, kada je oko 16, 40 časova putem radio veze obaviješten od strane policije za dežurstvo, da su isti  od strane firme T. CG obavješteni, da se aktivirao alarm na njihovom repetitoru na brdu G., u naselju D. G.. Odmah po dobijanju obaještenja, službenim vozilom, uputio se na lice mjesta , gdje je na nekih trista metara od repetitora primjetio dva lica, koja su se kretala pješice, makadamskim putem, i koja su odmah nakon što su primjetili vozilo, od sebe, pored puta, odbacili neke predmete. Zaustavio je vozilo i prišao navedenim licima od kojih je tražio legitimacije, koje ova lica nijesu posjedovala,ali su se isti predstavili kao R. A. i B. D.. Nakon toga od ova dva lica je zahtjevao da mu pokažu mjesto gdje su odbacili stvari, pa je dolaskom do tog mjesta pronašao jedan crni ruksak  u kome su se nalazili aluminijski djelovi od klima, tzv. „saće“, dok je u blizini ruksaka pronašao još tri ovakva djela. Navedena lica je službenim vozilom dovezao u  prostorije CB Podgorica.</span>
</p>
<p>&nbsp;</p>
<p>
<span class="span1">Iz dnevnika događaja UP PJ P. od 05. 05. 2014. godine proizilazi da je zaprimljena prijava iz „T.“ da je uključen alarm na brdu G.,  gdje se nalaze repetitori T.. Da je na lice mjesta upućen linijski kriminalistički inspektor M. A..</span>
</p>
<p>&nbsp;</p>
<p>
<span class="span1">Iz citirane potvrde UP PJ P.o privremeno oduzetim predmetima od 05. 05. 2014. godine proizilazi da su ovlašćeni službenici CB Podgorica od lica R. A. privremeno oduzeli sledeće predmete: sedam komada tzv. aluminijskog saća od klima uređaja, tri komada elektro kablova dužine po 30 cm, dva šrafcigera ( pljosnati i zjezdasti),  jedna kliješta za kidanje, ključ sa oznakom 10, lanac za vezivanje bicikla i motocikla i ruksak crne boje.</span>
</p>
<p>&nbsp;</p>
<p>
<span class="span1">Iz citirane potvrde UP CB Podgorica od 05. 05.2014. godine proizilazi da su ovlašćena službena lica navedenog centra, istog dana, od lica B. D. privremeno oduzeli tri komada tzv.aluminijskog saća od klima uređaja.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka informaciono- tehničke struke L. M. od 08.09.2014. godine proizilazi da je postupajući po naredbi tužilaštva,  zajedno sa službenikom preduzeća T., izašao na lice mjesta, na kojem se nalazi bazna stanica D. G.. Na licu mjesta je utvrđeno da je zamijenjen oštećeni kabal,a od službenika preduzeća T. d.o.o je upoznat da je bio oštećen kabal koji povezuje baznu stanicu sa opremom koja je montirana na stubu.  Uvidom u sistem za nadzor baznih stanica preduzeća T. d.o.o utvrđeno je da je došlo do prekida rada na baznoj stanici „D. G.“ i baznoj stanici „Lj.“. Daljom analizom sistema utvrđeno je da je rad na baznim stanicama bio u prekidu dana 05. 05.2014. godine i to: </span>
</p>
<p>&nbsp;</p>
<p>
<span class="span1">Baznoj stanici „D. G.“ od 16:36:18 do17:41:01</span>
</p>
<p>
<span class="span1">Baznoj stanici „Lj.“ od 16:36:14 do 17: 41:13</span>
</p>
<p>&nbsp;</p>
<p>
<span class="span1">Da je prekid rada na obje bazne stanice prouzrokovan oštećenjem kabla na baznoj stanici „D. G.“. Ovo iz razloga što bazna stanica „Lj.“ dobija signal preko bazne stanice „D. G.“. U oba slučaja  radi se o baznim stanicama model BS 8900 GU 360. Svrha ovih uređaja- baznih stanica je da omogući korisnicima mobilne telefonije korišćenje servisa ( pozivi, poruke, pristup internetu i dr). Nadalje, oštećenje kabla je izazvalo potpuni prekid emitovanja signala na navedene dvije bazne stanice. Da se ne može sa sigurnošću odrediti krajnja granica dometa pokrivanja navedenih baznih stanica, dok se može utvrditi koje djelove grada - naselja sigurno pokrivaju ove bazne stanice. Tako bazna stanica „Lj.“ pokriva: N. Z., dio naselja T. P., dio naselja oko A. S., dio naselja S. A., dio naselja p. M., dio naselja „C. K.“- oko tržnog centra „D.“, dio naselja G. G. i dio naselja D. G., dok bazna stanica D. G. pokriva : Naselje D. G., naselje G. G., naselje T., B. ( 5, 6 i 9), naselje P. M., C. grada,naselje Z., dio naselja S. A., dio naselja M., dio naselja Z., naselje S. V., dio gradske opštine T., dio područja oko a. G. i dio gradske opštine G..</span>
</p>
<p>&nbsp;</p>
<p>
<span class="span1">Iz iskaza svjedoka R. G. proizlazi da je zaposlen u preduzeću T., (koje se bavi održavanjem mreže 0...) i to na radom mjestu tehničara održavanja. Dana 05. 05.2014. godine, iz svoje centrale dobio je poziv,  kojom prilikom je od njega zahtjevano da izađe na lokaciju bazne stanice D. G., a iz razloga jer ista ne funkcioniše. Kada je došao do bazne stanice vidio je da je od tada nepoznatih lica presječen radio kabal ili kako se to stručno kaže RF kabal. Kabal nije bio u potpunosti presječen, već je žargonski rečeno „precvikovan“. Da sama bazna stanica „D. G.“, upravo iz tog razloga nije funkcionisala. Da se sama bazna stanica sastoji od dvije odvojene jedinice, i to stuba sa antenskim sistemima, talasovodima i drugom opremom koja se nalazi na stubu i dva ormara koji se nalaze pored samog stuba. Prekinuti RF kabal je kabal za link, koji ide od samih antena do ormara sa baznom stanicom. Radi se o kablu prečnika oko 0,50 cm, koji povezuje tu baznu stanicu sa centralom. Oštećenjem tog kabla u konkretnom slučaju cjelokupna bazna stanica je prestala da funkcioniše, odnosno nije bila u stanju da prima niti da šalje telefonske signale sa područja pokrivanja te bazne stanice. Ova bazna stanica je evidentirana kao bazna stanica „D. G.“, i pokriva prostor od 360 stepeni oko bazne stanice.  Oštećenje je prouzrokovalo potpuni pad  telefonskog saobaćaja, sve dok oštećeni kabal nije zamijenjen.  </span>
</p>
<p>&nbsp;</p>
<p>
<span class="span1">Iz iskaza ovlašćenog predstavnika DOO „T.“ I. M., proizilazi  da je zaposlen u preduzeću „T.“ i to u  sektoru opštih poslova. Da „T.“ posjeduje sigurnosni sistem na svim baznim stanicama, koji se nadgleda iz centrale u P., i čim je došlo do prekida ovog kabla na baznoj stanici „D. G.“, odmah je obavještena Uprava policije. Pridružio se krivičnom gonjenju,  dok se o imovinsko pravnom zahtjevu nije mogao izjasniti.</span>
</p>
<p>&nbsp;</p>
<p>
<span class="span1">Iz citiranog izvoda iz Ke za okrivljenog R. A., izdatog od odjeljenja P.-a O. suda u P.,  proizilazi da nije evidentiran u kaznenoj evidenciji.</span>
</p>
<p>&nbsp;</p>
<p>
<span class="span1">Iz citiranog izvoda iz Ke za okrivljenog B.D., izdatog od Ministarstva pravde Vlade Crne Gore  03.10.2014. godine, proizilazi da  nije evidentiran u kaznenoj evidenciji.</span>
</p>
<p>&nbsp;</p>
<p>
<span class="span1">Okrivljeni tokom čitavog postupka kategorički negiraju krivično djelo stavljeno im na teret optužnim aktom Osnovnog državnog tužilaštva u P.. Naime, okrivljeni R. A., tokom čitavog postupka, ističe da je na lice mjesta došao sa drugom B.D., kako bi demontirali tzv. aluminijsko saće iz napuštenih klima, u namjeri da ga prodaju na otpadu sekundarnih </span><span class="span1">sirovina, te da su u tu svhu ponijeli i alat, a da su, nakon što su izvadili aluminijsko saće pričali i  samom repetitoru, koji se sastojao od jednog stuba na čijem vrhu su postavljene antene i da se samom stubu vidjelo puno kablova. Razgovrali su o tome da li su ovi kablovi pod naponom ili nijesu, pa dok je on tvrdio na nijesu,  B. je  tvrdio da su kablovi pod naponom. Kako bi dokazao B. da kablovi nijesu pod naponom, uzeo je kliješta, i od kablova izabrao najtanji, crne boje, kako bi ga zarezao kliještima i B. dokazao da u njemu nema napona. Nadalje, kako je kliještima stisnuo kabal isti je počeo da varniči, pa se prepao,a kabal nije prekinuo. Dakle, iz konstalacije odbrane ovog okrivljenog izazi da on pledira da nije dokazan direktan umišljaj kao oblik vinosti, već da je radnju preduzeo u namjeri da dokaže drugu B. D. da u  kablovima nema struje. Osim toga, ovaj okrivljeni u različitim fazama postupka drugačije kazuje u odnosu na odlučne činjenice, pa tako u prethodnom postupku kaže „ Ovaj repetitor, ja ne znam za što tačno služi, za koju mobilnu telefoniju, ali znam da ima puno antena i pretpostaljam da služi za odašiljanje signala“, dok je na glavnom pretresu izjavio  da je iz radoznalosti takao kabal, da je znao da je u pitanju repetitor ali da je mislio da se više ne koristi, pa upitan da pojasni razlike u kazivanju, istakao da ostaje pri navodima svoje odbrane na glavnom pretresu,a zatim istakao da je kabal bio malo dalje od repetitora i da je mislio da nije povezan sa repetitorom. Navode odbrane okrivljenog R. A., tokom čitavog postupka, sud je cijenio kao neistinite i sračunate na izbjegavanje krivice, dok je njegovu odbranu, u djelu koji se odnosi na ulogu okrivljenog B. D., takođe cijenio kao neistinitu i sračunatu na pomaganje ovom okrivljenom u  izbjegavanju krivice. Naime, odbrana  okrivljenog R. A. je obesnažena, prvenstveno iskazom svjedoka R. G., koji sud cijeni kao istinit, i nalazom i mišljenjem vještaka informaciono- tehničke struke L. M., koji sud cijeni kao stručan, jasan i objektivan. Naime, iz iskaza svjedoka R. G. utvrđeno je da je radnik T. preduzeća i da radi na radnom mjestu tehničara održavanja mreže 0.... Da je kritičnog dana, po pozivu, došao do bazne stanice „D.G.“,  kada je vidio da je od strane tada nepoznatog lica  bio presječen radio kabal, odnosno RF kabal. Napomenuo je da kabal nije bio u potpunosti presječen, već žargonski rečeno „precvikovan“ i da je oštećenjem tog kabla cjelokupna banzna stanica prestala da funkcioniše, odnosno da nije bila u stanju niti da prima niti da šalje telefonske signale. Iskaz svjedoka R. G.  u saglasnosti je sa nalazom i mišljenjem vještaka informaciono - tehničke struke L. M., iz koga je utvrđeno da je  prekid rada na baznim stanicama „D. G.“ i „Lj.“,  dana 05. 05. 2014. godine  prouzrokovan oštećenjem kabla na baznoj stanici „D. G.“  i to za baznu stanicu „D. G.“ u vremenu od 16:36:18 do 17:41:01 a za baznu stanicu „Lj.“ u vremenskom intervalu od 16:36:14 do 17:41:13 i da je svrha baznih stanica da omogući korisnicima mobilne telefonije  korišćenje servisa (pozivi, poruke, pristup internetu i dr.). Iskaz svjedoka R. G. u skladu je sa citiranim zapisnikom o uviđaju UP PJ P. od 05.05.2014. godine, u čiju vjerodostojnost sud nije imao razloga da sumnja.  Odbrana okrivljenog R. A., osim što je neistinita, po ocjeni ovog suda je i nelogična. Naime, sam okrivljeni nije sporio da je zajedno sa okrivljenim B. D., kritičnog dana, alatom koji su ponijeli sa sobom iz starih klima skidao aluminijsko „saće“ koje su imali namjeru da prodaju na otpadu, a koje im je oduzeto prilikom lišenja slobode, koje činjenice je sud utvrdio iz citiranih potvrda o privremeno oduzetim predmetima kao i iz citirane službene zabilješke UP PJ Podgorica, a sam okrivljeni R., u svojoj odbrani u prethodnom postupku navodi da često ide sa drugovima da šeta do predmetnog repetitora, pa sud zaključuje da je ovaj okrivljeni lice koje je vično baratanju alatom - šrafcigerom i kliještima, koji alat mu je kritične prilike i oduzet, i sa kojim kliještima je uostalom i presjekao predmetni kabal, pa je stanovište ovog suda da se ovaj okrivljeni ne može uspješno pozivati na to, da je predmetni kabal stisnuo kliještima iz čiste znatiželje, odnosno da bi drugu, ovdje okrivljenom B. dokazao da u kablu nema stuje, a to što predmetni kabal nije bio u potpunosti presječen kako je to posvjedočio i svjedok R. G., ne znači da nije bio presječen, jer je upravo oštećenje predmetnog kabla izazvalo potpuni </span><span class="span1">prekid rada obje bazne stanice ( „D. G.“ i „Lj.“), koju činjenicu je sud utvrdio iz nalaza i mišljenja vještaka informaciono - tehničke struke L. M.. </span>
</p>
<p>&nbsp;</p>
<p>
<span class="span1">I okrivljeni B. D., tokom čitavog postupka, negirao je izvršenje krivičnog djela. U bitnom je istakao da je na predmetno mjesto došao sa drugom R. A. gdje su iz odbačenih klima skidali aluminijum. Da su pored repetitora vidjeli puno kablova koji vode od kućice do stuba, i tada su počeli priču da li u navedenim kablovima ima struje. On je tvrdio da ima dok je R. tvrdio suprotno, pa je zatim kako bi to provjerio R. kliještima zarezao tanki kabal koji je počeo da varniči. Tokom postupka je istakao da zna da repetitor služi za prijem signala, dok je na glavnom pretresu tvrdio da nije znao zašto služe predmetni kablovi. Dakle, okrivljeni negira izvršenje djela, negira direktni umišljaj kao oblik vinosti kao i svoju ulogu saizvršioca u izvršenju predmetnog krivičnog djela. Sud odbranu okrivljenog B. D. takom čitavog postupka, cijeni kao sračunatu na izbjegavanje krivice,a onaj dio odbrane koji se odnosi na učešće okrivljenog R. cijeni kao usmeren na pomaganje istom u smislu izbjegavanja krivice. Naime, odbrana okrivljenog B. D. obesnažena je iskazom svjedoka R. G., nalazom i mišljenjem vještaka informaciono- tehničke struke kojima je sud poklonio vjeru i koji su u skladu sa potvrdom o privremeno oduzetim predmetima od 05. 05. 2014. godine, službenom zabilješkom UP PJ P. i iskazom ovlašećnog predstavnika oštećenog T.-a CG. Nadalje, odbrana okrivljenog B. D., osim što je neistinita je, po ocjeni ovog suda i nelogična. Naime, iz ličnih podataka ovog okrivljenog se utvrđuje da je završio srednju elektrotehničku školu, pa se njegovo isticanje da nije znao čemu služe predmetni kablovi, odnosno kabal koji je kritičnom prilikom kliještima presjekao okrivljeni R., zaista  ne može prihvatiti. Da se ovakva odbrana okrivljenog B. ne može prihvatiti, sasvim je jasno i iz pozicije, odnosno mjesta na kome se sam kabal nalazio, o čemu se određeno izjasnio svjedok R. G., koji je u svom svjedočkom iskazu istakao da se sama bazna stanica sastoji od dvije odvojene jedinice i to: od stuba sa antenskim sistemima, talasovodima i drugom opremom koja se nalazi na stubu  i dijela koji se sastoji od dva ormara koji se nalaze pored samog stuba, pa i ove činjenice utvrđene u postuku, ukazuju da je ovaj okrivljeni znao čemu služi predmetni kabal, te se ne može prihvatiti odbrana istog da je do predmetnog događaja došlo slučajno, iz njegove znatiženje kao i znatiželje njegovog druga R. da utvrde li u navedenim kablovima ima struje ili nema.</span>
</p>
<p>&nbsp;</p>
<p>
<span class="span1">Okrivljeni su bili svjesni krivičnog djela i htjeli su njegovo izvršenje, pa su postupali sa oblikom vinosti koji se definiše kao direktan umišljaj. Ovaj oblik vinosti sud je utvrdio na osnovu dokaza provedenih na glavnom pretresu kojima je poklonio vjeru, a naročitao na osnovu iskaza svjedoka R. G., koji iskaz se prepliće sa nalazom i mišljenjem vještaka informaciono - tehničke struke.</span>
</p>
<p>&nbsp;</p>
<p>
<span class="span1">Okrivljeni R. A. sa umišljajem je učestvovao u radnji izvršenja predmetnog krivičnog djela zajednički sa okrivljenim B. D., a okrivljeni B. D. je ostvarujući zajedničku odluku, drugom radnjom sa umišljajem bitno doprinio izvršenju krivičnog djela( čuvao je stražu okrivljenom R. A.), a pritom su oba okrivljena krivično djelo htjeli kao vlastito i kao zajedničko, pa su u izvršenju krivičnog djela postupali kao saizvršioci, jer su zato ispunjeni uslovi iz čl. 23. st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika Crne Gore koje utiču da kazna bude manja ili veća, pa je u odsustvu otežavajućih okolnosti, za oba okrivljena, kao olakšavajuće cijenio njihovu mladost u vrijeme izvršenja krivičnog djela i to: optuženog R. A. koji je u vrijeme izvršenja krivičnog djela imao navršenih dvadeset godina žiovota i okrivljenog B. D. koji je u vrijeme izvršenja krivičnog djela imao navršenih devetnaest godina života, pri činjenici njihove ranije neosuđivanosti, koje je sud utvrdio iz citirnih izvoda iz Ke za okrivljene, pa je sud </span><span class="span1">imajući u vidu navedene okolnosti okrivljenim izrekao uslovnu osudu kojom im  je prethodno utvrdio kaznu zatvora u trajanju od po 60 dana i istovremeno odredio da se utvrđene kazne neće izvršiti ukoliko okrivljeni u roku od dvije godine po pravosnažnosti presude ne izvrše nova krivična djela, u uvjerenju suda da, imajući u vidu ličnosti okrivljenih, nije nužno da prethodno utvrđene kazne zatvora i efektivno izdržavaju, već da se i samim upozorenjem uz prijetnju kaznama ima ostvariti svrha uslovne osude iz čl. 52. st.2 Krivičnog zakonika Crne Gore, u okviru opšte srhe propisivanja i izricanja krivičnih sankcija iz čl. 4. st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Ukoliko dođe do opoziva uslovne osude, sud će okrivljenima u kazne zatvora uračunati vrijeme provedeno na zadržavanju pred UP PJ Podgorica (kao u izreci presude) osnovom odredbe čl. 51. st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je obavezao okrivljene da na ime troškova postupka ovom sudu uplate i to solidarno  novčani iznos od 104,50 eura, u roku od 15 dana po pravosnažnosti presude, na osnovu čl.229. st.1 Zakonika o krivičnom postupku. Troškovi postupka se odnose na ime nagrade vještaku informaciono – tehničke struke. Nadalje, sud je obavezao okrivljene da ovom sudu na ime paušala uplate novčani iznos od po 30,00 eura, u roku od 15 dana po pravosnažnosti presude, osnovom odredbe čl. 226. st.3 ZKP-a. Visina paušala odmjerena je shodno imovnom stanju okrivljenih, dužini trajanja i složenosti krivičnog postupka.</span>
</p>
<p>&nbsp;</p>
<p>
<span class="span1">Imajući u vidu navedeno, primjenom citiranih Zakonskih propisa, odučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U POGORICI</span>
</p>
<p style="text-align:center;">
<span class="span1">Dana, 25. 05. 2015. godine</span>
</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Đuković Goran s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>
<span class="span1">DN-a: Po primjerak presude dostaviti:</span>
</p>
<p>&nbsp;</p>
<p>
<span class="span1">- ODT Podgorica</span>
</p>
<p>
<span class="span1">- Okrivljenom R. A.</span>
</p>
<p>
<span class="span1">- Okrivljenom B.D.</span>
</p>
<p>
<span class="span1">- Braniocu okrivljenog R. A., adv. Đ. D.</span>
</p>
<p>&nbsp;</p>
<p>
<span class="span1">Postupljeno dana __________________</span>
</p>
<p>
<span class="span1">Namještenik suda __________________</span>
</p>
<p>&nbsp;</p>
<p>&nbsp;</p>
</div>
</div>


</body>
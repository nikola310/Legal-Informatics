<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.62430555in 0.82708335in;}
.s1{text-decoration:underline;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p9{margin-left:0.5in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>											</span><span class="s1"> K. br. 67/09</span>
</p>
<p class="p2"></p>
<p class="p2"></p>
<p class="p3"></p>
<p class="p4">
<span>U IME NARODA</span>
</p>
<p class="p4"></p>
<p class="p4"></p>
<p class="p3"></p>
<p class="p5">
<span>Osnovni sud u Bijelom Polju, kao prvostepeni krivični sud, sudija Ivan Adamović, kao sudija pojedinac, uz učešće namještenika suda Draginje Bošković, kao zapisničara, u krivičnom predmetu protiv okrivljenog LJ.Ć.a, iz K.a, opština Bijelo Polje, zbog krivičnog djela nedavanje izdržavanja iz čl. 221 st. 1 Krivičnog zakonika, po optužnom predlogu  Osnovnog državnog  tužilaštva  u Bijelom Polju, Kt. br. 317/10 od 15. 07. 2010. godine, nakon održanog usmenog, glavnog i javnog pretresa, u prisustvu:  savjetnika u  ODT-u u Bijelom Polju Smolović Slavenka i okrivljenog LJ.Ć.a, a u odsustvu zakonskog zastupnika mldb. oštećenog N.N., dana 08. 10. 2010. godine,  donio je i javno objavio</span>
</p>
<p class="p5"></p>
<p class="p3"></p>
<p class="p6">
<span>P R E S U D U</span>
</p>
<p class="p3"></p>
<p class="p3">
<span>	 Okrivljeni LJ.Ć., od oca H.., majke S.., rođene B.., rođen ............. godine u mjestu K.o, opština Bijelo Polje, sa prebivalištem u mjestu rođenja, Musliman, drž. CG, nezaposlen, završio OŠ, udovac, otac četvoro djece, lošeg imovnog stanja, neosuđivan, </span>
</p>
<p class="p3"></p>
<p class="p3"></p>
<p class="p6">
<span>K r i v    j e</span>
</p>
<p class="p3">
<span>	-što:</span>
</p>
<p class="p5">
<span>-u periodu od 30. 11. 2009. godine do 17. 05. 2010. godine, nije davao izdržavanje za svog maloljetnog sina LJ.E.a, koga je po zakonu dužan da izdržava, a ta dužnost je utvrđena izvršnom sudskom odlukom - presudom Osnovnog suda u Rožajama P. br. 347/01 od 16. 10. 2001. godine, kojom je obavezan na plaćanje iznosa od 15% od ličnog dohotka mjesečno, na ruke zakonskom zastupniku maloljetnog LJ.E.a - N.N..,   </span>
</p>
<p class="p5">
<span>   </span>
</p>
<p class="p5">
<span>-čime je izvršio krivično djelo nedavanje izdržavanja iz čl. 221 st. 1 Krivičnog zakonika,  </span>
</p>
<p class="p3"></p>
<p class="p5">
<span>-pa mu sud, primjenom citiranih zakonskih propisa, te čl. 2, 4, 5, 13, 15, 32, 36, 52, 53 i 54 Krivičnog zakonika, i  čl. 199,  202, 212  i 364 Zakonika o krivičnom postupku,       i z r i č e</span>
</p>
<p class="p5"></p>
<p class="p5"></p>
<p class="p7">
<span>USLOVNU OSUDU</span>
</p>
<p class="p5"></p>
<p class="p5">
<span>Kojom mu utvrđuje  kaznu zatvora od 2 (dva) mjeseca, i istovremeno određuje da se ista neće izvršiti, ukoliko okrivljeni u roku od jedne godine ne učini novo krivično djelo.   </span>
</p>
<p class="p3"></p>
<p class="p3">
<span>	 Okrivljeni se obavezuje da  plati ovom sudu na ime paušala iznos od 30,00€, na račun Depozita novčanih kazni, troškova postupka i paušala CG, br. 832-151-35, s tim što je dokaz o uplati istog dužan dostaviti krivičnoj pisarnici ovog suda, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p5"></p>
<p class="p5">
<span>Zakonski zastupnik mldb. oštećenog LJ.E.a - majka N.N..a, radi ostvarivanja imovinsko -pravnog zahtjeva, upućuje  se na parnični postupak. </span>
</p>
<p class="p5"></p>
<p class="p3"></p>
<p class="p6">
<span>O b r a z l o ž e nj e</span>
</p>
<p class="p3"></p>
<p class="p5">
<span>Optužnim predlogom Osnovnog državnog  tužilaštva u Bijelom Polju, Kt. br. 317/10 od 15. 07. 2010. godine, optužen je LJ.Ć., iz K.a, zbog krivičnog djela nedavanje izdržavanja iz čl. 221 st. 1 Krivičnog zakonika, s tim što je savjetnik u ODT-u, prije davanja završne riječi, precizirao optužni predlog u pogledu perioda izvršenja krivičnog djela, te je isto sadržano u izreci presude. </span>
</p>
<p class="p5">
<span> </span>
</p>
<p class="p5">
<span>Glavni pretres je održan  i zaključen u prisustvu stručnog savjetnika u ODT-u u Bijelom Polju Smolović Slavenka i okrivljenog LJ.Ć.a, a u odsustvu, uredno obaviještene, zakonske zastupnice mldb. oštećenog LJ.E.a - majke N.N., koja se tokom postupka nije pridužila krivičnom gonjenju protiv okrivljenog.  </span>
</p>
<p class="p5"></p>
<p class="p3">
<span>	Zastupnik optužbe, u završnoj riječi, ostao je pri preciziranom optužnom predlogu i predložio je sudu da okrivljenog oglasi krivim i osudi na kaznu po zakonu.   </span>
</p>
<p class="p3"></p>
<p class="p5">
<span>Okrivljeni LJ.Ć. u svojoj odbrani istakao je da je tačno da je presudom Osnovnog suda u Rožajama obavezan da daje izdržavanje za mldb. LJ.E.a i to 15% od ličnog dohotka, te da je tu obavezu ispunjavao sve do 30. 11. 2009. godine, kada mu je prestao radni odnos kod "E." u Bijelom Polju. S obzirom da mu je tada prestao radni odnos nije bio mogućnosti da daje izdržavanje, tj. da mu se odbija 15% od ličnog dohotka, a u međuvremenu se nije nigdje zaposlio, te da ga izdržava sin iz prvog braka. Naveo je da ne ostvaruje nikakav prihod ni po osnovu bavljenja poljoprivredom.</span>
</p>
<p class="p5"></p>
<p class="p5">
<span>U završnoj riječi je izjavio da je davao izdržavanje sve do trenutka dok je bio u mogućnosti, te kako mu je radni odnos prestao, 30. 10. 2009. godine, od te zadnje plate uplatio je zadnju ratu na ime izdržavanja, nakon čega nije uplaćivao izdržavanje jer nije imao od čega. Izjavio je da se ne osjeća krivim za krivično djelo stavljeno mu na teret i predložio je sudu da ga oslobodi od optužbe. </span>
</p>
<p class="p5"></p>
<p class="p3">
<span>	 Radi utvrdjivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka zak. zastupnika mldb. oštećenog LJ.E.a - majku N.N..u; pročitao: presudu Osnovnog suda u Rožajama P. br. 347/01 od 16. 01. 2001. godine;  rješenje Osnovnog suda u Bijelom Polju I. br. 766/02 od 23. 04. 2002. godine; dopis "E." u Bijelom Polju br. 2596 od 29. 09. 2010. godine; te pribavio i pročitao izvod iz kaznene evidencije na ime okrivljenog.     </span>
</p>
<p class="p3"></p>
<p class="p3">
<span>	Cijeneći izvedene dokaze pojedinačno i u medjusobnoj vezi, na osnovu čl. 360 ZKP CG, sud je na nesumnjiv način utvrdio činjenično stanje po osnovu kojeg je zaključio da je okrivljeni izvršio krivično djelo stavljeno mu na teret i da je za isto kriv.</span>
</p>
<p class="p3"></p>
<p class="p3">
<span>	Naime, okrivljeni ne spori da nije davao doprinos za izdržavanje oštećenog mldb LJ.E.a počev od 30.11. 2010 godine, kada mu je prestao radni odnos, a koju je   činjenicu sud utvrdio i iz  iskaza zak. zastupnika mldb. oštećenog LJ.E.a  – majke N.N.. . Iz iskaza imenovane, saslušane u svojstvu svjedoka sud je utvrdio da je okrivljeni plaćao na ime doprinosa za izdržavanje oštećenog, nakon pravosnažnosti presude iznos od 31,00€, a zatim iznos od 50,00€, da bi unazad godinu dana od dana kad je prestao sa plaćanjem, uplaćivao iznos od 70,00€. Iz iskaza ove svjedokinje sud je takođe uvrdio da je oštećeni učenik šestog razreda OŠ, a da ova svjedokinja nigdje ne radi, te da okivljeni posjeduje dvije kuće i imanje. Sud je u potpunosti prihvatio iskaz zak. zastupnika mldb. oštećenih, saslušane u svojstvu svjedoka, kao objektivan i jasan a radi se o licu kome je mldb. oštećeni povjeren na staranje.</span>
</p>
<p class="p5"></p>
<p class="p5">
<span>Obaveza doprinosa izdržavanju mldb oštećenog od strane okrivljenog utvrđena je i iz  sadržine izvedenog pismenog dokaza, presude Osnovnog suda u Rožajama, P. br. 347/01 od 16. 01. 2001 godine, iz koje je utvrđeno da je okrivljeni obavezan da na ime doprinosa za izdržavanje mldb. LJ.E.a plaća iznos od 15% od jednomjesečne zarade, počev od 15. 05. 2001 godine, pa  u buduće za svaki mjesec do petog u mjesecu    dok za to postoje zakonski razlozi, na ruke zakonskom zastupniku mlbd LJ.E.a-majki N.N... Navedena presuda, s obzirom da se radi o pravosnažnoj presudi, predstavlja izvršnu sudsku odluku.</span>
</p>
<p class="p5"></p>
<p class="p3">
<span>	Iz pisanog dokaza dopisa “E.” u Bijelom Polju sud je utvrdio da je okrivljenom kod “E.” u Bijelom Polju prestao radni odnos dana 30. 10. 2009 godine. Sadržinu ovog pisanog dokaza sud je u potpunosti prihvatio kao vjerodostoju, a ista i niie sporna među strankama.</span>
</p>
<p class="p3">
<span>	</span>
</p>
<p class="p5">
<span>Iz izvoda iz KE na ime okrivljenog sud je utvrdio da isti nije osuđivan.</span>
</p>
<p class="p5"></p>
<p class="p5">
<span>S toga iz dokaza izvedenih tokom postupka, a djelimično i priznanja okrivljenog sud je nedvosmisleno utvrdio da okrivljeni nije davao izdržavanje u period navedenom u dispozitivu presude na koje je bio obavezan izvršnom sudskom odlukom. </span>
</p>
<p class="p5"></p>
<p class="p5">
<span>Sporno je, da li okrivljeni izdržavanje nije davao iz opravdanih razloga.</span>
</p>
<p class="p5"></p>
<p class="p5">
<span>Odbranu okrivljenog da doprinos za izdržavanje oštećenog nije davao iz razloga što nije bio u mogućnosti sud nije prihvatio I cijeni je unaprijed smišljenom u cilju izbjegavanja sopstvene krivice. Naime i pored činjenice da je okrivljeni obavezan na plaćanje doprinosa za izdržavanje oštećenog, u iznosu od 15% od ličnog dohotka, te kod činjenice da mu je prestao radni odnos, ovaj sud je stanovišta da je okrivljeni bio u mogućnosti da svoju obavezu izmiri na drugi način imajući u vidu utvrđene činjenice da mu je bio poznat iznos obaveze mesečno, odnosno iznos koji mu se odbijao od zarade na ime izdržavanja, a koji je i navela svjedokinja N.N..a, I koji je iznosio 70,00€ a koji je okrivljeni plaćao godinu dana u nazad od dana kada je prestao sa isplatom. Odbranu okrivljenog sud nije prihvatio obzirom da je iz iskaza svjedokinje N.N. utvrdio da okrivljeni posjeduje dvije kuće I imanje, te je životno logično da može ostvariti prihod kojim može platiti svoje obaveze na ime izdržavanja oštećenog, a okrivljeni je u životnoj dobi kada se može zaposliti, ili na drugi način ostvariti prihod. Osim toga okrivljeni I pored činjenice da mu je prestao radni odnos nije ovom sudu pružio dokaz da je pokrenuo postpak kod suda u Rožajama radi izmjene odluke tog suda u pogledu visine I načina plaćanja doprinosa za izdržavanje. S toga ovaj sud nije prihvatio odbranu okrivljeno da doprinos za izdržavanje nije davao iz opravdanih razloga.  </span>
</p>
<p class="p5"></p>
<p class="p5">
<span>Iz dokaza izvedenih tokom postupka a djelimični I priznanja okrivljenog su je utvrdio činjenično stanje koja odgovara činjeničnom opisu iz dipozitiva optužbe, jer je nedvosmisleno utvrdio da okrivljeni u periodu od 30. 11. 2009. godine do 17. 05. 2010. godine, nije davao izdržavanje za svog maloljetnog sina LJ.E.a, koga je po zakonu dužan da izdržava, a ta dužnost je utvrđena izvršnom sudskom odlukom - presudom Osnovnog suda u Rožajama P. br. 347/01 od 16. 10. 2001. godine, kojom je obavezan na plaćanje iznosa od 15% od ličnog dohotka mjesečno, na ruke zakonskom zastupniku maloljetnog LJ.E.a - N.N...</span>
</p>
<p class="p5">
<span>  </span>
</p>
<p class="p5">
<span>U opisanim radnjama okrivljenog stekla su se sva bitna obilježja bića krivičnog djela nedavanje izdržavanja iz čl. 221 st. 1 Krivičnog zakonika, i isto je izvršio s umišljajem, s obzirom da je bio svjestan svoje obaveze preuzete i ustanovljene pravosnažnom sudskom odlukom, te je htio izvršenje djela, jer po datoj odluci nije postupao, što je imalo za posledicu da njegovo mldb. dijete, kao korisnk izdržavanja, isto nije moglo da ostvari. </span>
</p>
<p class="p3"></p>
<p class="p3">
<span>  	Za ovo krivično djelo predvidjena je novčana kazna ili zatvor do jedne godine.</span>
</p>
<p class="p3"></p>
<p class="p8">
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o starijoj porodičnoj osobi, ocu četvoro djece, lošeg imovnog stanja, licu koje do sada nije osuđivano,  te je mišljenja da olakšavajuće okolnosti na strani okrivljenog predstavljaju osnov za izricanje uslovne osude,  pa je okrivljenom utvrdio kaznu zatvora od 2 (dva) mjeseca,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije.</span>
</p>
<p class="p3"></p>
<p class="p3">
<span>	Shodno čl. 199 ZKP-a, okrivljeni je obavezan da sudu plati na ime paušala iznos od 30,00 eura, pri čemu je sud vodio računa o težini i složenosti krivičnog postupka.</span>
</p>
<p class="p3"></p>
<p class="p3">
<span>	 Shodno čl. 212 ZKP-a, zakonski zastupnik mldb. oštećenog LJ.E.a – majka N.N..a, radi ostvarivanja imovinsko-pravnog zahtjeva upućuje se na parnični postupak. </span>
</p>
<p class="p3"></p>
<p class="p3">
<span>	Iz  iznijetog je odlučeno kao u izreci presude, a shodno čl. 364  ZKP-a.</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>dana 08. 10. 2010. godine   </span>
</p>
<p class="p9"></p>
<p class="p3">
<span>ZAPISNIČAR,				 				S U D I J A,    </span>
</p>
<p class="p3">
<span>Draginja Bošković s.r.        							Ivan Adamović s.r.</span>
</p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-left:-0.25in;text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vesna.cavic" name="author">
</head>
<body class="b1 b2">
<p class="p1">
<span>K.br.53/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog S. F. iz P., zbog krivičnog djela ugrožavanje javnog saobraćaja iz čl.339 st.3 u vezi st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1665/11-2 od 03.05.2012.godine, koji je na glavnom pretresu zastupala Romina Vlahović, zamjenik ODT-a iz Podgorice, nakon održanog glavnog i javnog pretresa u prisustvu zastupnika optužbe i okrivljenog, dana 06.11.2012.godine, donio je dana 07.11.2012.godine i istog dana javno objavio</span>
</p>
<p class="p3"></p>
<p class="p4">
<span>PRESUDU</span>
</p>
<p class="p5"></p>
<p class="p3">
<span>Okrivljeni S.F., JMB ..., od oca M. i majke V., rodjene U., rodjen ....godine u P., sa mjestom prebivališta u P.-D. C. bb, državljanin Crne Gore, neoženjen, bez djece, pismen, završio osnovnu školu, po zanimanju vozač taksija, srednjeg imovnog stanja, neosuđivan</span>
</p>
<p class="p3"></p>
<p class="p2">
<span>Kriv je</span>
</p>
<p class="p3"></p>
<p class="p3">
<span>Što je: </span>
</p>
<p class="p3"></p>
<p class="p3">
<span>Dana 25.05.2011.godine, oko 20,25 časova, na lokalnom putu Danilovgrad-Podgorica, u mjestu Grbe, opština Danilovgrad, upravljajući putničkim vozilom marke "Opel vektra" reg. oznaka NK BB ..., iz pravca Podgorice, u raskrsnici sa lijeve strane preduzeo radnju preticanja putničkog vozila marke "Citroen" reg. oznaka DG AF ..., kojim je upravljala oštećena S.I. koja se kretala ispred njega i u raskrsnici skretala ulijevo sa uključenim pokazivačem pravca, iako je bio svjestan da ovakvom vožnjom postupa suprotno odredbi čl. 45 st. 2 ZOBS-a na putevima i ugrožava javni saobraćaj tako da dovodi u opasnost život i tijelo ljudi, ali je olako držao da do toga neće doći, usljed čega je došlo do sudara označenih vozila, kojom prilikom je oštećena S.I. zadobila laku tjelesnu povredu u vidu rane razderine prsta lijeve šake, krvnog podliva tjemenog predjela i nagnječenja u predjelu glave i lijeve nadlaktice</span>
</p>
<p class="p3"></p>
<p class="p3"></p>
<p class="p3">
<span>- čime je počinio krivično djelo ugrožavanje javnog saobraćaja iz čl.339 st.3 u vezi st.1 KZ.</span>
</p>
<p class="p3"></p>
<p class="p3">
<span>Pa sud okrivljenom primjenom citiranih zakonskih propisa, te čl. 4, 5, 16, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p3">
<span>Kojom mu utvrdjuje kaznu zatvora u trajanju od 30 (trideset)  dana  i istovremeno odredjuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. </span>
</p>
<p class="p5"></p>
<p class="p3">
<span>Dužan je okrivljeni da na ime troškova krivičnog postupka uplati ovom sudu iznos od 143,00 eura i po osnovu sudskog paušala iznos od 30,00 eura, a  sve u roku  od 15 dana po pravosnažnosti presude.</span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom Osnovnog državnog tužilaštva iz Podgorice Kt.br.1665/11-2 od 03.05.2012.godine, stavljeno je na teret okrivljenom S.F.u da je izvršio krivično djelo ugrožavanje javnog saobraćaja iz čl.339 st.3 u vezi st.1 KZ. Zastupnik optužbe je na glavnom pretresu u završnoj riječi izmijenio činjenični opis  krivičnog djela iz optužnog predloga na način određen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi po zakonu. </span>
</p>
<p class="p3"></p>
<p class="p3">
<span>Okrivljeni S.F. u odbrani datoj u istražnom postupku i na glavnom pretresu u bitnom je naveo da se kritičnog dana, negdje između19,00-20,00 časova,   svojim vozilom marke "Opel vektra" reg. oznaka NK BB ..., kretao iz pravca Podgorice u pravcu Danilovgrada. Kada je došao do raskrsnice prema mjestu Grbe, primijetio je da su u njegovoj traci jedno pored drugog bila parkirana dva vozila, usljed čega je započeo radnju zaobilaženja ovih vozila i to sa lijeve strane. Pojasnio je da se kretao desnom saobraćajnom trakom i da je u momentu kada je naišao na prvo vozilo, svojim vozilom prešao na lijevu saobraćajnu traku u cilju zaobilaženja navedena dva vozila. Tvrdi da se kretao umjerenom brzinom i to između 50-60 km/h, te da je u momentu kada se nalazio u položaju paralelno sa prvim od dvoje vozila, drugo vozilo bez upotrebe pokazivača pravca započelo radnju polukružnog okretanja na samoj raskrsnici. Istakao je da je odmah reagovao na način što je pritisnuo radnu kočnicu, u kojem momentu je otprilike na sredini raskrsnice, na dijelu gdje se nalazi bijela razdjelna linija, došlo do kontakta prednjeg desnog dijela njegovog vozila i zadnjeg lijevog dijela vozila marke "Citroen", koje vozilo je nakon ovog udara nastavilo kretanje nekoliko     metara, nakon čega se zaustavilo. Dodao je da u kritičnom događaju nije zadobio povrede, a da je vozaču drugog vozila nakon nezgode ukazana ljekarska pomoć zbog povreda koje su posljedica loma stakala. U završnoj riječi nije imao šta da kaže.</span>
</p>
<p class="p3">
<span>Sud je na glavnom pretresu u dokaznom postupku pročitao iskaz svjedoka–oštećene S.I. iz istražnog postupka sa zapisnika o saslušanju svjedoka Kt.br.1665/11-2 od 06.04.2012.godine, pročitao zapisnik o uviđaju Uprave policije Ispostava Danilovgradu br. 68/2011 od 31.05.2011.godine, izvršio uvid u skicu lica mjesta, pročitao uvjerenje Zavoda za hitnu medicinsku pomoć Crne Gore br. 3582/2 od 05.09.2011.godine izdato na ime oštećene S.I., pročitao nalaz i mišljenja vještaka sudske medicine prof.dr M.Š. od 10.04.2012.godine, pročitao nalaz i mišljenje vještaka saobraćajne struke  dipl.ing. mr Đ.V. od 17.04.2012.godine i pročitao izvod iz kaznene evidencije Uprave policije PJ Podgorica od 04.11.2011.godine, izdat na ime okrivljenog S.F.a. </span>
</p>
<p class="p3"></p>
<p class="p3">
<span>Svjedok-oštećena S.I. u iskazu datom u istražnom postupku u bitnom je navela da se kritičnog dana, negdje između 19,00-20,00 časova, kretala iz Podgorice u pravcu svoje kuće u mjestu Grbe, upravljajući vozilom marke „Citroen” i to starim putem Podgorica-Danilovgrad. Nakon dolaska kod benzinske pumpe u Spužu, kod prodavnice „Roda”, imala je namjeru da skrene sa vozilom ulijevo, tako da je svoje vozilo zaustavila kod skretanja, blagovremeno dala lijevi pokazivač pravca i otpočela radnju skretanja. Tvrdi da se prethodno zaustavila kako bi provjerila da li se na kolovozu kreću vozila iz suprotnog pravca i da je vidjela da se iza nje nalazi nekoliko zaustavljenih vozila, nakon čega je otpočela radnju skretanja ulijevo. Napomenula je da se kretala minimalnom brzinom i da je odmah nakon što je započela skretanje, odnosno kada vozilom nije bila prešla ni cijeli metar, osjetila jak udar u lijevu stranu vozila. Pojasnila je da je jedno vozilo udarilo u lijevu stranu njenog vozila i to u stub koji se nalazi između prednjih i zadnjih vrata, u zadnja vrata i dalje prema zadnjem kraju vozila. Istakla je da je od siline udara bila odbačena sa sjedišta vozača na sjedište suvozača i da su se stakla od prozora rasula po njoj. Dodala je da vozilo koje je udarilo, prethodno nije vidjela. Tvrdi da kritičnom prilikom nije bila parkirana vozilom niti na putu, niti pored puta, a takođe ni vozila koja su se nalazila iza nje nijesu bila parkirana. U predmetnom događaju je zadobila lakše povrede i nakon udesa je odvedena u Urgentni centar KC CG radi vršenja pregleda, kojom prilikom je ustanovljeno da ima ogrebotine od stakla. Još je dodala da je okrivljeni S.F. sa njegovom majkom dolazio kod nje i interesovao se za njeno zdravlje. Nije se pridružila krivičnom gonjenju protiv okrivljenog i nije postavila imovinsko-pravni zahtjev. </span>
</p>
<p class="p3"></p>
<p class="p3">
<span>Iz zapisnika o uviđaju Uprave policije Ispostava Danilovgrad br. 68/2011 od 31.05.2011.godine i skice lica mjesta utvrđuje se da je dana 25.05.2011.godine, oko 20,25 časova, na lokalnom putu Danilovgrad-Podgorica, u mjestu Grbe, opština Danilovgrad, došlo do saobraćajne nezgode u kojoj su učestvovali okrivljeni S.F., koji je upravljao putničkim motornim vozilom marke „Opel vektra“ reg. oznake NK BB ..., i oštećena S.I., koja je upravljala putničkim motornim vozilom marke "Citroen" reg.oznake DG AF .... U vrijeme nezgode bila je noć, kolovoz suv i ravan, a ulična rasvjeta je bila u funkciji. Putnička motorna vozila “Opel vektra” i “Citroen” zatečena su u lijevoj kolovoznoj traci gledano u pravcu Danilovgrada i to tako što se vozilo marke “Opel vektra” nalazilo sa desne strane vozila marke “Citroen”, iskošeno udesno, prednjim dijelom okrenuto u pravcu Danilovgrada, tako da mu se prednji desni točak nalazio na udaljenosti od 3,60 m lijevo od desne ivice kolovoza, a zadnji desni točak na 4,00 m lijevo od iste ivice, pri čemu se prednja osovina ovog vozila nalazila na 14,50 m poslije FT, dok se vozilo marke “Citroen” nalazilo sa desnim točkovima u lijevoj kolovoznoj traci, a lijevim točkovima van kolovoza, iskošeno ulijevo, prednjim dijelom okrenuto u pravcu Danilovgrada, tako da mu se prednji desni točak nalazi na udaljenosti od 6,40 m lijevo od desne ivice kolovoza, a zadnji desni točak na 6,20 metara od iste ivice, pri čemu se prednja osovina ovog vozila nalazila na 16,70 m poslije FT. Na lijevoj kolovoznoj traci gledano iz pravca Podgorice zatečeni su tragovi putničkog motornog vozila marke “Opel vektra” i to lijevih točkova u dužini od 9,30 m, i desnih u dužini od 12,20 m, a koji počinju u nivou FT. Kolovoz lokalnog puta je širine 8,30 m, a na mjestu saobraćajne nezgode sa lokalnim putem se ukrštaju, odnosno spajaju, dva puta i to i sa lijeve i sa desne strane. Na putničkom motornom vozilu marke “Opel vektra” oštećeni su: prednji desni blatobran, poklopac motora, prednji desni točak, prednje vjetrobransko staklo, prednji branik, prednji svjetlosno-signalni uređaji, prednja ukrasna maska i prednji lijevi blatobran, dok su na putničkom motornom vozilu marke “Citroen” oštećeni: prednji lijevi blatobran, prednje vjetrobransko staklo, prednja lijeva vrata, lijeva bankina po dužini, krov vozila, zadnja lijeva bankina, poklopac prtljažnika i zadnji lijevi točak. Pokazivač pravca na vozilu marke “Citroen” u vrijeme nezgode bio je ispravan.</span>
</p>
<p class="p3">
<span>  </span>
</p>
<p class="p3">
<span>Iz nalaza i mišljenja vještaka sudske medicine prof.dr M.Š. od 10.04.2012.godine i uvjerenja Zavoda za hitnu medicinsku pomoć Crne Gore br. 3582/2 od 05.09.2011.godine izdatog na ime oštećene S.I., utvrđuje se da je oštećena S.I. pregledana dana 25.05.2011.godine u 20,35 časova od strane dežurnog ljekara Zavoda za hitnu medicinsku pomoć, te da je u predmetnoj saobraćajnoj nezgodi oštećena S.I. zadobila laku tjelesnu povredu u vidu rane razderine prsta lijeve šake, krvnog podliva tjemenog predjela i nagnječenja u predjelu glave i lijeve nadlaktice.</span>
</p>
<p class="p3"></p>
<p class="p3">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p class="p3"></p>
<p class="p3">
<span>Iz nalaza i mišljenja vještaka saobraćajne struke  dipl.ing. mr Đ.V. od 17.04.2012.godine, utvrđuje se da je do predmetne saobraćajne nezgode došlo usljed propusta u vožnji od strane okrivljenog S.F.a, kao vozača putničkog motornog vozila marke  „Opel vektra” reg.oznaka NK BB ..., a što se ogleda u tome što isti nije blagovremeno reagovao kočenjem, odnosno zaustavio svoje vozilo prije nailaska na vozilo marke „Citroen” reg.oznaka DG AF ..., koje je u raskrsnici preduzimalo radnju skretanja ulijevo, a koje vozilo je mogao blagovremeno da uoči, već je nastavio kretanje vršeći radnju preticanja sa lijeve strane vozila marke „Citroen” i na lijevoj kolovoznoj traci prednjim dijelom svog vozila ostvario udar u vozilo marke „Citroen”. Ovakav način upravljanja vozilom od strane vozača vozila "Opel vektra" NK BB ..., posljedica je greške u upravljanju u dijelu nepoštovanja propisa koji obavezuju vozača da mora prilagoditi brzinu uslovima i stanju saobraćaja, kako bi mogao zaustaviti vozilo prije prepreke koju je imao uslova da pravovremeno uoči, što nije učinio, a radnju preticanja vozila u raskrsnici nije smio da vrši sa lijeve strane, što predstavlja osnovni i jedini uzrok nastanka nezgode. Vozač vozila "Citroen" DG AF ... nije uticao na nastanak nezgode, jer je zaustavio vozilo u raskrsnici radi skretanja ulijevo, a kroz raskrsnicu nije dozvoljeno preticanje vozila sa lijeve strane. Oba vozila kretala su se lokalnim putem Podgorica-Danilovgrad iz pravca Podgorice, desnom kolovoznom trakom, i to tako što se prvo kretalo vozilo marke „Citroen” reg.oznaka DG AF ..., koje je neposredno prije kontakta bilo zaustavljeno na raskrsnici radi skretanja ulijevo, dok se kao drugo kretalo vozilo marke „Opel vektra” reg.oznaka NK BB .... Mjesto kontakta gledano po uzdužnoj osi puta nalazi se na početku tragova kočenja vozila marke „Opel vektra” (u nivou FT), a gledano po poprečnoj osi puta isto se nalazi na lijevoj kolovoznoj traci na oko 6,00-7,50 metara lijevo od desne ivice kolovoza gledano u smjeru kretanja vozila. Putničko vozilo marke „Opel vektra” reg.oznaka NK BB ... se u trenutku aktiviranja radne kočnice kretalo lokalnim putem od Podgorice prema Danilovgradu, brzinom od oko 63 km/h, dok se ispred njega nalazilo vozilo marke „Citroen”. Vozač vozila marke „Opel vektra”, tj. okrivljeni aktivirao je radnu kočnicu kada je od mjesta kontakta bio udaljen oko 17,43 m, te bi sa te daljine zaustavio kočenjem vozilo da se kretao brzinom od  oko 36,42 km/h i koja brzina bi mu omogućila da izbjegne predmetnu nezgodu. Dalje se iz nalaza i mišljenja vještaka utvrđuje da je vozilo marke „Opel vektra” prednjim dijelom ostvarilo udar u zadnji lijevi i bočni dio vozila marke „Citroen”, da je od tog udara vozilo marke „Citroen” potisnuto naprijed, nakon čega su se oba vozila zaustavila. </span>
</p>
<p class="p3"></p>
<p class="p3">
<span>Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.</span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije PJ Podgorica od 04.11.2011.godine, izdatog na ime okrivljenog S.F.a, utvrđuje se da isti nije osuđivan.   </span>
</p>
<p class="p3"></p>
<p class="p3">
<span>Sud je cijenio iskaz svjedoka-oštećene S.I., pa je našao da je ista istinito, objektivno i jasno predstavila  tok i način nastanka predmetne saobraćajne nezgode. Iskaz ovog svjedoka stoji u skladnoj vezi sa zapisnikom o uviđaju Uprave policije Ispostava Danilovgrad br. 68/2011 od 31.05.2011.godine, skicom lica mjesta i nalazom i mišljenjem vještaka saobraćajne struke dipl.ing.mr Đ.V. od 17.04.2012.godine. </span>
</p>
<p class="p3"></p>
<p class="p3">
<span>Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog S.F.a stekla sva obilježja bića krivičnog djela ugrožavanje javnog saobraćaja iz čl. 339 st.3 u vezi st.1 KZ. Naime, okrivljeni je dana 25.05.2011.godine, oko 20,25 časova, na lokalnom putu Danilovgrad-Podgorica, u mjestu Grbe, opština Danilovgrad, upravljajući putničkim vozilom marke "Opel vektra" reg. oznaka NK BB ..., iz pravca Podgorice, u raskrsnici sa lijeve strane preduzeo radnju preticanja putničkog vozila marke "Citroen" reg. oznaka DG AF ..., kojim je upravljala oštećena S.I. koja se kretala ispred njega i u raskrsnici skretala ulijevo sa uključenim pokazivačem pravca, iako je bio svjestan da ovakvom vožnjom postupa suprotno odredbi čl. 45 st. 2 ZOBS-a na putevima i ugrožava javni saobraćaj tako da dovodi u opasnost život i tijelo ljudi, ali je olako držao da do toga neće doći, usljed čega je došlo do sudara označenih vozila, kojom prilikom je oštećena S.I. zadobila laku tjelesnu povredu u vidu rane razderine prsta lijeve šake, krvnog podliva tjemenog predjela i nagnječenja u predjelu glave i lijeve nadlaktice.</span>
</p>
<p class="p3"></p>
<p class="p3">
<span>Navedeno činjenično stanje utvrđeno je iz iskaza svjedoka-oštećene S.I., nalaza i mišljenja vještaka saobraćajne struke dipl.ing.mr Đ.V. od 17.04.2012.godine, zapisnika o uviđaju Uprave policije Ispostava Danilovgrad br. 68/2011 od 31.05.2011.godine, skice lica mjesta, nalaza i mišljenja vještaka sudske medicine prof.dr M.Š. od 10.04.2012.godine i uvjerenja Zavoda za hitnu medicinsku pomoć Crne Gore br. 3582/2 od 05.09.2011.godine izdatog na ime oštećene S.I..</span>
</p>
<p class="p3"></p>
<p class="p3">
<span>Iz zapisnika o uviđaju Uprave policije Ispostava Danilovgrad br. 68/2011 od 31.05.2011.godine i skice lica mjesta utvrđuje se da je dana 25.05.2011.godine, oko 20,25 časova, na lokalnom putu Danilovgrad-Podgorica, u mjestu Grbe, koje pripada opštini Danilovgrad, došlo do saobraćajne nezgode u kojoj su učestvovali okrivljeni S.F., koji je upravljao putničkim vozilom marke "Opel vektra" reg. oznaka NK BB ..., i svjedok-oštećena S.I., koja je upravljala putničkim vozilom marke "Citroen" reg. oznaka DG AF .... Iz ovih dokaza i iskaza svjedoka-oštećene S.I. i nalaza i mišljenja vještaka saobraćajne struke dipl.ing.mr Đ.V. utvrđuje se da se navedenim lokalnim putem iz pravca Podgorice kretala svjedok-oštećena S.I., da je u raskrsnici preduzela radnju skretanja ulijevo, da je prethodno uključila lijevi pokazivač pravca, a da je okrivljeni koji se kretao prethodno iza nje u raskrsnici preduzeo radnju preticanja sa lijeve strane kada je u lijevoj kolovoznoj traci došlo do sudara označenih vozila. Ovakva vožnja okrivljenog S.F.a predstavlja osnovni i jedini uzrok saobraćajne nezgode, jer radnju preticanja vozila nije smio da vrši sa lijeve strane, već jedino sa desne strane, obzirom da se iz pozicije vozila oštećene i uključenog lijevog pokazivača pravca na njenom vozilu sa sigurnošću moglo zaključiti da to vozilo skreće ulijevo. </span>
</p>
<p class="p3"></p>
<p class="p3">
<span>Da je oštećena S.I. u predmetnoj saobraćajnoj nezgodi zadobila laku tjelesnu povredu u vidu rane razderine prsta lijeve šake, krvnog podliva tjemenog predjela i nagnječenja u predjelu glave i lijeve nadlaktice, utvrđeno je iz nalaza i mišljenja vještaka sudske medicine prof.dr M.Š. od 10.04.2012.godine i uvjerenja Zavoda za hitnu medicinsku pomoć Crne Gore br. 3582/2 od 05.09.2011.godine izdatog na ime oštećene S.I.. </span>
</p>
<p class="p3"></p>
<p class="p3">
<span>Okrivljeni se branio da je kritičnom prilikom, kada je došao do skretanja za mjesto Grbe, primijetio da su se u traci kojom se kretao stajala jedno iza drugog dva vozila, da je krenuo da zaobilazi navedena vozila, te da je u trenutku kada je zaobilazio prvo od ovih vozila, drugo vozilo bez upotrebe pokazivača pravca preduzelo radnju polukružnog okretanja. Ovakva odbrana okrivljenog obesnažena je iskazom svjedoka-oštećene S.I., iz kojeg proizilazi da je oštećena S.I.  prije otpočinjanja radnje skretanja ulijevo dala lijevi pokazivač pravca i da se nije polukružno okretala. Zbog toga je odbrana okrivljenog neistinita i sračunato data u cilju izbjegavanja krivične odgovornosti.  </span>
</p>
<p class="p3">
<span> </span>
</p>
<p class="p3">
<span>Članom 45 st.2 Zakona o bezbjednosti saobraćaja na putevima propisano je da preticanje mora da se vrši sa desne strane ako je vozilo na kolovozu zauzelo takav položaj i njegov vozač daje takav znak da se sa sigurnošću može zaključiti da to vozilo skreće ulijevo. U konkretnom slučaju, a kako je to naprijed činjenično utvrđeno, okrivljeni S.F. je postupao protivno ovoj odredbi, tj. sa lijeve strane je preticao vozilo oštećene koje je na kolovozu zauzelo takav položaj i kada je oštećena dala takav znak, da se sa sigurnošću moglo zaključiti da skreće ulijevo, usljed čega je ugrozio saobraćaj i doveo u opasnost život i tijelo ljudi, kojom prilikom je u saobraćajnoj nezgodi koju je uzrokovao oštećena S.I. zadobila opisanu laku tjelesnu povredu. </span>
</p>
<p class="p3"></p>
<p class="p3">
<span>Cijeneći psihički odnos okrivljenog prema počinjenom krivičnom djelu sud nalazi da je okrivljeni, postupajući na naprijed opisani način, bio svjestan da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usljed čega kod drugog može nastupiti laka tjelesna povreda, ali je olako držao da do toga neće doći, postupajući, dakle, sa svjesnim nehatom. U odnosu na laku tjelesnu povredu koju je zadobila oštećena S.I., okrivljeni je postupao iz nehata. </span>
</p>
<p class="p3"></p>
<p class="p3">
<span>Zbog toga su se u radnjama okrivljenog stekla sva bitna obilježja krivičnog djela ugrožavanje javnog saobraćaja iz čl.339 st.3 u vezi st.1 KZ.</span>
</p>
<p class="p3"></p>
<p class="p3">
<span>Sud je prilikom odlučivanja o vrsti i visini krivične sankcije imao u vidu sve okolnosti na strani okrivljenog u smislu čl.42 KZ, pa je od olakšavajućih okolnosti na strani okrivljenog našao da se oštećena S.I. nije pridružila krivičnom gonjenju, da se interesovao za zdravlje oštećene i da nije osuđivan što je utvrđeno iz citiranog izvoda iz kaznene evidenicije,  dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 30 (trideset) dana i istovremeno odredio da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ, u okviru opšte svrhe propisivanja i izricanja krivičnih sankcija iz čl. 4 st.2 KZ.</span>
</p>
<p class="p3"></p>
<p class="p3">
<span>O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je da na ime troškova krivičnog postupka uplati ovom sudu iznos od 143,00 eura, a koji troškovi se odnose na nagradu odmjerenu vještaku saobraćajne struke dipl.ing.mr Đ.V. u iznosu od 82,50 eura i nagradu odmjerenu vještaku sudske medicine prof.dr M.Š. u iznosu od 60,50 eura, kao i da plati na ime sudskog paušala iznos od 30,00 eura, koji paušal je odredjen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude. . </span>
</p>
<p class="p3"></p>
<p class="p3">
<span>Na osnovu izloženog, a primjenom čl.374 ZKP-a, odlučeno je kao u izreci. </span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR, 					                             SUDIJA,</span>
</p>
<p class="p3">
<span>Branka Nikolić s.r.			                                        Vladimir Novović s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA</span><span>: Protiv ove presude dozvoljena je žalba Višem sudu u Podgorici u roku od 8 dana, od dana prijema pismenog otpravka presude, a preko ovog suda. </span>
</p>
<br>
<p class="p5"></p>
<p class="p3">
<span class="s1">DOSTAVITI:</span>
</p>
<p class="p3">
<span>- ODT-u Podgorica</span>
</p>
<p class="p3">
<span>- Okrivljenom u ZIKS-u</span>
</p>
<p class="p3"></p>
<p class="p3"></p>
<p class="p6"></p>
<p class="p6"></p>
<p class="p6"></p>


</body>
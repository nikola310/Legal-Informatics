<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Times New Roman'}
.span2{;font-size:12pt;font-family:'Arial'}
.span3{;font-size:14pt;font-family:'Arial'}
.span4{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">K. br. 4/15-07</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U  IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span2">Viši sud u B.P., u vijeću sastavljenom od sudija Šefkije Dješevića, kao predsjednika vijeća,  Vanje Rakonjac i Jokana Varagića,  kao članova vijeća,</span><span class="span3"> </span><span class="span2">uz učešće namještenika suda Rade Smolović, kao zapisničara, u krivičnom postupku protiv optuženog K. K. iz B. P., zbog krivičnog djela teško ubistvo u pokušaju, kao saizvršilac,  iz čl. 144 st. 1 tač. 1 u vezi čl. 20 st. 1  Krivičnog zakonika (KZ) (Službeni list RCG 70/2003), po optužnici Višeg državnog tužilaštva u B.P., Kt. br. 71/06 od 12.03.2007 godine, nakon održanog usmenog, glavnog i javnog pretresa, dana 01.04.2015  godine, u prisustvu zamjenika Višeg državog tužioca N. B., optuženog K.K.a i njegovog branioca advokata K. D.  iz B. P., donio je, a dana 02.04. 2015  godine i javno  objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P  R  E  S  U  D  U                                                                                                                                                                                                                          </span>
</p>
<p>&nbsp;</p>
<p>&nbsp;</p>
<p>
<span class="span2">Optuženi  K.K., JMBG .........., od oca F. i majke Z., rodjene H., rodjen .......1977 godine, sa prebivalištem u ul. M. K. br. ., B. P., oženjen, otac četvoro maloljetne djece, državljanin CG, dobrog imovnog stanja, pismen sa srednjom stručnom spremom – mašinski tehničar, neosudjivan, nalazio se u pritvoru od 06.02.2013. godine do 12.03.2013. godine,  </span>
</p>
<p>&nbsp;</p>
<p>&nbsp;</p>
<p>
<span class="span2">                                               K R I V  J E</span>
</p>
<p>&nbsp;</p>
<p>&nbsp;</p>
<p>
<span class="span2">Što je: </span>
</p>
<p>&nbsp;</p>
<p>
<span class="span2">- dana 18.12.2006. godine, oko podnevnih časova, u zgradi Š. uprave u B. P., zajedno sa jednim nepoznatim licem, s umišljajem pokušao da liši života oštećenog B. M., na način što, dok se oštećeni kretao hodnikom ka izlazu iz zgrade, nakon silaska sa stepeništa koje vodi sa spratnog dijela zgrade ka prizemlju, sa ledja mu je prišlo nepoznato lice, a optuženi, koji se do tada nalazio sakriven ispod stepeništa, prišao mu tako da se našao ispred njega u momentu kad ga je nepoznato lice sa ledja jednom udarilo nepoznatim tupo tvrdim predmetom u potiljačni dio glave, od kog udarca je oštećeni posrnuo ka optuženom, koji ga je nepoznatim tupo tvrdim predmetom udario u </span><span class="span2">predjelu čela, usled kojih udaraca je oštećeni pao, a optuženi i nepoznato lice nastavili da ga udaraju istim predmetima po glavi, koje udarce je oštećeni pokušao da izbjegne štiteći se rukama, sve dok nije uspio da izvadi gasni pištolj marke ''ES ESKOL Mod. 8000 Dicle'', cal. 9 mm P.A. Magnum, fab. br. D680057, iz kojeg je ispalio dva metka, nakon čega su prestali da ga udaraju i pobjegli u nepoznatom pravcu, kojom prilikom je oštećeni zadobio teške tjelesne povrede opasne po život, u vidu utisnutog otvorenog preloma u lijevom potiljačnom predjelu glave, potresa mozga, dvije rane razderine u lijevom potiljačnom predjelu i dvije rane razderine u desnom čeonom predjelu, ranu razderinu u predjelu iza desnog uha, ranu razderinu desne ušne školjke, krvni podliv oko desnog oka i na gornjoj usni sa desne strane i prelom baze treće kosti doručja desne šake,</span>
</p>
<p>&nbsp;</p>
<p>
<span class="span2">- čime je izvršio krivično djelo ubistvo u pokušaju, kao saizvršilac, iz čl. 143 u vezi čl. 20 st. 1 Krivičnog zakonika (KZ) ( „Službeni list RCG“ 70/2003 ), </span>
</p>
<p>&nbsp;</p>
<p>
<span class="span2">- pa ga sud primjenom tih propisa i čl. 15, 32, 36, 42,  45 tač. 1, 46 st. 1 tač. 1i čl.51 st1 KZ, i čl. 226, 229 st. 1, 239 st. 2  i 374  Zakonika o krivičnom postupku (Zkp-a),</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U DJ U J E</span>
</p>
<p>&nbsp;</p>
<p>&nbsp;</p>
<p>
<span class="span2">Na kaznu zatvora u trajanju od 2 (dvije) godine, u koju se ima uračunati vrijeme provedeno u pritvoru od 06.02.2013. godine do 12.03.2013. godine.  </span>
</p>
<p>&nbsp;</p>
<p>
<span class="span2">Optuženi se obavezuje da na ime paušala plati iznos od 250,00 € (dvijestotinepedeseteura), kao i na ime troškova krivičnog postupka, iznos od 1.908,00 € (hiljadudevetstotinaiosameura) na žiro račun broj  832-7114-98 u korist budžeta Crne Gore, u roku od 30 (trideset) dana po pravnosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Oštećeni B. M. se radi ostvarivanja imovinsko - pravnog zahtjeva upućuje na parnični postupak.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">Optužnicom Višeg državnog tužilaštva u B.P., Kt. br. 71/06 od 12.03.2007. godine, optuženom K.K.u stavljeno je na teret izvršenje krivičnog djela djela teško ubistvo u pokušaju, kao saizvršilac,  iz čl. 144 st. 1 tač. 1 u vezi čl. 20 st. 1  Krivičnog zakonika, s tim što je sud činjenični opis optužbe upodobio sa utvrdjenim činjeničnim stanjem tokom pretresa, a nije prihvatio pravnu kvalifikaciju iz optuženja, već kako je naznačeno u dispozitivu presude.</span>
</p>
<p>&nbsp;</p>
<p>
<span class="span2">U postupku po datoj optužnici sudjeno je optuženom u odsustvu, jer je bio nedostižan državnim organima, i  donijeta je prvostepena presuda K. br. 22/07 od 24.12.2012. godine, koja je ukinuta u žalbenom postupku od strane Apelacionog suda </span><span class="span2">Crne Gore, rješenjem Kž. br. 232/2013, te naloženo da se u ponovnom</span><span class="span4"> </span><span class="span2">postupku sasluša optuženi, koji je u medjuvremenu, prije odlučivanja o žalbi, postao dostižan. </span>
</p>
<p>&nbsp;</p>
<p>
<span class="span2">Presudom ovoga suda K.br.22/07 od 24.12.2012 godine  optuženi K.K. oglašen je krivim zbog krivičnog djela ubistvo u pokušaju iz čl.143. u vezi čl.20 KZ i osudjen  na kaznu zatvora u trajanju od dvije godine. Odlučujući po žalbama VDT u B.P. i branioca optuženog, Apelacioni sud Crne Gore uvažio je žalbe a i po službenoj dužnosti ukinuo navedenu presudu i predmet vratio ovom sudu na ponovno sudjenje.</span>
</p>
<p>&nbsp;</p>
<p>
<span class="span2">Presudom ovoga suda K.br.37/13-07 od 25.09.2104 godine,  optuženi K.K. takodje je  oglašen krivim zbog krivičnog djela ubistvo u pokušaju iz čl.143. u vezi čl.20 Kz-a i osudjen  na kaznu zatvora u trajanju od dvije godine. Odlučujući po žalbama VDT u B.P., branioca optuženog K.K.a i njegovih roditelja Apelacioni sud Crne Gore, uvažio je žalbe, ukinuo navedenu presudu i predmet vratio ovom sudu na ponovno sudjenje.</span>
</p>
<p>&nbsp;</p>
<p>
<span class="span2"> U ponovnom postupku, zamjenik VDT-a, u završnoj riječi na glavnom pretresu, u bitnom, ostala je pri ranije datoj završnoj riječi, u kojoj je istaknuto, da je optuženi kritičnog dana u gradu vidio oštećenog i zatim ga pratio do zgrade Šumske uprave, sa još jednim nepoznatim licem, sa unaprijed stvorenom odlukom da izvrši krivično djelo u pitanju, a u čemu je bio onemogućen pucanjem iz gasnog pištolja od strane oštećenog. Smatra da je izvedenim dokazima tokom postupka potvrdjena teza optužbe, a da svjedočkom iskazu dr S. D. sud ne treba da pokloni vjeru, jer je isti pokušao dati alibi optuženom, a njegovi navodi su obezvrijedjeni izvedenim dokazima tokom postupka. Zamjenik VDT-a je, u konačnom, cijenila da je izvedenim dokazima tokom ponovnog postupka dokazano da je optuženi izvršio krivično djelo stavljeno mu na teret optužnicom i predložila da ga sud oglasi krivim i osudi na kaznu po zakonu.  </span>
</p>
<p>&nbsp;</p>
<p>
<span class="span2">Oštećeni B.M. nije prisustvovao glavnom pretresu od 01.04.2015 godine i davanju završnih riječi, ali se tokom krivičnog postupka pridružio krivičnom gonjenju protiv optuženog a istakao i imovinsko pravni zahtjev, koji će ostvarivati u parničnom postupku.</span>
</p>
<p>&nbsp;</p>
<p>
<span class="span2">Optuženi K.K. u svojoj odbrani, koju je iznio na glavnom pretresu u ponovnom postupku, decidno je negirao bilo kakvu vezu sa dešavanjima koja mu se stavljaju na teret kao krivično djelo teški pokušaj ubistva na štetu oštećenog B. M., jer u vremenu, kad se desio kritični dogadjaj u kom je B. povrijedjen, on se nije ni nalazio u B. P., već u S., tako da mu u vezi sa tim dešavanjima ništa nije poznato. Prilikom odgovora na pitanja pojasnio je da, od 2006. godine, stalno je nastanjen u S., iako je tokom te godine izvjesno vrijeme boravio u C. G., ali nije se mogao sjetiti u kom vremenskom periodu. U tom vremenu nije bio zaposlen, niti je imao regulisan radni odnos u S., a u B. P. nije odjavio mjesto prebivališta. U vremenskom periodu, od kraja 2006. do 2012. godine, nije dolazio u C. G. sve do februara 2013. godine i  to zbog zdravstvenih problema, o kojima nije želio da se izjasni zbog zaštite sopstvene privatnosti, iako je istakao da će o istim sudu priložiti potrebnu medicinsku dokumentaciju, jer se u medjuvremenu liječio i bio na pregledima u Kliničkom centru S., te privatnoj zdravstvenoj ustanovi – Poliklinici S. u S.. B. M. poznaje od ranije, jer sa istim je imao tuču u 2004. godini, koji dogadjaj je krivično procesuiran, te krivični postupak pred Osnovnim sudom u B.P. okončan, na način što je </span><span class="span2">B. oglašen krivim, a on oslobodjen. Nakon toga je vidjao B., sretali su se u gradu, ali nije mogao da se izjasni kada ga je poslednji put vidio. Istakao je da se dr. D. S. prvi put zbog zdravstvenih problema obratio u decembru 2006. godine i kod istog ga je dovezao taksista, s tim što ga je ispred ordinacije čekao izvjesni ''N.'' ili ''N.'', za koga misli da ga ne poznaje, a sa njim u taksiju je bila jedna osoba, s tim što nije želio da se izjasni o kojoj osobi je riječ, i ta osoba mu je kasnije pričala detalje dešavanja oko pregleda, kojih se on nije sjećao. Naveo je da se često obraćao dr S., iako ne zna u kojoj ordinaciji radi, osim što je u pitanju privatna ordinacija. Vezano za susrete sa oštećenim, pojasnio je da se nakon tuče iz 2004. godine, o kojoj se izjašnjavao, sa istim sretao i u kafićima, autoperionicama, te se dešavalo da se nadju na udaljenosti od samo jedan metar jedan od drugog, nekad sami, nekad u društvu. Istakao je da se jednom prilikom susreo sa pokojnim B. V., koji mu je tad rekao da mu je poznato kako su B. povrijedila neka lica i da će to pokušati da mu kaže, da se ne radi o okrivljenom, ali, nažalost, on je u medjuvremenu preminuo. </span>
</p>
<p>&nbsp;</p>
<p>
<span class="span2">U ponovnom postupku na glavnom pretresu od 03.02. 2015 godine, optuženi K.K. je  je ponovio  ranije datu odbranu, s tim što se osvrnuo  na navode žalbe njegovih roditelja na presudu ovoga suda K.br.37/13-07 od 25.09.2014 godine u vezi tvrdnji iz žalbe da se  optuženi dana 17.12. 2006 nalazio na graničnom prelazu B.i B.. Tvrdi da se dana  17.12.2006 godine,nalazio na graničnom prelazu  B. B. izmedju BIH i R. H., smatra da nije potrebno u vezi toga da daje bliža pojašnjenja. Da posjeduje  putnu ispravu pasoš br...... izdat od Mup-a RCG- CB B. P. od 19.01.2006 godine, gdje je na strani 7 pasoša udaren štambilj graničnog prelaza B. dana 17.12.2006 godine. Dosadašnji tok vodjenja krivičnog postupka  protiv njega, toliko je uticao na njega i na njegovo zdravstveno stanje, pa se zbog toga ovako odredio. Negira da je učestvovao u povredjivanu oštećenog kritičnog dana i spreman je da se podvrgne i poligrafu, jer se tada nalazio u S. odnosno B i H a ne u B. P.. </span>
</p>
<p>&nbsp;</p>
<p>
<span class="span2">U završnoj riječi njegov branilac, advokat K. D., u bitnom, istakao je da ostaje pri ranije datoj završnoj riječi i navodima žalbe, te naglasio da okrivljeni sa povredjivanjem oštećenog nema bilo kakve veze, a to proizilazi i iz samog utvrdjenog činjeničnog stanja tokom krivičnog postupka, pa i iz neubjedljivog iskaza oštećenog. Smatra da je optužba nezakonito pribavljenim dokazima istrajno pokušavala da njegovom branjeniku stavi na teret krivično djelo koje nije izvršio. Okrivljeni se kritičnog dana nalazio u S., što se da zaključiti iz priložene medicinske dokumentacije, te po stavu odbrane, ubjedljivog iskaza svjedoka dr D. S.. Vještak psihijatar, dr. G. K., potvrdila je da je terapija koju je dr. D. S. prepisao njegovom branjeniku adekvatna terapija. Smatra da na teret njegovog branjenika stavlja se teško krivično djelo samo uz iskaz oštećenog, a po njemu, nelogično je da, ukoliko se optuženi navodno nalazio na kritičnom mjestu u kritično vrijeme, istog nije zapazio niko od prolaznika ili bilo na  koji drugi način se ukazalo na njegovo prisustvo na tom mjestu. Da samo zapisnik o uvidjaju koji je sačinjen od strane istražnog sudije sadrži neka subjektivna ne zapažanja već osjećanja, iako se u istome nikada ne prenosi sadržina ničije izjave već eventualno pomenutih lica koja imaju saznanja o nekom dogadjaju a oštećeni nije saopštio svjedocima R. i Ć. da ga je povrijedio opt.K.. Da je provjerama utvrdjen alibi optuženog pisanim dokazima i to pasošem u kojem je evidentiran prelazak optuženog preko državne granice BiH na graničnom prelazu B. B. dana 17.12.2006 godine, da nije išao na granični prelaz S. B. </span><span class="span2">jer je  optuženom pozlilo tokom noći a u ranim jutarnjim časovima dana 18.12.2006 godine izvršen pregled u ordinaciji dr.S. u S..  U konačnom je izrazio žaljenje zbog povredjivanja oštećenog, iako je ponovio da isto nije ni u kakvoj vezi sa postupanjima optuženog. Predložio je da sud optuženog K.K.a oslobodi od optužbe.</span>
</p>
<p>
<span class="span2"> </span>
</p>
<p>
<span class="span2">U završnoj riječi opt.K.K. je naveo da se pridružuje završnoj riječi svog branioca, da nije kriv, da se predmetnim postupkom pokušava na osnovu izjave samo jednog lica staviti mu na teret teško krivično djelo, koje nije izvršio. </span><span class="span2">Predložio je da ga sud oslobodi od optužbe.</span>
</p>
<p>&nbsp;</p>
<p>
<span class="span2">Sud je u dokaznom postupku na glavnom pretresu izveo dokaze, uz saglasnost stranaka u smislu čl.356.st.1.tač.3. Zkp-a, pročitani su zapisnici sa iskazima oštećenog B. M., saslušanog u svojstvu svjedoka, vještaka psihijatra dr G. K.,</span><span class="span4"> </span><span class="span2">iskazi</span><span class="span4"> </span><span class="span2">svjedoka B. O., B. D., R. P., K. B., R. V. i dr. D. S.; pročitao i to: nalaz sa mišljenjem vještaka medicinske struke dr. M. S.,  nalaz sa mišljenjem vještaka za sudsku medicinu dr. D. Č. od 24.02.2007. godine; nalaz vještaka psihijatra dr G. K.; izvještaj o vještačenju broj 4566/06 sačinjen od strane vještaka balističara M. M.; izvještaj o vještačenju tragova krvi broj 4567/06 sačinjen od strane vještaka biohemije F. R.; izvještaj o analizi parafinskih rukavica broj 4561/06 koji je sačinio vještak dipl. ing. Lj. I.;  zapisnik o uvidjaju istražnog sudije Višeg suda u B.P., Kri. br. 129/06 od 18.12.2006. godine, izvršio uvid u fototehničku dokumentaciju CB B. Polje, broj 257/06 od 18.12.2006. godine, pročitao i to: otpusnu listu sa epikrizom KC Neurohirurgije u P., broj 24339/1083 od 29.12.2006. godine o liječenjuB.M.; uput za CT na imeB.M. izdat od strane Opšte bolnice B.P., od 18.12.2006. godine; izvještaj  o ambulantnom pregledu K.K.a, broj protokola 8607/07 od 09.11.2007. godine, Kliničkog centra Univerziteta u S. – Neurološke klinike, te izvještaj o neuropsihijatrijskom pregledu K. F. K. ( 1977), od 18.12.2006. godine, broj 18-12-P3/06 sa memorandumom i faksimilom doc. dr. D. S., sa licencom broj 1378, ljekarske komore Kantona S.; akte dostavljeni uz dopis Ministarstva pravde Sektora za pravosudje u Podgorici, broj 03-8478/08 od 08.06.2009. godine i to: dopis kantonalnog tužioca Kantona S., broj KTA 798/09 od 06.04.2009. godine; dopis Kliničkog centra Univerziteta u S. – Neurološke klinike u S., broj 0518-9741 od 02.04.2009. godine, dostavljen kantonalnom tužilaštvu Kantona S.; dopis Kliničkog centra Univerziteta u S. – Neurološke klinike u S., broj 0518 kojim se vrši dostava izvještaja o ambulantnom pregledu K. K., 18.12.2006. godine, sa brojem protokola 18-12-P3/06 i izvršen uvid u ovjereni prepis protokola  te ustanove u prilogu; akte dostavljene uz dopis Ministarstva pravde Sektora za pravosudje u P., broj 03-8478/08 od 04.05.2011. godine i to: dopis Liječničke – Ljekarske komore Kantona S., broj 136/2011 od 11.04.2011. godine; izvršio uvid i pročitao licencu broj 1378 – odobrenje za samostalan rad S. D. o sticanju uslova prava na samostalan rad u trajanju od 27.06.2006. godine do 27.06.2011. godine, izdata je od Ljekarske komore Kantona S. u BIH, pročitao dopis Kantonalnog tužilaštva Kantona S. broj T 09 0  Kt. MPOM  00 31 744 12 od 07.02.2012. godine i dopis u prilogu izdat od Ljekarske - liječničke Komore, Kantona S. broj 31/2012 od 31.01.2012. godine; dopis Uprave policije Sektora granične policije 04/2 broj 283/12-28165 od 16.07.2012. godine, pročitao </span><span class="span2">nalaz</span><span class="span2"> </span><span class="span2">i</span><span class="span2"> </span><span class="span2">mišljenje</span><span class="span2"> </span><span class="span2">ljekara</span><span class="span2"> </span><span class="span2">specijaliste</span><span class="span2"> dr. D. S. </span><span class="span2">od</span><span class="span2"> 30.10.2013. </span><span class="span2">godine</span><span class="span2">, A. br. 6635/2013 </span><span class="span2">izdat</span><span class="span2"> </span><span class="span2">na</span><span class="span2"> </span><span class="span2">ime</span><span class="span2"> K. F. K., </span><span class="span2">pročitao dopis Uprave za šume Pljevlja, PJ B. P., broj 493 od 30.12.2013. godine, te izvod iz kaznene evidencije na ime okrivljenog K.K.a, dostavljen ovom sudu od strane UP PJ B. P., pod brojem 245/12-13022 od 28.11.2012. </span><span class="span2">godine;</span><span class="span4"> </span><span class="span2">pročitao dopis Ministarstva pravde B. i H., dostavljen preko nadležnog republičkog Ministarstva, broj 07-14-5-12075/13 od 28.04.2014. godine, sa prilozima - izvještajem Liječničko ljekarske komore Kantona S., broj 121/2014 od 08.04.2014. godine, i Javne ustanove Dom zdravlja Kantona S., broj 01-05-1737-2/14 od 11.03.2014. godine i izvršio uvid u uvjerenje koje je dostavljeno sudu od strane Ministarstva pravde pod brojem 0203/4091 od 21.07.2014. godine, pročitan je nalaz i mišljenje vještaka psihijatra dr.Konatar Gordane dat na zapisniku sa g.pretresa od 25.06.2014 godine i sa zapisnika od 22.09.2014 godine, izvršen uvid u uvjerenje koje je dostavljeno sudu od strane Ministarstva pravde pod brojem 0203/4091 od 21.07.2014. godine, pročitan izvještaj od Ministarstva sigurnosti B. i H.-Granične policije br.17-04-2-7-559-1/15-21 od 11.02.2015 godine, izvršen uvid u putnu ispravu-pasoš na ime K.K.a br.......... izdat od MUP-a RCG CB B. P. dana 19.01.2006 godine s tim što se u spisima predmeta  zadržavaju ovjerene kopije i to stranica 1,2, 6 i 7 ovjerene kod Osnovnog suda u B. P. Ov.br.57/15 od 04.02.2015 godine i pročitao dopis Županijskog suda u S. B. br.Kir-18/15-5 od 24.02.2015 godine i izvještaj  MUP-a R.H.-Policijska Uprava Brodsko-Posavska služba kriminalističke policije br:511-11-13-5/2-1338/15 od 19.02.2015 godine iz S. B..</span>
</p>
<p>&nbsp;</p>
<p>
<span class="span2">Sud je odbio dokazne predloge branioca optuženog  da se utvrde činjenice koje se odnose na udaljenost državne granice BiH prema Republici H. od graničnog prelaza B.B. koji se nalazi u BiH, do S. i od S. do B. P., te potrebno vrijeme  da se ova udaljenost predje, da se sprovede biološko vještačenje radi utvrdjivanja činjenica kome  pripada biloški materijal  koji je sa licu mjesta skinut od krim.tehničara  na ulaznim vratima zgrade i ogradi kao i predmetu koji je nadjen prilikom vršenja uvidjaja dana 18.12.2006 godine od strane istražnog sudije u zgradi Uprave za šume u B.Polju, da se izvrše dodatne provjere preko - Ministarstva sigurnosti - Granične policije BiH u vezi prelaska graničnog prelaza B.B.  od optuženog dana 17.12.2006, i da mu je tada pozlilo te da je zbog  zdravstvenih problema  u jutarnjim časovima  bio na pregledu kod ljekara D.S. u S., kao i da imajući u vidu saznanja iz pouzdanih izvora  da je tužilac paralelno sa sudom provjeravao prelazak optuženog preko državne granice BiH na graničnom prelazu B.B. dana 17.12.2006 i ukoliko je dobio neke informacije u vezi toga  iste ili saopšti ili ako ih dostavi  u pisanoj formi.</span>
</p>
<p>&nbsp;</p>
<p>
<span class="span2">Razlozi za odbijanje su, jer je sud imao u vidu pisane dokaze – izvještaje koji su dobijeni od strane službe krim.policije Policijska Uprava - Brodsko Posavska MUP-a, R.H. i Županijskog suda u S. B. o prelascima državne granice i utvrdjeno da dana 17.12.2006 godine nije evidentiran prelaz državne granice osobe  po imenu K.K. te detaljnom provjerom utvrdjeno kako nije evidentiran niti jedan  prelazak državne granice na području cijele R.H. za navedenu osobu, odnosno  izvještaja granične policije  Ministarstva sigurnosti BiH - Granične policije br.17-04-2-7-559-1/15-21 od 11.02.2015 godine, da Granična policija</span><span class="span4"> </span><span class="span2">nije mogla da udovolji zahtjevu da li je optuženi K.K., prešao državnu granicu izmedju H. i  B. i H. na graničnom prelazu B.B. sa razloga što se shodno čl.61.st.1. tač.1. Zakona o graničnoj kontroli (Sl.Glasnik BiH br.53/09, 54/10 i 47/14) podaci iz evidencije osoba nad kojima su izvršene detaljne granične provjere čuvaju 5 godina nakon unošenja u evidenciju, a kako se traženi podaci odnose na period iz 2006 godine to Granična policija nije u mogućnosti da izvrši provjeru relevantne evidencije jer su ti podaci povučeni iz upotrebe, a nije u mogućnosti potvrditi </span><span class="span2">vjerodostojnost štambilja za koji je ista tražena, jer bi sve to vodilo samo odugovlačenju postupka.  Isto tako sud nalazi da bi provodjenjem biološkog vještačenja vodilo samo odugovlačenu postupka imajući u vidu da se kritični dogadjaj odigrao dana 18.12. 2006 godine, jer se ne bi mogla  utvrditi činjenica kome  pripada biloški materijal  koji je skinut od krim.tehničara  na ulaznim vratima zgrade i ogradi, kao i predmetu koji je nadjen prilikom vršenja uvidjaja dana 18.12.2006 godine u zgradi Uprave za šume u B.P.. Takodje je odbijen dokazni predlog za dostavljanje informacije od VDT u B.P. o izvršenom paralelnom provjeravanju prelaska optuženog na graničnom prelazu B. dana 17.12.2006 godine, imajući u vidu navode zastupnika optužnice na glavnom petresu da od VDT u B.P. nijesu vršene provjere i nema informacije da ih saopšti ili dostavi u pisanoj formi. </span>
</p>
<p>&nbsp;</p>
<p>
<span class="span2">Nakon brižljive ocjene izvedenih dokaza, te cijeneći iste pojedinačno i u medjusobnoj vezi, u smislu čl.16 Zkp-a u vezi čl.370 Zkp-a, sud je utvrdio činjenice od značaja za postojanje krivičnog djela koje je stavljeno okrivljenom na teret, te činjenice vezano za odredjeni oblik vinosti kod istog.  Sud je utvrdio da se kritični dogadjaj desio, dana 18.12.2006. godine, oko podnevnih časova, u zgradi Šumske uprave u B. P., i to u prizemlju od iste, kada je okrivljeni zajedno sa još jednim nepoznatim licem, s umišljajem pokušao da liši života oštećenog B. M., tako što su ga više puta izudarali nepoznatim tupo tvrdim predmetima po glavi, pošto mu je prethodno prvi udarac sa ledja zadalo nepoznato lice u potiljačni dio glave, a okrivljeni, nakon što se pojavio ispred oštećenog, s obzirom da se prethodno krio ispod stepeništa koje vodi od prizemlja na sprat, udario ga  jednom u predjelu čela, da bi nakon što je oštećeni pao, nastavili da ga udaraju, koje udarce je oštećeni pokušao da izbjegne štiteći se rukama, sve do momenta kada je izvadio gasni pištolj, koji je imao kod sebe, i ispalio dva metka, nakon čega su okrivljeni i nepoznato lice pobjegli sa lica mjesta, a kojom prilikom su oštećenom nanijeli teške tjelesne povrede opasne po život, bliže opisane u izreci presude.   </span>
</p>
<p>&nbsp;</p>
<p>
<span class="span2">Činjenice, koje se odnose na vrijeme i mjesto kritičnih dešavanja, sud je utvrdio iz zapisnika o uvidjaju, te iskaza oštećenog, kao i iskaza saslušanih svjedoka, u pogledu kojih činjenica nije bilo bitne protivrječnosti, iako se nije moglo utvrditi tačno vrijeme kritičnih dešavanja, s obzirom da se svjedok B. D. izjasnila da je bilo oko podneva, koje vrijeme korespondira sa opisanim u iskazu oštećenog, a zapisnikom o uvidjaju je konstatovano da je dogadjaj bio oko 13,00 časova. Nije sporno da se kritični dogadjaj odigrao u zgradi Šumske uprave u B.P., jer je isto konstatovano zapisnikom o uvidjaju, sa pratećom fotodokumentacijom sa lica mjesta, a saslušani svjedoci B. D. i R. V., zaposleni u Šumskoj upravi, izjašnjavali su se u tom pravcu, dok prisustvo tragova krvi na licu mjesta u prizemlju te zgrade i izvršene analize po osnovu istih potvrdjuju navedeno. Pronadjeni tragovi krvi na licu mjesta izuzeti su i dostavljeni na vještačenje, te po osnovu nalaza i mišljenja vještaka, R. F., specijaliste medicinske biohemije, utvrdjeno je da dostavljeni tragovi potiču od krvi ljudskog porijekla, koji pripadaju najvjerovatnije ''O'' krvnoj grupi. </span>
</p>
<p>&nbsp;</p>
<p>
<span class="span2">Takodje, iz iskaza oštećenog, saslušanih svjedoka i izvedenih pisanih dokaza, vezanih za medicinsku dokumentaciju na ime oštećenog, te vještačenja od strane vještaka medicinske struke, utvrdjeno je da je oštećeni kritičnom prilikom zadobio tjelesne povrede, koje su kvalifikovane kao teške tjelesne povrede opasne po život. </span>
</p>
<p>&nbsp;</p>
<p>
<span class="span2">Saslušani svjedoci R. P., K. B., B. O. i R. V., čije iskaze je sud u potpunosti prihvatio kao objektivne i uvjerljive, jer su se isti izjašnjavali u pogledu zapažanja vezanih za izgled oštećenog nakon povredjivanja, saglasno su istakli da su nakon kritičnih dešavanja imali priliku da vide oštećenog krvavog i povrijedjenog u predjelu glave. Svjedok R. V. je sa kolegom Ć. D. prevezao oštećenog nakon kritičnih dešavanja iz zgrade Šumske uprave do prostorija Hitne pomoći u B.P., gdje su mu ukazali pomoć svjedoci R. P. i K. B., u svojstvu medicinskih radnika, dok je oštećenog u tim prostorijama imao priliku da vidi i svjedok B. O., koji je, u svojstvu ovlašćenog policijskog službenika, sa istim obavio informativni razgovor. Iz iskaza ovih svjedoka sud nije mogao utvrditi druge pravno relevantne činjenice vezane za kritični dogadjaj. </span>
</p>
<p>&nbsp;</p>
<p>
<span class="span2">Po osnovu medicinske dokumentacije na ime oštećenog i saglasnih nalaza i mišljenja vještaka hirurga, dr. M. S., i vještaka za sudsku medicinu, dr. D. Č., utvrdjeno je da je oštećeni kritičnom prilikom zadobio više povreda koje se kvalifikuju kao osobito teška tjelesna povreda, odnosno teške tjelesne povrede opasne po život, s obzirom da je u vrijeme nanošenja tih povreda život oštećenog bio ugrožen. Oštećeni je kritičnom prilikom zadobio utisnuti otvoreni prelom u lijevom potiljačnom predjelu glave; potres mozga; dvije rane razderine u lijevom potiljačnom predjelu; dvije rane razderine u desnom čeonom predjelu; ranu razderinu u predjelu iznad desnog uha; ranu razderinu desne ušne školjke i krvni podliv oko desnog oka i na gornjoj usni sa desne strane, kao i prelom baze treće kosti doručja desne šake. Oba vještaka su saglasno istakla da su povrede u potiljačnom dijelu glave zadate tupo tvrdim predmetom kad je lice koje ih je nanijelo stajalo iza ledja oštećenog, s tim što se vještak dr. Č. izjasnila da povreda u vidu preloma kosti doručja desne šake je odbrambena povreda, a sve povrede su mogle nastati djelovanjem čvrstog mehaničkog orudja ili neke druge tupine.</span>
</p>
<p>&nbsp;</p>
<p>
<span class="span2">Sud je prihvatio nalaze vještaka medicinske struke, jer su isti dati po osnovu medicinske dokumentacije na ime oštećenog, nakon povredjivanja istog, te sačinjeni prema pravilima struke i nauke, jer njihova vjerodostojnost ničim nije dovedena u pitanje.</span>
</p>
<p>&nbsp;</p>
<p>
<span class="span2">Sud je, takodje, imao u vidu istaknuto u mišljenju vještaka za sudsku medicinu - da je povreda u potiljačnom dijelu glave najvjerovatnije nastala djelovanjem neravnog čvrstog mehaničkog orudja (npr. parče mermerne ploče), i isto doveo u vezu sa konstatovanim i nadjenim prilikom vršenja uvidjaja - pronadjenim parčetom mermerne ploče u prizemlju zgrade, označenog kao trag broj 3, kroz uvidjajnu dokumentaciju. Medjutim, imajući u vidu da na tom parčetu mermerne ploče nijesu pronadjeni tragovi krvi, niti bilo kakvi drugi tragovi  koji bi ukazivali na upotrebu istog kritičnom prilikom, niti je isto vještačeno u tom pravcu, sud nije mogao prihvatiti kao utvrdjeno da taj predmet predstavlja sredstvo kojim su nanijete povrede oštećenom kritičnom prilikom, bez obzira što, shodno datom mišljenju vještaka za sudsku medicinu, isti bi mogao predstavljati odgovarajuće sredstvo za nanošenje konstatovanih povreda kod oštećenog. </span>
</p>
<p>
<span class="span4"> </span>
</p>
<p>
<span class="span2">Sud je sadržano u prethodno naznačenim i elaboriranim pisanim dokazima doveo u vezu sa iskazom oštećenog, i nasuprot stanovištu odbrane, iskaz istog cijenio kao vjerodostojan, i kao takav ga prihvatio. Oštećeni je tokom cijelog postupka bio jasan i dosledan u kazivanju kako je došlo do kritičnog dešavanja, a njegov iskaz kao takav je </span><span class="span2">potvrdjen sadržinom izvedenih pisanih dokaza. Oštećeni je u svom iskazu naveo da je kritičnog dana oko 11,00 časova došao do grada, gdje je obavio izvjesne poslove, da bi kasnije otišao do zgrade Šumske uprave u B.P., radi regulisanja odredjenih dozvola za sječu šume. Na spratu te zgrade se kratko zadržao dok nije završio obavljeni posao, da bi onda sišao u hol prizemlja zgrade. Dok se nalazio na putu ka izlaznim vratima, vidio je kako ispod stepeništa, koje vodi sa spratnog dijela zgrade do prizemlja, izlazi jedna osoba, koja se do tad tu skrivala, i ta je osoba prišla i stala ispred njega i u istoj je prepoznao K.K.a. U tom momentu s ledja je zadobio udarac u potiljačni dio glave od kog mu se na kratko pomutila svijest i posrnuo je ka naprijed, ka K. koji se nalazio ispred njega, da bi ga ovaj jednom udario u čeoni dio glave, te je pao, a K. i to lice koje ga je udarilo s ledja, a koje nije mogao ni da vidi, jer mu se nije nalazio jasno u vidnom polju, koje je dodatno bilo pomućeno od zadobijenih udaraca, nastavili su da ga udaraju po glavi, dok je on pokušao da se zaštiti stavljajući ruke ispred glave i povlačeći se po podu. Nije mogao više da razazna od koga je tačno primio koji udarac, a to udaranje je trajalo sve dok nije uspio da izvuče gasni pištolj koji je imao kod sebe i ispali nasumice dva metka, od kog momenta su oštećeni prestali da ga udaraju i dali se u bjekstvo. Uspio je da se tako povrijedjen popne na sprat od zgrade i zatraži pomoć, pa su ga dva zaposlena lica iz Šumske uprave prebacila do prostorija Medicinskog centra u B.P., a zatim je prebačen i u KBC P., zbog zadobijenih povreda. Nije mogao da se izjasni kojim predmetima su ga optuženi i to nepoznato lice udarali, zna samo da se radilo o nekim tupim predmetima.</span>
</p>
<p>&nbsp;</p>
<p>
<span class="span2">Navedeno u iskazu oštećenog korespondira sa sadržanim u izvedenim dokazima tokom postupka, a posebno nalazima i mišljenjima vještaka medicinske struke. Tako, povreda preloma baze treće kosti doručja desne šake je od strane vještaka za sudsku medicinu označena kao odbrambena povreda, a što je u saglasnosti sa iskazom oštećenog da je rukama pokušavao da zaštiti glavu od udaraca. Takodje, povrede u potiljačnom dijelu (utisnuti otvoreni prelom i dvije rane razderotine u lijevom potiljačnom predjelu) su po vještacima najvjerovatnije nastale dok se napadač nalazio iza tijela oštećenog, što je u saglasnosti sa njegovim iskazom, a konstatovane su povrede u vidu dvije rane razderotine u desnom čeonom predjelu, kako to navodi oštećeni - da ga je optuženi K. udario u čeoni dio glave. Sve ostale konstatovane povrede (osim povrede šake), se nalaze u predjelu glave, što opet korespondira sa iskazanim u iskazu oštećenog. </span>
</p>
<p>&nbsp;</p>
<p>
<span class="span2">Imajući u vidu da na licu mjesta nije pronadjen nikakav predmet (osim dijela mermerne ploče, o čemu je ranije bilo riječi), te okolnosti da oštećeni se nije mogao bliže izjasniti u pogledu predmeta kojim je zadobio povrede, osim da je u pitanju neki tupi predmet, a što korespondira sa nalazima vještaka medicinske struke, sud je kao utvrdjeno prihvatio da su povrede oštećenom nanijete nepoznatim tupo tvrdim predmetima, jer su se vještaci izjasnili da i povreda u potiljačnom dijelu, kao i ona u čeonom, te ostale povrede su nanijete tupo tvrdim predmetom. </span>
</p>
<p>&nbsp;</p>
<p>
<span class="span2">U prilog vjerodostojnosti kazivanja oštećenog ide i sadržano  kroz izvedene pisane dokaze - izvještaj o analizi parafinskih rukavica broj 4561/06 i izvještaj o balističkom vještačenju broj 4566/06. Iz izvještaja o analizi parafinskih rukavica utvrdjeno je da je na šakama oštećenog konstatovano prisustvo barutnih čestica, što ne </span><span class="span2">isključuje mogućnost da je povezan sa procesom opaljenja metka iz vatrenog oružja, dok po izvještaju o balističkom vještačenju, koje je izvršeno  po osnovu oduzetog gasnog pištolja oštećenog, oznake ''ES ESKOL Mod. 8000 Dicle'', cal. 9 mmP.A. Magnum, fab. br. D680057, i dvije čaure pronadjene na licu mjesta i izuzete tokom vršenja uvidjaja, dat je nalaz i mišljenje vještaka balističara iz kojeg se utvrdjuje da su sporne čaure ispaljene iz dostavljenog gasnog pištolja. </span>
</p>
<p>&nbsp;</p>
<p>
<span class="span2">Sud je u potpunosti prihvatio navedene pisane dokaze, jer su isti dati od strane stručnih lica po osnovu pravila struke i nauke i sadržina istih nije bilo čime dovedena u pitanje ili sumnju ostalim izvedenim dokazima. Sadržano u datim pisanim dokazima u saglasnosti je sa iskazom oštećenog - da je kritičnom prilikom iz gasnog pištolja ispalio dva metka. </span>
</p>
<p>&nbsp;</p>
<p>
<span class="span2">Imajući u vidu jasnost, ubjedljivost i doslednost kazivanja oštećenog, te saglasnost istog kazivanja sa sadržinom izvedenih pisanih dokaza, sud je kao vjerodostojne i uvjerljive prihvatio i navode oštećenog B. M.  u kojim isti tvrdi da je kritičnom prilikom prepoznao optuženog, kao lice koje je izašlo ispod stepeništa i udarilo ga u predjelu čela nekim tupo tvrdim predmetom, a zatim, nakon što je pao, zajedno sa nepoznatim licem nastavio da ga udara po glavi, sve do momenta kad je oštećeni ispalio hice iz gasnog pištolja. Oštećeni je uvjerljivo kazivao da otuženog od ranije dobro poznaje, jer je već jednom sa njim imao sukob, koji je kao takav procesuiran pred nadležnim organima, što ukazuje na izvjesnu mogućnost ponovnog sretanja i vidjanja sa optuženim. Ovo posebno, što se oštećeni izjašnjavao da mu je više lica govorilo da mu optuženi prijeti zbog tog sukoba, zbog kog razloga je i nabavio gasni pištolj. Pritom, oštećeni je opisao da je optuženi kritičnom prilikom na sebi imao crnu kratku jaknu, te da je bio kratko ošišan, a imao je priliku dobro da ga vidi, jer je neposredno prije zadavanja udarca od strane optuženog, isti mu bio okrent licem u lice. </span>
</p>
<p>&nbsp;</p>
<p>
<span class="span2">Prihvatajući u potpunosti iskaz oštećenog, sud nije prihvatio iskaz svjedoka, dr. S. D., te sadržano u ljekarskom izvještaju ovog svjedoka, koji je taj izvještaj dao u svojstvu ljekara, i koji se odnosi na navodni pregled okrivljenog, na dan 18.12.2006. godine, izvršen u S., jer isto, osim što je u direktnoj suprotnosti sa navodima oštećenog, nije potvrdjeno ni ostalim izvedenim dokazima tokom postupka. Svjedok, dr. D. S., je u svom svjedočkom iskazu kazivao da je povodom pregleda optuženog K.K.a, dana 18.12.2006. godine, u S., sačinio ljekarski izvještaj, kojim je naznačeno da je K.K. došao na pregled u pratnji pratioca naznačenog dana, jer je po budjenju izgubio svijest, trzao se, imao pjenu na ustima, umokrio se i nije se sjećao dogadjaja,  a to mu je bio prvi takav napad u životu. U dijagnozi je navedeno da se radi o krizi svijesti i sumnji na epilepsiju, te mu je dat dijazepam i preporuka za dodatnim detaljnim ispitivanjima. Kako ovaj izvještaj nije sadržao broj protokola, niti naziv medicinske ustanove u kojoj je pregled obavljen, izvršena je provjera kod nadležnih organa u B. i H.. U datoj provjeri, od strane Ljekarsko liječničke komore Kantona S. dostavljeno je više odgovora, jer se postavilo pitanje važenja licence za rad imenovanog doktora, pa je u konačnom, zaključno, dostavljen izvještaj od 31.01.2012. godine, iz kojeg je sud utvrdio pravno relevantne činjenice vezane za status i radni angažman svjedoka u kritičnom vremenu. </span>
</p>
<p>&nbsp;</p>
<p>
<span class="span2">U datom izvještaju navedene Komore naznačeno je da u momentu pisanja ljekarskog izvještaja od 18.12.2006. godine, dr. D. S. je imao važeću licencu za rad, ali iz datog medicinskog izvještaja Komora nije bila u mogućnosti da potvrdi porijeklo ustanove za koju je radio. Imenovani liječnik nije zatražio mišljenje za rad u privatnoj zdravstvenoj ustanovi, a u bazi podataka zadnje zaposlenje se vodilo na Neurološku kliniku u S.. Komora nije imala podatke o kretanju u službi, niti gdje je liječnik radio u momentu izdavanja nalaza, jer se na istom ne nalazi niti memorandum javne, niti privatne ustanove, za koju je liječnik u tom trenutku radio. Naznačeno je da u momentu izdavanja ili produženja licence, liječnik može biti trenutno nezaposlen, a licenca od strane Komore S. se izdaje ili produžava samo za rad na području Kantona S.. Sud je navedeno u datom izvještaju prihvatio u potpunosti, s obzirom da je izvještaj dostavljen od strane nadležnog organa iz B. i H. - Kantona S.. </span>
</p>
<p>&nbsp;</p>
<p>
<span class="span2">Svjedok, dr. D. S., tvrdio je da je u kritičnom vremenu obavljao privatnu praksu u privatnoj ordinaciji u MZ Č. u S., a koji prostor mu je dodijeljen po osnovu članstva u Udruženju ratnih vojnih invalida. Nije posjedovao bilo kakav ugovor o zakupu kao validan dokument, niti ugovor o dodjeljivanju  tih prostorija za rad, a naveo je da nije vodio nikakav djelovodni protokol, već je sve vezano za preglede konstatovao u računaru. Dakle, bez obzira što iz sadržine izvještaja Liječničko ljekarske komore u S. od 31.01.2012. godine, kao i uvida u istu, nije sporno da je u kritičnom vremenu imenovani svjedok posjedovao važeću ljekarsku licencu, dati svjedok nije posjedovao bilo kakav validni dokument o radu u odredjenoj privatnoj ordinaciji, niti odredjeni protokol o obavljenim pregledima u istoj, a njegovo zvanično zaposlenje nije bilo verifikovano ni kod nadležne ljekarske komore u Kantonu S.. Nesporno je samo da je u kritičnom vremenu imao važeću licencu za rad, s tim što je od strane ljekarske Komore pojašnjeno da liječnik koji posjeduje važeću licencu za rad u trenutku izdavanja ili produženja iste može biti i trenutno nezaposlen. S toga, sud nije prihvatio tvrdnje ovog svjedoka vezano za  legalan rad u registrovanoj zdravstvenoj ustanovi, pa samim tim nije mogao ni prihvatiti izvještaj izdat od strane ovog ljekara. Ovo tim prije, što je svjedočki iskaz istog neubjedljiv i nelogičan, jer navodi da se dobro sjeća prvog pregleda okrivljenog (koji bi trebao da je izvršen prije šest godina), i detaljno opisuje svoja zapažanja povodom istog, a pritom ne može da se izjasni u pogledu lica po čijoj preporuci je pregledao okrivljenog. Isto se ukazuje nelogičnim, posebno imajući u vidu sadržinu datog izvještaja - mogući epileptični napad, i to prvi u životu, sa opisanim akutnim stanjem - što bi ukazivalo na ozbiljnost napada i obraćanje nadležnoj zdravstvenoj ustanovi, posebno imajući u vidu da se radilo o radnom danu (ponedeljak). Isto, opet, ne korespondira sa sadržinom izvještaja na ime okrivljenog, koji je izdat od strane Neurološke klinike u S., a koji je, zajedno sa sadržinom izvještaja  dr. D. S., bio predmet analize od strane vještaka psihijatra, dr. G. K.. </span>
</p>
<p>&nbsp;</p>
<p>
<span class="span2">Ovaj  vještak je, u svom iskazu sa glavnog pretresa pred ovim sudom, navela da dijagnoze u dva navedena izvještaja nisu iste, ne odnose se na istu patologiju i nije u pitanju isti medicinski problem. Takodje, iz izvještaja sa Neurološke klinike Kliničkog centra Univerziteta u S., broj protokola 8607/07 od 09.11.2007. godine,  proizilazi da se  radi o neuropsihijatrijskoj kliničkoj kontroli pacijenta K.K.a, koji je duže vrijeme na ambulantnom tretmanu na toj klinici. U dijagnozi je istaknuto da se radi o posttraumatskom stresnom poremećaju i glavobolji simptomatskog tipa. Iz navedenog </span><span class="span2">se nesumnjivo utvrdjuje da se radi o zvaničnom izvještaju date medicinske ustanove, sa naznačenim brojem protokola, koji je sud kao takav prihvatio kao vjerodostojan. Medjutim, sadržano u tom izvještaju, po nalazu vještaka psihijatra, dr. G. K., apsolutno ne korespondira sa sadržanim u izvještaju dr. D. S., a po ocjeni suda, sasvim je nelogično da pacijent posjećuje dva neuropsihijatra u dužem periodu (svjedok S. se izjasnio da od spornog izvještaja redovno prati zdravstveno stanje okrivljenog), a da se radi o sasvim različitim medicinskim problemima, jer bi bilo logično za očekivati da konstatovano u prvobitnom izvještaju dr. S. je provjereno kasnijim pretragama kod odgovarajućih zdravstvenih ustanova, o čemu bi postojali vjerodostojni medicinski dokazi, koji bi se kao takvi mogli provjeriti i na taj način cijeniti njihova vjerodostojnost. Ovaj vještak je i u svom pojašnjenju na glavnom pretresu od 25.06.2014. godine, a nakon uvida u medicinski izvještaj koji je naslovljen kao neuropsihijatrijsko mišljenje na ime okrivljenog, izdat od strane dr. D.S., na dan 30.10.2013. godine, istakla da u tom izvještaju egzistiraju dvije dijagnoze, i to prva naznačena kao sumnja na epilepsiju, a druga kao depresivni poremećaj. Po vještaku, veoma je neobično da se za sedam godina ne postavi konačna dijagnoza, da li se radi o epilepsiji, pogotovo što za to postoje mjerodavne dijagnostičke metode, dok dijagnoza depresivnog poremećaja iziskuje redovne kontrole i redovan tretman, jer je u pitanju hronična bolest i kontrole u ljekarskoj praksi moraju se obavljati otprilike jednom mjesečno, a dijagnoza postavljena u 2007. godini, kao depresivni poremećaj, je zahtijevala redovnu terapiju, a svakako bi i dijagnostikovana epilepsija zahtijevala redovnu terapiju. U datom medicinskom izvještaju nema opisanog aktuelnog stanja kod pacijenta, niti prepisane terapije na taj dan, što je neuobičajeno za ljekarske izvještaje. Provjerom kod odgovarajućih organa B. i H. – Ljekarsko liječničke komore Kantona S.,  kroz dopis broj 121/2014 od 08.04.2014. godine, sa pratećim dopisom Javne ustanove Doma zdravlja Kantona S., broj 01-05-1737-2/14 od 11.03.2014. godine, sud je utvrdio da je navedeni medicinski izvještaj od 30.10.2013. godine, protokolisan u odgovarajućoj knjizi protokola u Domu zdravlja Kantona S., u kojem od 06.08.2012. godine, je zaposlen kao specijalista – neuropsihijatar, dr. med. sci D.S., a u tom Domu zdravlja ne postoji zdravstveni karton na ime pacijenta K.K.a. </span>
</p>
<p>&nbsp;</p>
<p>
<span class="span2">Imajući u vidu sve prethodno navedeno, sud nije prihvatio iskaz svjedoka, dr. D.S., koji se izjašnjavao o okolnostima pregleda optuženog na dan 18.12.2006. godine,  s obzirom da navedeni medicinski izvještaj, koji je izdat povodom tog navodnog pregleda, nije protokolisan na propisani način, niti potiče od ovlašćene zdravstvene ustanove ili pak ordinacije, i stanovišta je da je ovaj svjedok svojim svjedočkim iskazom pokušao da olakša krivično pravni položaj optuženog. </span>
</p>
<p>&nbsp;</p>
<p>
<span class="span2">Iz sadržine izvještaja Ministarstva sigurnosti B. i H.-Granične policije br.17-04-2-7-559-1/15-21 od 11.02.2015 godine vidi se da Granična policija navedenog Ministarstva nije mogla da udovolji zahtjevu ovog suda kojim je traženo da li je optuženi K.K., prešao državnu granicu izmedju H. i  B. i H. na graničnom prelazu B.B. a ako jeste u kom vremenskom periodu i da li se na strani 7 pasoša optuženog br. 005145637 Savezne republike J.  izdatog od MUP-a OB B.P. dana 19.01. 2006 godine, nalazi štambilj graničnog prelaza B., sa razloga što se shodno čl.61.st.1. tač.1. Zakona o graničnoj kontroli (Sl.Glasnik BiH br.53/09, 54/10 i 47/14) podaci iz evidencije osoba nad kojima su izvršene detaljne granične provjere čuvaju 5 godina nakon unošenja u </span><span class="span2">evidenciju, a kako se traženi podaci odnose na period iz 2006 godine to Granična policija nije u mogućnosti da udovolji zahtjevu jer nije  u mogućnosti da izvrši provjeru relevantne evidencije jer su ti podaci povučeni iz upotrebe i nije u mogućnosti potvrditi vjerodostojnost štambilja za koji je ista tražena.</span>
</p>
<p>&nbsp;</p>
<p>
<span class="span2">Sud je prihvatio navedeni izvještaj u čiju vjerodostojnost nije bilo razloga za sumnju niti bilo primjedbi.</span>
</p>
<p>&nbsp;</p>
<p>
<span class="span4"></span><span class="span2">Iz putne isprave-pasoša na ime K.K.a br........ vidi se da je izdat od MUP-a RCG CB B.P. dana 19.01.2006 godine, i da na pasošu osim štambilja  BiH - granični prelaz B., sa datumom 17.12. 2006 i oznaka broja 19  na 7-oj strani i vize Slovenačke na strani 5  nema drugih štambilja, viza ili drugih sadržaja i podataka da je optuženi predmetni pasoš koristio pri prelasku  graničnih prelaza, iako pasoš važi do 19.01.2016 godine.</span>
</p>
<p>&nbsp;</p>
<p>
<span class="span4"></span><span class="span2">Sud nije prihvatio dokaz – štambilj  na navedenom pasošu da je optuženi dana 17.12. 2006 god. bio na graničnom prelazu B.B. prema R.H. sa razloga da je optuženi prešao navedeni granični prelaz prema R. H. morao je imati takodje štambilj istog graničnog prelaza da je ponovo ušao u BiH, na graničnom prelazu B.B.. Takodje, optuženi je bio u mogućnosti da prezentira sudu ovaj dokaz i ranije, ali to ne čini sve do postupka po žalbi  roditelja optuženog  izjavljenoj na presudu ovog suda K.br. 37/13-07 od 25.09. 2014 godine,  kod Apelacionog suda dana 29.12. 2014 godine. Isto tako, sud ima u vidu i dopis Sektora granične policije 04/2 broj 283/12-28165 od 16.07.2012. godine gdje je utvrdjeno da je evidentiran ulazak optuženog u C. G., dana 10.12.2006. godine, a da nije evidentiran izlazak istog iz C. G.. S tih razloga nije potvrdjena autentičnost navedenog štambilja imajući u vidu</span><span class="span4"> </span><span class="span2">izvještaj Ministarstva sigurnosti B. i H.-Granične policije br.17-04-2-7-559-1/15-21 od 11.02.2015 godine.</span>
</p>
<p>
<span class="span4"></span>
</p>
<p>
<span class="span2"> Iz sadržine dopisa Županijskog suda u S. B. br.Kir-18/15-5 od 24.02.2015 godine, utvrdjeno da je Županijski sud u S. B. postupio po zamolnici  ovog suda za pružanje Medjunarodne pravne pomoći pribavljanjem podataka za opt.K.K.a i da je putem Službe kriminalističke policije PU Brodsko-Posavske provjerio da li je optuženi K.K. dana 17.12.2006 godine prelazio državnu ganicu izmedju H. i B. i H..</span>
</p>
<p>&nbsp;</p>
<p>
<span class="span3"></span><span class="span2">Iz sadržine izvještaja  MUP-a R.H.-Policijska Uprava Brodsko-Posavska služba kriminalističke policije br:511-11-13-5/2-1338/15 od 19.02.2015 godine iz S. B., utvrdjeno da su izvršili uvid u službene evidencije MUP-a R.H. o prelascima državne granice, i dana 17.12.2006 godine nije evidentiran prelaz državne granice osobe  po imenu K.K. te detaljnom provjerom utvrdjeno kako nije evidentiran niti jedan  prelazak državne granice na području cijele R.H. za navedenu osobu.</span>
</p>
<p>&nbsp;</p>
<p>
<span class="span4"></span><span class="span2">Sud je poklonio punu vjeru navedenom</span><span class="span3"> </span><span class="span2">dopisu Županijskog suda u S. B. i</span><span class="span3"> </span><span class="span2">sadržini izvještaja  MUP-a R.H.-Policijska Uprava Brodsko-Posavska služba kriminalističke policije, u čiju vjerodostojonost nije bilo razloga za sumnju, niti bilo primjedbi.</span>
</p>
<p>&nbsp;</p>
<p>
<span class="span2">Sud, stoga, nije prihvatio ni odbranu optuženog, da se u kritičnom vremenu, na dan kritičnih dešavanja, nalazio u S. i nije boravio u B.P., niti bio učesnik kritičnih </span><span class="span2">dogadjaja, jer ovakva odbrana nije potvrdjena izvedenim dokazima tokom postupka, a i obezvrijedjena je iskazom oštećenog. Optuženi je naveo da se kritičnog dana nalazio na pregledu kod dr. D.S., što je ovaj svjedok i potvrdio u svom iskazu, a isto je navedeno i u medicinskom izvještaju koji je izdao dati svjedok na dan 18.12.2006. godine, ali sud te tvrdnje nije prihvatio kao vjerodostojne. Već je istaknuto da sadržina navedenog medicinskog izvještaja i on sam kao takav nije protokolisan na propisani način, a u prilog drugačije forme protokola i izdavanja istog idu i navodi vještaka psihijatra, dr. G. K., koja je navela da izvještaj sadrži potrebne podatke koje bi trebao da sadrži protokol, ali ne i okrugli pečat ustanove koja je isti izdala, što, po stanovištu suda, ukazuje da se ne može raditi o validnom medicinskom dokumentu. Ovo tim prije što taj izvještaj sadrži dijagnozu da je u pitanju sumnja na epilepsiju, da bi naknadni medicinski izvještaj koji je priložen od strane okrivljenog, od 30.10.2013. godine, a izdat je od strane istog ljekara, sadržao i dalje istu dijagnozu da je u pitanju sumnja, što je i po stanovištu ovog suda, a u skladu sa pojašnjenjem vještaka psihijatra, neuobičajeno i nelogično, da tako jedna ozbiljna dijagnoza ostane na nivou sumnje u periodu od sedam godina, a ne bude kao takva ustanovljena ili isključena. Sudu je priložena medicinska dokumentacija sa kojom raspolaže okrivljeni, koja bi trebala da potvrdi sadržano u izvještaju dr. S. od 18.12.2006. godine, ali u pitanju su samo tri medicinska izvještaja, s tim što je sud prethodno elaborirao navedeno u izvještajima iz 2006. i 2007. godine, čije dijagnoze ne korespondiraju, a sadržano u izvještaju od 30.10.2013. godine, ne ukazuje na potvrdu navoda okrivljenog o njegovom zdravstvenom stanju o kom se izjašnjavao dr. S..  Ovo stoga što, kako je već rečeno, dijagnoza sumnje na epilepsiju u trajanju od sedam godina je nelogična i neuobičajena, dok dijagnoza depresivnog poremećaja bi, po stanovištu vještaka psihijatra, zahtijevala redovnu kontrolu i terapiju, a što nije sadržano u datom izvještaju u pogledu terapije, niti postoji bilo kakav medicinski karton na ime okrivljenog, koji bi ukazivao na potvrdu navoda iz njegove odbrane. Neubjedljivosti odbrane optuženog doprinosi i njegovo neizjašnjavanje o licu koje mu je kritičnom prilikom, na dan 18.12.2006. godine, navodno bio pratilac i nesjećanje o licu koje ga je preporučilo dr S. zvano ''N.'' ili ''N.'', te već prethodno rečeno u pogledu iskaza i izjvještaja dr S.. </span>
</p>
<p>&nbsp;</p>
<p>
<span class="span2">Dakle, zbog svega prethodno navedenog, sud nije prihvatio odbranu optuženog, niti  sadržano u iskazu svjedoka dr. D.S., kao ni navedeno u izvještaju na ime optuženog od 18.12.2006. godine, izdatog od strane ovog ljekara, tako da je sud stanovišta da je kroz sadržinu naznačenih dokaza pokušana da se podrži teza odbrane da se okrivljeni u kritičnom vremenu nije mogao nalaziti u B.P., niti je samim tim mogao biti akter kritičnih dešavanja. </span>
</p>
<p>&nbsp;</p>
<p>
<span class="span2">Ova teza nije potvrdjena ni kroz provjeru kod nadležnih organa Granične policije, od kojih je na traženje suda dostavljen dopis Sektora granične policije 04/2 broj 283/12-28165 od 16.07.2012. godine. Iz sadržine ovog dopisa utvrdjeno je da je evidentiran ulazak okrivljenog u C. G., dana 10.12.2006. godine, a da nije evidentiran izlazak istog iz zemlje. Naznačeno je da je optuženi prilikom ulaska u zemlju upravljao vozilom marke ''A.'', a što korespondira sa navedenim u iskazu oštećenog - da je ranije vidjao optuženog kako upravlja vozilima marke ''G.'' i marke ''A.''. Sadržano u ovom dopisu, dovedeno u vezu sa ostalim izvedenim dokazima, cijenjeno je kao potvrda da se optuženi u kritičnom vremenu nalazio u C. G.. Naime, optuženi se od momenta kritičnih </span><span class="span2">dešavanja nalazio u bjekstvu, a  ovo imajući u vidu da je za njim bila raspisana potjernica zbog nedostižnosti državnim organima, pa s obzirom na dan ulaska u zemlju i nedostatak podataka o zvaničnom izlasku iz iste, logično je zaključiti da zemlju nije napustio prelaskom zvaničnih graničnih prelaza, o čemu bi svakako postojao validan dokaz, koji bi kao takav bio predmet ocjene suda. </span>
</p>
<p>
<span class="span2"></span>
</p>
<p>
<span class="span2">Isto tako sud nije prihvatio ni navode odbrane optuženog K. i navode završne riječi njegovog branioca da se optuženi dana 17.12.2006 godine nalazio na graničnom prelazu B.B. izmedju BiH i R.H., koji granični prelaz je prešao ali nije išao na granični prelaz S. B. u R.H. te da se na strani 7 pasoša na ime optuženog nalazi štambilj graničnog prelaza B. od 17.12.2006 godine sa razloga što sud nalazi da je optuženi prešao navedeni granični prelaz prema R. H. morao je imati takodje štambilj graničnog prelaza na navedenom pasošu, da je ponovo ušao u BiH, na graničnom prelazu B.B.. Takodje, optuženi je bio u mogućnosti da prezentira sudu ovaj dokaz i ranije, ali to ne čini sve do postupka po žalbi  roditelja optuženog  izjavljenoj na presudu ovog suda K.br. 37/13-07 od 25.09. 2014 godine,  kod Apelacionog suda dana 29.12. 2014 godine. Isto tako, sud ima u vidu i dopis Sektora granične policije iz P. 04/2 broj 283/12-28165 od 16.07.2012. godine gdje je utvrdjeno da je evidentiran ulazak optuženog u C. G., dana 10.12.2006. godine u 20,36 časova na graničnom prelazu D. na ulasku u C. G. i tom prilikom upravljao PMV marke "A." tip B4, reg.oznaka BP ........., a da nije evidentiran izlazak istog iz C. G.. S tih razloga nije potvrdjena autentičnost štambilja graničnog prelaza B. od 17.12.2006 godine, imajući u vidu</span><span class="span4"> </span><span class="span2">izvještaj Ministarstva sigurnosti B. i H. - Granične policije br.17-04-2-7-559-1/15-21 od 11.02.2015 godine, jer su podaci vezano za izvršene detaljne granične provjere, pošto se čuvaju pet godina nakon unošenja u evidenciju, povučeni iz upotrebe a samim time se nije mogla potvrditi vjerodostojnost štambilja, niti optuženi pružio dokaze da mu je tokom noći pozlilo te da je zbog zdravstvenih problema  u jutarnjim časovima dana 17.12.2006 bio na pregledu kod ljekara dr.D.S. u S.. Očito da je odbrana optuženog u ovom pravcu sračunata na izbjegavanje krivične odgovornosti, jer nije potvrdjen njegov alibi.  </span>
</p>
<p>&nbsp;</p>
<p>
<span class="span2">S toga, prihvatajući iskaz oštećenog, saslušanog u svojstvu svjedoka, a koji je kao takav potvrdjen sadržinom ostalih izvedenih dokaza, a kod ne prihvatanja teze odbrane da se optuženi u kritičnom vremenu nalazio u S., što je u suprotnosti sa izvedenim dokazima tokom postupka, cijeneći iste pojedinačno i dovodeći ih u medjusobnu vezu, sud je utvrdio da je optuženi kritičnom prilikom u svojim radnjama ostvario elemente krivičnog djela ubistvo u pokušaju, koje je izvršio kao saizvršilac. Naime, u zgradi Šumske uprave u B.P., zajedno sa nepoznatim licem, izudarao je oštećenog  tupo tvrdim predmetima po glavi, od kojih udaraca  je isti zadobio teške tjelesne povrede opasne po život, a koje radnje su bile usmjerene i podobne za lišenje života, s obzirom na to da su udarce zadavali isključivo u predjelu glave, kao vitalnog organa.  S toga, iako tokom postupka nije utvrdjeno sredstvo kojim su nanijete povrede oštećenom, očigledno ukazuje da se radi o sredstvu koje je podobno da se istim liši život, s obzirom na posledice dejstvovanja istog (utisnuti otvoreni prelom na glavi, potres mozga, prelom šake ...). Umišljaj optuženog da oštećenog liši života proizilazi iz okolnosti samog dogadjaja. Ovo s obzirom da je zajedno sa još jednim licem dejstvovao isključivo u predjelu vitalnog dijela tijela oštećenog, zadajući mu nemilosrdno i </span><span class="span2">neprestano udarce, sa kojim postupanjem nije prestajao sve do momenta kada je bio prinudjen na bjeg, zbog okolnosti da je oštećeni uspio da ispali dva hica iz gasnog pištolja. Dakle, do smrti oštećenog nije došlo, ne zato što optuženi nije želio takvu posledicu, već je ona bila izvan njegove volje, a prvenstveno što je u svojim postupanjima prekinut dejstvovanjem oštećenog. Optuženi je sve radnje preduzeo svjesno i sa htjenjem radnje djela i zabranjene posledice - lišenje života oštećenog. Samo skrivanje optuženog i nepoznatog lica do momenta nailaska oštećenog, te njihovo dalje sinhronizovano postupanje, ukazuje da je svaki potez optuženog bio smišljen i željen, te je djelovao svjesno i voljno sa direktnim umišljajem. </span>
</p>
<p>&nbsp;</p>
<p>
<span class="span2">Optuženi je kritičnom prilikom postupao kao saizvršilac, jer je zajedno sa još jednim nepoznatim licem učestvovao u radnji izvršenja sa prisutnom sviješću o zajedničkoj saradnji. Iako se tokom postupka nije mogao odrediti tačan doprinos pojedinih saizvršilaca u radnji izvršenja, osim početnih zadatih pojedinačnih udaraca, u pitanju je aktivni doprinos svakog od saizvršilaca u nanošenju teških tjelesnih povreda opasnih po život. S toga, kako je optuženi zajedno sa nepoznatim  licem istovremeno napao oštećenog udarajući ga po glavi podobnim nepoznatim predmetima, očigledno je da je bio svjestan da tako neko od njih može zadati smrtonosan udarac oštećenom, tako da je svjesno htio takvu posledicu i postojala je svijest i volja da zajednički izvrše krivično djelo. Opisanim postupanjem, po ocjeni suda, optuženi je u svojim radnjama ostvario elemente krivičnog djela ubistvo u pokušaju, kao saizvršilac, iz čl. 143 u vezi čl. 20 st. 1 Krivičnog zakonika (Službeni list RCG 70/2003). </span>
</p>
<p>&nbsp;</p>
<p>
<span class="span2">Sud nije prihvatio pravnu kvalifikaciju iz optužbe da je u pitanju krivično djelo  teško ubistvo u pokušaju, kao saizvršilac, iz čl. 144 st. 1 tač. 1 u vezi čl. 20 st. 1 Krivičnog zakonika, koje je izvršeno na podmukao način, s obzirom da za postojanje takve pravne kvalifikacije, osim postojanja objektivnog momenta - da je optuženi postupao na prikriveni način u vrijeme i pod okolnostima kad žrtva ne očekuje napad, neophodno je i postojanje subjektivnog momenta, koji se odnosi na postupanje optuženog, kao izuzetno lukavo, prepredeno i dvolično, te postupanje koje se bazira na iskorišćavanju bespomoćnosti, bezazlenosti ili posebnog povjerenja žrtve. U konkretnom slučaju, sama činjenica da je optuženi čekao oštećenog u nekoj vrsti zasjede sa nepoznatim licem nije dovoljna da bi se predmetno krivično djelo pravno kvalifikovalo kao ubistvo na podmukao način. Ovo jer nije dokazano postojanje subjektivnog momenta, posebno kod okolnosti da je oštećeni još ranije imao sukob sa optuženim, tako da se ne može raditi o bilo kakvom iskorišćavanju istog, već, naprotiv, sam oštećeni je isticao tokom postupka da je zbog prijetnji od strane optuženog očekivao napad od istog. Takodje, nijesu ni dokazani navodi iz optužbe da je optuženi sa nepoznatim licem još od grada pratio oštećenog do prostorija Šumske uprave u B.P., jer isto nije potvrdio ni sam oštećeni, koji je u svom iskazu bio decidan da optuženog tog dana do momenta kritičnih dešavanja nije uopšte vidio u gradu. Činjenica da se ooptuženi krio ispod stepeništa do momenta nailaska oštećenog i da je u dogadjaju učestvovalo još jedno lice, ne ukazuje na postojanje kvalifikatorne okolnosti za krivično djelo u pitanju. </span>
</p>
<p>
<span class="span2"></span>
</p>
<p>
<span class="span2">Prilikom odmjeravanja kazne optuženom, cijenjene su okolnosti od uticaja na visinu iste, u skladu sa odredbama čl. 42 Kz-a, koja utiče da kazna bude veća ili manja (olakšavajuće i otežavajuće okolnosti) a naročito stepen krivice, pobude iz kojih je djelo </span><span class="span2">učinio, raniji život optuženog, njegove lične rilike, uz vodjenje računa da je učinocui predmetnolg krivičnog djela zayprijećena kazna zatvorom od 5 do 15 godina, pa je na strani optuženog od olakšavajućih okolnosti cijenio da se radi o licu relativno mladje životne dobi, porodičnom čovjeku, ocu četvoro maloljetno djece u obavezi izdržavanja i licu  koje  nije osudjivano. Isto je u pogledu podataka iz kaznene evidencije utvrdjeno kroz sadržinu Uvjerenja, broj 0203/4091 od 21.07.2014. godine, izdatog od strane Ministarstva pravde, pa s toga sud nije prihvatio sadržinu izvoda iz kaznene evidencije broj 245/12-13022 od 28.11.2012. godine, dostavljenog od strane UP PJ B.P., jer se radi o podacima koji su u medjuvremenu izmijenjeni, kao i nadležni organ za davanje istih. Otežavajućih okolnosti nije bilo. Navedene olakšavajuće okolnosti sud je cijenio kao osobito olakšavajuće okolnosti. S toga, sud je stanovišta da u konkretnom slučaju postoje uslovi, i s obzirom da je predmetno krivično djelo ostalo u pokušaju, da se primijene odredbe o ublažavanju kazne, te primjenom čl. 45 i 46 st. 1 tač.1 KZ, ublažio kaznu optuženom, pa mu  je izrekao kaznu zatvora u trajanju od 2 (dvije) godine, ublaženu po visini u odnosu na propisanu. Sud je uvjerenja da je izrečena kazna srazmjerna težini izvršenog krivičnog djela, stepenu krivično pravne odgovornosti  optuženog i nastupjeliom posledicama, sa kojom će se ostvariti posebna svrha kažnjavanja iz čl. 32 KZ, a u okviru opšte svrhe izricanja krivičnih sankcija predvidjene čl. 4 st. 2 KZ i uticati da optuženi ubuduće ne vrši ovakva ili slična krivična djela,odnosno ostvariće se svrha specijalne i generalne prevencije.</span>
</p>
<p>&nbsp;</p>
<p>
<span class="span2">Po čl. 51 st. 1 KZ, odlučeno je da se optuženom u izrečenu kaznu zatvora ima uračunati vrijeme provedeno u pritvoru od 06.02.2013. godine do 12.03.2013. godine.  </span>
</p>
<p>
<span class="span2"> </span>
</p>
<p>
<span class="span2">Shodno čl. 239 st. 2 Zkp-a, oštećeni B.M. je radi ostvarivanja imovinsko - pravnog zahtjeva upućen na parnični postupak.</span>
</p>
<p>&nbsp;</p>
<p>
<span class="span2">Optuženi K.K. je oglašen krivim pa ga je sud shodno čl. 229 st. 1 Zkp-a, obavezao da plati troškove krivičnog postupka u ukupnom iznosu od 1.908,00 €, koji se odnose na naknade na ime vještačenja isplaćene vještacima medicinske struke, dr. Č. D.  u iznosu od  190,00 €, dr. S.M. u iznosu od  45,00 € i dr. K</span><span class="span2">.</span><span class="span2"> G</span><span class="span2">.</span><span class="span2">  iznos od  77,00 €, kao i iznos od  176,00 €, po rješenju ovog suda K.br. 37/13-07 od 22.09. 2014 godine, na ime vještačenja Centru za krim. tehniku  iznos od  170,00 €, kao i  na ime naknade braniocu po službenoj dužnosti  adv.H. L.  iz B.P. u iznosu od 1.250,00 €.  </span>
</p>
<p>&nbsp;</p>
<p>
<span class="span2">Shodno čl. 226 st. 3 Zkp-a, optuženi je obavezan da na ime paušala plati iznos od 250,00 €, koji iznos je odredjen s obzirom na trajanje i složenost postupka i  kao i imovno stanje optueženog K..</span>
</p>
<p>&nbsp;</p>
<p>
<span class="span2">Sa iznijetih razloga a postupajući po primjedbama rješenja Apelacionog suda Crne Gore Kž.br.175/2014 od 29.12.2014 godine, odlučeno je kao u izreci presude, shodno čl. 374</span><span class="span3"> </span><span class="span2">Zkp-a.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">VIŠI  SUD  U  BIJELOM  POLJU</span>
</p>
<p style="text-align:center;">
<span class="span2">Dana, 02.04.2015. godine</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2">             </span><span class="span2">     Predsjednik vijeća - sudija</span>
</p>
<p>
<span class="span2">Rada Smolović, s.r.                    </span><span class="span2">      </span><span class="span2"></span><span class="span2">        </span><span class="span2">       </span><span class="span2">Šefkija Dješević, s.r. </span>
</p>
<p>&nbsp;</p>
<p>
<span class="span2"></span>
</p>
<p>
<span class="span2">PRAVNA  POUKA :</span>
</p>
<p>
<span class="span2">Protiv ove presude može se izjaviti žalba </span>
</p>
<p>
<span class="span2">Apelacionom sudu CG Podgorica, u</span>
</p>
<p>
<span class="span2">Roku od 15 dana od dana prijema a</span>
</p>
<p>
<span class="span2">preko ovog suda.</span>
</p>
<p>&nbsp;</p>
</div>
</div>


</body>
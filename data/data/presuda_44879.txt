<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>										K.br.198/10</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog O. P. iz P., zbog krivičnog djela nedozvoljeno držanje oružja i eksplozivnih materija iz čl. 403. st.1. KZ CG, po optužnom prelogu ODT Pljevlja Kt.br.92/10 od 09.08.2010. godine, nakon održanog glavnog i javnog pretresa u prisustvu zamjenika ODT-a i okrivljenog dana 22.10.2010. godine, donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">O. P.</span><span> JMBG .... od oca V. i majke S. rodjena P., rodjen .... godine u P. gdje i živi, ...., privatnik, suvlasnik tombole u H. "T." u P., oženjen, otac dvoje djece, pismen završio srednju ekonomsku turističku školu, vojsku služio 1985. godine u V. R. H., ne vodi se u  VE, srednjeg imovnog stanja, ranije ne osudjivan</span>
</p>
<p class="p1"></p>
<p class="p1"></p>
<p class="p2">
<span class="s1">K r i v   j e</span>
</p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	dana 22.12.2009. godine oko 17,00 časova u P. u svom PMV marke "VW pasat 35" reg.br. PV ...., u ladici pored suvozača, neovlašćeno nosio vatreno oružje - pištolj marke "Crvena zastava" kalibra 9 mm para, fabričkog broja 20005 i 7 komada metaka kalibra 9 mm, suprotno odredbi člana 11. Zakona o oružju ("Sl.list RCG", br. 49/04),</span>
</p>
<p class="p1">
<span>	čime je izvršio krivično djelo nedozvoljeno držanje oružja i eksplozivnih materija iz čl. 403. st.1. KZ CG,</span>
</p>
<p class="p1">
<span>	pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39, 42, 45. i 46. KZ CG te članova 199. i 202. ZKP CG </span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1">
<span>	Na novčanu kaznu u iznosu od 1.200,00 eura (hiljadudvesta eura) koju će okrivljeni platiti ovom sudu u roku od 6 mjeseci po pravnosnažnosti presude u šest jedankih mjesečnih rata.</span>
</p>
<p class="p1">
<span>	Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.</span>
</p>
<p class="p1">
<span>	Okrivljeni se obavezuje da na ime paušala plati ovom sudu iznos od 27,50 eura, a ovo sve u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p1">
<span>	Osnovno državno tužilaštvo iz Pljevalja optužnim predlogom Kt.br.02/10 od 09.08.2010. godine optužilo je okrivljenog O. P. iz P. zbog krivičnog djela nedozvoljeno držanje oružja i ekesplozivnih materija iz čl. 403. st.1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p class="p1">
<span>	U završnoj riječi zamjenik ODT-a je ostao pri podignutom optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p1">
<span>	Okrivljeni O. P. u svoju odbranu je istakao na glavnom pretresu da je dana 22.12.2009. godine oko 17,00 časova došao na posao u H. "T." gdje je zaposlen na tomboli čiji je vlasnik bila O. S. Kada je krenuo na posao u svoje vozilo marke "Pasat" reg.br. PV .... u ladicu ispred suvozača stavio je pištolj marke "Crvena zastava" kalibra 9 mm i 7 metaka i imao je namjeru da posle posla ide na selo kako bi pomenuti pištolj ostavio u porodičnoj kući u selu jer ima sina koji ima 16 godina pa se plašio da on neuzme pištolj i namjeravo je da taj pištolj ostavi u selu. Negdje oko 20,00 časova primijetio je da nema listića za tombolu pa je pozvao telefonom N. i obavijestio ga o tome, a N. je ubrzo došao na tombolu pa mu je okrivljeni dao ključeve od svog vozila i saobraćajnu dozvolu pa je N. rekao da će da ide u P.da kupi kartice za tombolu. Obzirom da je bila velika gužva okrivljeni je zaboravio da Nemanji kaže da se u ladici ispred suvozača u vozilu nalazi pištolj i 7 metaka, a inače da se toga sjetio nebi mu ni dao auto da ide u P. Nakon nekog vremena je pozivao N. obzirom da ga dugo nije bilo da se vraća iz P., ali se on nije javljao na telefon. Nešto kasnije N. majka S. ga je obavijestila telefonom da je Nemanja zaustavljen na graničnom prelazu i da je priveden u stanicu policije u P. Okrivljeni je odmah otišao u P. i u stanicu policije je odnio oružni list i dozvolu za pištolj i rekao da je pištolj njegov. Napomenuo je da se u gepeku vozila nalazile i 3 palice i to dvije dvene i jedna metalna, a takodje N. nije ni rekao da se u gepeku vozila nalaze i palice. Napomenuo je da ima oružni list za pištolj "Crvena zastava" 9 mm, a N. nije rekao da se pištolj nalazi u vozilu. Ističe da se nije sjetio ni tada da je u vozilu pištolj kada je pozvao N. da ga pita zašto se još ne vraća iz P. Tek kada mu je S. rekla da je priveden tada se sjetio da je u ladici vozila ostavio pištolj. Objasnio je da je ranije znao koliko je njemu poznato da je bilo dozvoljeno nošenje oružja ito onog oružja koje posjeduje oružni list, ali ističe da apsolutno nije znao da se promijenio zakon i da je zabranjeno nošenje oružja, a tu činjenicu nije saznao ni iz sredstava informisanja.</span>
</p>
<p class="p1">
<span>	U završnoj riječi je istakao da se osjeća krivim da priznaje krivicu da se kaje uzbog ovoga što je učinio, pa je svoju odgovornost ostavio sudu na slobodnu procjenu.</span>
</p>
<p class="p1">
<span>	U dokaznom postupku sud je saslušao svjedoka O. N., pročitao iskaz svjedoka A. M., pročitao službenu belešku MUP-a RS SGP Prijepolje br. 1570/09 od 22.12.2009. godine, pročitao potvrdu MUP PPU Prijepolje od 23.12.2009. godine o privremeno oduzetim predmetima od O. N. i pročitao izvještaj iz kaznene evidencije za okrivljenog izdat od strane UP PJ Pljevlja br. 03-245/10-10105/2 od 08.10.2010. godine.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza, a imajući u vidu i odbranu orkivljenog sud je nedvosmisleno utvrdio da je okrivljeni izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih izvedenih dokaza kao i na potpunom priznanju orkivljenog.</span>
</p>
<p class="p1">
<span>	Naime svjedok O. N. u svom iskazu je istakao da je negdje do kraja 2009. godine njegova majka S. držala tombolu u P. pa je on dana 22.12.2009. godine zajedno sa svojim drugom A. M. krenuo za P. kako bi nabavio kartice za tombolu. Krenuli su negdje izmedju 17-18 časova vozilom marke "Pasat" vlasništvo okrivljenog. Otišli su u P. kupili kartice vraćali se za P. da bi ih na graničnom prelaci "J." srbijanska policija kontrolisala pa im je on pokazao kartice za tombolu i rekao da nema više ništa u vozilu, medjutim, kontrolom vozila policija je ispred suvozačevog mjesta u ladici pronašla pištolj i 7 komada metaka, a u gepeku takodje pronašla 3 bezbol palice. Ističe da nije znao da se pištolj nalazi u ladici niti u gepeku palice, a istakao je policiji da je vozilo pozajmio od strica kako bi otišao u P. da kupi kartice za tombolu. Srbijanska policija ih jevratila u P. saslušala ih pa je došao i njegov stric - okrivljeni P. koji je donio dozvolu za pištolj koji je u policiji oduzet. Objasnio je da njemu okrivljeni nije rekao da se u vozilu nalazi pištolj niti bezbol palica, a on ga nije ni pitao da li se nešto nalazi u vozilu.</span>
</p>
<p class="p1">
<span>	Svjedok A. M. je takodje istakao da je svjedok O. N. njegov kum te da je kritičnog dana sa N. pošao za P. da kupe kartice za tombolu pošto Nemanjina majka drži Tombolu. Pošli su sa vozilom marke "Pasat" koje je N. pozajmio od svog strica. Kada su se vraćali za P. na graničnom prelazu "J." zaustavila ih je srbijanska policija vršila kontrolu, pa su tom prilikom u ladici ispred suvozača pronašli pištolj i 7 komada metaka, a u gepeku nekakve drvene motke - palice. Objasnio je da ni on ni N. nisu znali da se u vozilu nalazi pištolj niti metci kao ni drvene motke - palice. Privela ih je policija u stanicu u P. pa je došao i okrivljeni koji je donio oružni list za pištolj i kazao da je sve što se nalazi u vozilu njegovo. Ističe da tvrdi da ni on ni N. nisu znali da se oružje i palice nalaze u vozilu. N. mu je rekao da mu okrivljeni nije rekao da se u vozilu nalaze oružje i palice. </span>
</p>
<p class="p1"></p>
<p class="p1">
<span>	Sud je u cjelosti prihvatio iskaz ovih svjedoka smatrajući da su svjedoci objektivno svjedočili, a njihovo svjedočenje se u cjelosti poklapa sa odbranom okrivljenog.</span>
</p>
<p class="p1"></p>
<p class="p1">
<span>	Iz službene beleške MUP Srbije SGP Prijepolje br. 1570/09 od 22.12.2009. godine se zaključuje da je kritičnog dana srbijanska policija na graničnom prelazu "Jabuka" zaustvila i kontrolisala vozilo vlasništvo okrivljenog te da je u vozilu pronadjen jedan pištolj kao i 3 bezbol palice. Iz potvrde o oduzetim predmetima se zaključuje da je od svjedoka O. N. oduzet pištolj kao i 7 komada metaka kalibra 9 mm sa pripadajućim magacinom. </span>
</p>
<p class="p1"></p>
<p class="p1">
<span>	Iz izvještaja iz kaznene evidencije za okrivljenog se zaključuje da okrivljeni ranije nije osudjivan.</span>
</p>
<p class="p1"></p>
<p class="p1">
<span>	Kod ovakvog činjeničnog stanja sud je na osnovu svih izvedenih dokaza kao i na osnovu potpunog priznanja okrivljenog utvrdio da je okrivljeni izvršio krivično djelo koje mu se optužnim prelogom ODT-a stavlja na teret, a na način mjesto i vrijeme kako je to bliže opisano u izreci ove presude. Na ovakav zaključak sud je došao potpunim priznanjem okrivljenog i na osnovu izvedenih dokaza.</span>
</p>
<p class="p1"></p>
<p class="p1">
<span>	Prilikom odredvjivanja vrste kazne i odmjeravanja njene visine sud je u okviru opšte svrhe krivičnih sankcija cijenio i svrhu novčane kazne, pa je sud mišljenja da nije neophodno radikrivično pravne zaštite protiv okrivljenog izricati drugu vrstu kazne jer se opravdano može očekivati da će i novčana kazna dovoljno uticati na okrivljenog da više ne vrši krivična djela. Sud je prilikom odredjivanja vrste kazne mišljenja da je okrivljenom imalo mjesta ublažiti istu kaznu po vrsti pa mu je umjesto kazne zatvora izrekao novčanu kaznu u iznosu od 1.200,00 eura smatrajući da će se i sa ublaženom kaznom prema okrivljenom postići svrha kažnjavanja te da je izrečena krivična sankcija optuženom adekvatna i primjerena stepenu društvene opasnosti konkretno učinjenog djela samog učinioca kao i nastalim posledicama, te da ista predstavlja onu mjeru koja je neophodna da bi se prema okrivljenom ostvarila svrha kažnjavanja predvidjena u članu 32. KZ CG. Kao olakšavajuće okolnosti sud je okrivljenom uzeo u obzir da ranije nije osudjivan, da je priznao izvršenje krivičnog djela te da je izrazio kajanje.</span>
</p>
<p class="p1"></p>
<p class="p1">
<span>	U smislu člana 199. i 202. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti izno sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	Sa iznijetih razloga odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 22.10.2010. godine</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">Zapisničar,										S u d i j a,</span>
</p>
<p class="p1">
<span>Djondović Milenka									Branko Pejović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p class="p1">
<span>		          višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>4x u predmet</span>
</p>
<p class="p1"></p>
<p class="p1"></p>


</body>
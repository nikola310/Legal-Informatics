<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 390/12</span>
</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI  SUD U PODGORICI, po sudiji Đuković Goranu, uz učešće namještenika suda Maraš Ane kao zapisničara, u krivičnom predmetu protiv B. G. iz P., zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, postupajući po optužnom predlogu Osnovnog državnog tužilaštva Kt.br. 402/12 od 26.03.2012. godine, kojeg je zastupala savjetnica ODT Podgorica, J. J., nakon glavnog i javnog pretresa održanog 07.07.2013. godine u prisustvu zastupnice optužbe i branioca okrivljene po službenoj dužnosti advokata P. V. izrekao je i istog dana javno objavio, </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljena G. B. JMBG ..., rođena .... godine u B. P., sa prebivalištem u P., ul. P. L. bb., od oca B. i majke M. rođene G., završila srednju ugostitelsku školu, nezaposlena, neudata, lošeg imovnog stanja, neosuđivana, </span>
</p>
<p>
<span class="span1">Zato što je:</span>
</p>
<p>
<span class="span1">Dana 29.03.2011. godine oko 15,30 časova u P., u ulici S. M., ne pridržavajući se saobraćajnih propisa iz člana 119. st.3 ZOBS-a na putevima, ugrozila saobraćaj i dovela u opasnost život i tijelo ljudi, na način što se upravljajući vozilom marke „V. G.“ registarskih oznaka PG DN ..., prilikom nailaska na obilježeni pješaćki prelaz, na kome saobraćaj nije regulisan uređajima za davanje svjetlosnih saobraćajnih znakova, niti znacima policijskog službenika, istom nije približila smanjenom brzinom, tako da ne ugrožava pješake koji su stupili na pješački prelaz, niti je zaustavila svoje vozilo kako bi propustila pješaka – oštećenu K. Z., koja je prelazila kolovoz sa desne na lijevu stranu, gledano iz pravca kretanja okrivljene, usled čega je svojim vozilom udarila u oštećenu, koja je tom prilikom zadobila laku tjelesnu povredu u vidu istegnuća vratnog dijela kičmenog stuba, pri čemu je bila svjesna da ovakvom nepropisnom vožnjom može izazvati zabranjenu posledicu, ali je olako držala da do toga neće doći,</span>
</p>
<p>
<span class="span1">- čime je izvršila krivično djelo ugrožavanje javnog saobraćaja iz čl. 339 st.3 u vezi st.1 Krivičnog zakonika Crne Gore.</span>
</p>
<p>
<span class="span1">Pa sud okrivljenoj primjenom citiranih zakonskih propisa te čl.3, 4, 5, 13, 16, 32, 42, 52, 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku, i z r i č e,</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom joj utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljena u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljena da ovom sudu na ime troškova krivičnog postupka uplati novčani iznos od 264,00 Eur-a kao i 30 Eur-a na ime paušala u roku od 15 dana po pravosnažosti presude.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Kt.br. 402/12 od 26.03.2012. godine okrivljenoj B. G. stavljeno je na teret izvršenje krivičnog djela ugrožavanje javng saobraćaja iz čl.339.st.3 u vezi st.1 Krivičnog zakonika. Zastupnik optužbe je prije davanja završne riječi precizirala činjenični opis dispozitiva optužnog akta na način što je na kraju dodala „Pri čemu je bila svjesna da ovakvom nepropisnom vožnjom može izazvati zabranjenu posledicu ali je olako držala da do toga neće doći“. U završnoj riječi izjavila je da ostaje pri tako preciziranom optužnom predlogu i predložila sudu da okrivljenu oglasi krivom i osudi po zakonu. </span>
</p>
<p>
<span class="span1">Okrivljena je na glavnom pretresu 14.06.2012. godine u bitnom navela da je kritičnog dana upravljala svojim automobilom marke VW. G. reg. oznaka PG DN ..., kao i da se kretala u ul. S. M. desnom saobraćajnom trakom. Nadalje dolaskom ispred pješačkog prelaza vidjela je da na pješačkom prelazu nema nikoga, ni sa lijeve ni sa desne strane pa je nastavila dalje kretanje, i kada je došla na sredinu, odnosno pri kraju pješačkog prelaza, osjetila je udar u vrata suvozača. Dalje je navela da se zaustavila i vidjela ženu koju leži na asfaltnoj podlozi. Istakla je da je u jednom trenutku do povrijeđene žene došao jedan momak koji se obratio toj ženi sa riječima „Zašto mi to radiš“. Istakla je da je njen zaključak da je oštećena kritične prilike bježala od nekog. Takođe je istakla da je pozvala policiju koja je došla na lice mjesta, kao i da su povrijeđenu ženu ubacili u jedan džip koji je prolazio nakon čega ju je odvezao u Urgentni centar. Sud je donio rješenje da se neće saslušavati oštećena K. Z. jer sud nije mogao obezbijediti njeno prisustvo u dosadašnjem toku postupka, a činjenično stanje je dovoljno razriješeno sa donošenje odluke u ovoj pravnoj stvari.</span>
</p>
<p>
<span class="span1">Rješenjem vanraspravnog vijeća Kv.br.184/14 okrivljenoj je suđeno u odsustvu zato što je i pored preduzetih radnji nedostižna državnim organima, jer je sud iscrpio sve zakonom predviđene mjere za obzbjeđenje prisustva iste i nesmetano vođenje krivičnog postupka. </span>
</p>
<p>
<span class="span1">Branilac po lužbenoj dužnosti okrivljene prigovorio je nalazu i mišljenju vještaka saobraćajne struke Č. G. navodeći da nije utvrđeno mjesto kontakta.</span>
</p>
<p>
<span class="span1">Branilac po službenoj dužnosti u završnoj riječi izjavio je da imajući u vidu sve navedene dokaze izvedene tokom trajanja glavnog pretresa, iskaz optužene B. G., nalaz i mišljenje vještaka saobraćajne struke, kao i iskaz svjedoka oštećene K. Z. dat na Zapisniku o uviđaju saobraćajne nezgode Br. 1178/2011, od 29.03.2011. godine koji dokazi su izvedeni u toku dokaznog postupka pred postupajućim sudom, na pravno relevantan način se može utvrditi da optužena B. G., apsolutno nije izvršila krivično djelo ugrožavanje javnog saobraćaja iz čl.339 stav.3. u vezi stava 1 KZCG na način kako je to precizirano optužnicom Osnovnog Državnog tužioca, oznake Kt.br. 402/12, od 26.03.2012. godine.</span>
</p>
<p>
<span class="span1">Sud je u dokaznom postupku pročitao zapisnik o uviđaju UP PJ Podgorica broj 1178/2011 od 29.03.2011. godine i izvršio uvid u skicu lica mjesta, pročitao je Uvjerenje JZU KC CG na ime </span><span class="span1">K. Z. br 03/01-6576/1 od 06.06.2011. godine, pročitao je nalaz i mišljenje sudskog vještaka medicinske struke Š. M. Kri.br.11/730 od 18.06.2011. godine, pročitao je nalaz i mišljenje sudskog vještaka saobraćajne struke Č. G. Kri.br. 11/730 od 11.11.2011. godine, pročitao je izvod iz KE za okrivljenu B. G. izdat od UP B. P. 245/12-3496 od 11.11.2012. godine i na saglasan predlog zastupnika optužbe i branioca okrivljenog po službenoj dužnosti pročitao izjašnjenje sudskog vještaka saobraćajne struke Č. G. od 06.11.2012. godine.  </span>
</p>
<p>
<span class="span1">Iz zapisnika o uviđaju UP PJ Podgorica broj 1178/2011 od 29.03.2011. godine proizilazi da se dana 29.03.2011. godina u 15,30 časova dogodila saobraćajna nezgoda  u ulici S. M. naspram ugostiteljskog objekta „K.“. Navedena ulica je asfaltnog kolovoznog zastora, ravna, uzdužnom neisprekidanom linijom podijeljena na dvije kolovozne trake, a one na po dvije saobraćajne trake. Neposredno prije raskrsnice sa Bulevara S. P. C. desna kolovozna traka sa tri saobraćajne trake, gledano iz pravca  ul.... J. PMV zatekli su u desnoj saobraćajnoj traci desne kolovozne trake, prednjim dijelom okrenut u pravcu Bulevara S. P. C. posmatrano iz pravca ul.13 Jula. Pješak tj lice K. Z. nije zatečena na lice mjesto jer je ista transpotrovana u KBC – P.. Od materijalnih tragova zatekli su obris na prednjem desnom blatobranu. Dalje proizilazi da je u saobraćajnoj nesreći učestvovala B. Gorica vozač vozila marke „G.“ PG DN ... rođena .... godine i pješak K. Z., rođena 26.07.1971. godine.</span>
</p>
<p>
<span class="span1">Iz uvjerenja JZU KC CG na ime K. Z. br 03/01-6576/1 od 06.06.2011. godine proizilazi da je K. Z. rođena 19... godine dana 29.03.2011. godine u 15,45 časova i zavedena u protokol pod brojem 4285, kao i da je pri pregledu dežurni ljekar dr B., dr. K., dr. L., konstatovao Dystensio colli. Navedena potvrda potpisana je od direktora urgentnog centra dr. V. D..</span>
</p>
<p>
<span class="span1">Iz nalaza i mišljenja sudskog vještaka medicinske struke Š. M. Kri.br.11/730 od 18.06..2011. godine proizilazi da se iz zapisnika o uviđaju vidi da se dana 29.03.2011. godine oko 15,30 sati u P., u ul. S. M., odigrala saobraćajna nezgoda u kojoj je povrijeđena K. Z., kao pješak od strane putničkog motornog vozila. Dalje proizilazi da se iz Uvjerenja Urgentnog centra Kliničkog centra Crne Gore u P. vidi da je K. Z. pregledana dana 29.03.2011. godine, u 15,45 sati od strane dežurnih ljekara (dr. B., dr. K., dr. L.), a navedena je dijagnoza na latinskom jeziku koja u prevodu znači Istegnuće (napetost vrata). Dalje iz mišljenja proizilazi da je u predmetnoj nezgodi K. Z. zadobila istegnuće (napetost vrata)., kao i da je navedena povreda posledica dejstva tupog, teškog i zamahnutog mehaničkog oruđa. Nadalje navedena povreda predstavlja laku tjelesnu povredu, koju je K. Z., zadobila u predmetnoj saobraćajnoj nezgodi.</span>
</p>
<p>
<span class="span1">Iz nalaza i mišljenja sudskog vještaka saobraćajne struke Č. G. Kri.br. 11/730 od 11.11.2011. godine proizilazi da se predmetna saobraćajna nezgoda dogodila  29.03.2011. godine oko 15,30 časova u Ul. S. M. u P.. Dalje proizilazi da su u predmetnoj saobraćajnoj nezgodi učestvovali putnički automobil  marke „VW“ G. registarske oznake PG DN ... kojim je upravljala B. G. rođena .... godine i pješak K. Z. rođena .... godine. Dalje proizilazi da je automobil „G.“ kontaktirao je pješaka desnim dijelom. Nadalje u zapisniku o uviđaju i skici lica mjesta nije konstatovano postojanje bilo kakvih tragova na kolovozu. Dalje proizilazi da je mjesto kontakta bilo na pješačkom prelazu na desnoj saobraćajnoj traci desne kolovozne trake, posmatrano u smjeru kretanja „G.“, udaljeno za ne više od 0,5-0,7 m od desne ivice kolovoza, posmatrano za smjer kretanja „G.“. Na kolovozu nijesu konstatovani tragovi intezivnog kočenja, tako da na osnovu zaustavne pozicije vozila te povrede pješaka, proizilazi da brzina automobila u momentu sudara iznosi oko 30-35 km/h. Dalje proizilazi da je vozač „G.“ mogao da vidi momenat kada pješak stupa na kolovoz i počinje prelaženje desne kolovozne trake, </span><span class="span1">posmatrano za njegov smjer kretanja, ali sa posjedovanom brzinom nije imao mogućnosti izbjegavanja nezgode jer je vrijeme koje je potrebno da pješak dođe do mjesta kontakta od 0,67 kraće od vremena koje je potrebno da se vozilo „G.“ sa posjedovanom brzinom zaustavi. Dalje proizilazi da je vozač „G.“ vozio svoje vozilo brzinom od oko 30-35 km/h, dakle dozvoljenom za naseljeno mjesto. Nadalje analizom materijalnih podataka iz spisa utvrđeno je je mjesto sudara bilo u zoni desne saobraćajne kolovozne trake kojom se kretalo vozilo „G.“, kao i da se u tom dijelu nalazio pješak koga je automobil kontaktirao na oko 0,6 m od desne ivice desne kolovozne trake u momentu kada se automobil kretao vožnjom paralelno sa uzdužnom osom kolovoza a pješak je u trenutku sudara bio bočno svojom lijevom stranom tijela okrenut ka automobilu i prelazio kolovoz na pješačkom prelazu. Dalje iz nalaza i mišljenja proizilazi da je pješak prelazio kolovoz sa dene strane na lijevu stranu, posmatrano za smjer kretanja „G.“, u zoni pješačkog prelaza, brzinom od oko 3,2 km/h. Nadalje potrebno vrijeme za zaustavljanje „G.“ pri brzini od 32,5 km/h iznosi 2,5s, na putu od 15,85 m. Nadalje pješak je od stupanja na kolovznu traku kojom se kretao „G.“ do mjesta sudara prešao put od oko 0,6m za vrijeme od 0,67 s krećući se prosječno 0,89 m/s. Nadalje vozač „G.“ je mogao da vidi momenat kada pješak stupa na kolovoz i počinje prelaženje desne kolovozne trake, posmatrano za njegov smjer kretanja, ali sa posjedovanom brzinom nije imao mogućnost izbjegavanja nezgode.  Iz mišljenja proizilazi da je predmetna nezgoda nastupila kao posledica toga štoje vozač „G.“ morao voziti svoje vozilo sa većom pažnjom prilikom nailaska na pješaćki prelaz, i bio je u obavezi da svoje vozilo zaustavi ispred tako označenog prelaza i propusti pješake koji se kreću ili stupaju na isti. Nadalje vozač „G.“ je imao uslove da uoči pješaka koji ima namjeru da stupi na pješački prelaz, jer se radi o preglednoj raskrsnici, i mogao je da preduzme sve radnje bilo smanjenjem brzine, tj usporavanjem vozila, pa i po potrebi zaustavljanjem ispred pješačkog prelaza, a što u konkretnom slučaju nije preduzeo. Dalje proizilazi da je pješak morao pokloniti više pažnje na kretanje vozila kolovoznom trakom preko koje je imao namjeru da pređe, pa zastajanjem uz desnu ivicu kolovoza, smjera kretanja „G.“ imao je mogućnost izbjegavanja nezgode.</span>
</p>
<p>
<span class="span1">Iz izvoda iz KE za okrivljenu B. G. izdat od UP Bijelo Polje 245/12-3496 od 11.11.2012. godine proizilazi da lice B. G. ne prolazi kaznenu evidenciju te Područne jedinice. </span>
</p>
<p>
<span class="span1">Iz izjašnjenja sudskog vještaka saobraćajne struke Č. G. od 06.11.2012. godine proizilazi da vozač „G.“ na uočenu opasnost od sudara nije reagovao intezivnim kočenjem jer su na kolovozu izostali tragovi intezivnog kočenja ovog automobila. Dalje proizilazi da se saobraćajna nezgoda dogodila u dnevnim uslovima vožnje na pravom putu gdje vozač „G.“ sa veće udaljenosti imao mogućnosti primjećivanja pješaka koji se nalaze u zoni desne ivice kolovoza smjera kretanja „G.“. Dalje proizilazi da je pješak prelazio kolovoz sa desne strane na lijevu stranu posmatrano u smjeru kretanja „G.“. Nadalje tvrdnja vozača „G.“ da nije primijetio pješaka se ne može uzeti kao tačna po njegovom mišljenju, a to iz razloga jer se radi o dnevnim uslovima vožnje i većoj preglednosti. Dalje proizilazi da je činjenica da je pješak koji je prelazio kolovoz na obilježenom pješačkom prelazu morao pokloniti više pažnje na kretanje vozila koja nailaze kolovoznom trakom preko koje on mora preća kolovoz, iz kojih razloga je ostao pri svom nalazu i mišljenju od 11.11.2011. godine. </span>
</p>
<p>
<span class="span1">Ocjenom navoda optužbe i odbrane, provedenim dokazima na glavnom pretresu i na osnovu rezultata cjelokupnog postupka, sud je na nesumnjiv način utvrdio da je okrivljena G. B. izvršila krivično djelo koje joj se stavlja na teret, na način, mjesto i vrijeme kao u izreci presude, pa je </span><span class="span1">sud okrivljenu oglasio krivim i izrekao joj krivičnu sankciju kao u izreci presude sve iz sledećih razloga:</span>
</p>
<p>
<span class="span1">Okrivljena nije sporila da je upravljala vozilom marke „V. G.“ registarskih oznaka PG DN ..., dana 29.03.2011. godine oko 15,30 časova u P., u ulici S. M. kada se dogodila saobraćajna nezgoda, ali se iz njene odbrane da zaključiti da ne priznaje izvršenje krivičnog djela. Okrivljena je u svojoj odbrani u bitnom navela da je kritičnog dana  upravljala svojim automobilom marke VW. G. reg. oznaka PG DN ..., kao i da se kretala u ul. S. M. desnom saobraćajnom trakom. Nadalje dolaskom ispred pješačkog prelaza vidjevši da na pješačkom prelazu nema nikoga nastavila je dalje kretanje, i kada je došla na sredinu, odnosno pri kraju pješačkog prelaza, osjetila je udar u vrata suvozača. Dalje je navela da se zaustavila i vidjela ženu koja leži na asfaltnoj podlozi, kao i da je u jednom trenutku do povrijeđene žene došao jedan momak koji se obratio toj ženi sa riječima „Zašto mi to radiš“. Istakla je da je njen zaključak da je oštećena kritične prilike bježala od nekog. Prigovorila je nalazu vještaka saobraćajne struke Č. G. navodeći da kada je prolazila na pješačkom prelazu nije bilo nikoga te da je stala na pješački prelaz. Sud je iskaz okrivljene cijenio kao neistinit sa ciljem izbjegavanja krivice.  Iz zapisnika o uviđaju UP PJ Podgorica broj 1178/2011 od 29.03.2011. godine sud je utvrdio da se dana 29.03.2011. godina u 15,30 časova dogodila saobraćajna nezgoda  u ulici S. M. naspram ugostiteljskog objekta „K.“ u kojoj su učestvovale B. G. vozač vozila „G.“ PG DN ... rođena .... godine i pješak K. Z., rođena .... godine. Sud je dalje iz pomenutog zapisnika o uviđaju utvrdio da je ulica S. M. asfaltnog kolovoznog zastora, ravna, uzdužnom neisprekidanom linijom podijeljena na dvije kolovozne trake, a one na po dvije saobraćajne trake. Sud je iz pomenutog zapisnika dalje utvrdio da je u ulici S. M. vozilo „G.“ zatečeno u denoj saobraćajnoj traci desne kolovozne trake, prednjim dijelom okrenuto u pravcu Bulevara S. P. C. posmatrano iz pravca ul.13 Jula, kao i da pješak tj lice K. Z. nije zatečena na lice mjesto jer je ista transpotrovana u KBC – P.. Sud je iz pomenutog zapisnika o uviđaju utvrdio da je od materijalnih tragova nađen obris na prednjem desnom blatobranu. Sud je zapisnik o uviđaju UP PJ P. broj 1178/2011 od 29.03.2011. godine cijenio kao istinit i poklonio mu punu vjeru, a koji zapisnik je u korespodenciji sa nalazom i mišljenjem vještaka saobraćajne struke Č. G.. Iz nalaza i mišljenja vještaka saobraćajne struke Č. G. Kri.br. 11/730 od 11.11.2011. godine sud je utvrdio da je automobil „G.“ kontaktirao  pješaka desnim dijelom da je mjesto kontakta bilo na pješačkom prelazu na desnoj saobraćajnoj traci desne kolovozne trake, posmatrano u smjeru kretanja „G.“, udaljeno za ne više od 0,5-07 m od desne ivice kolovoza, posmatrano za smjer kretanja „G.“. Sud je dalje iz pomenutog nalaza vještaka saobraćajne struke utvrdio da na kolovozu nijesu konstatovani tragovi intezivnog kočenja, tako da na osnovu zaustavne pozicije vozila te povrede pješaka, proizilazi da brzina automobila u momentu sudara iznosila oko 30-35 km/h pri čemu je vozač „G.“ mogao da vidi momenat kada pješak stupa na kolovoz i počinje prelaženje desne kolovozne trake, posmatrano za njegov smjer kretanja, ali sa posjedovanom brzinom nije imao mogućnosti izbjegavanja nezgode jer je vrijeme koje je potrebno da pješak dođe do mjesta kontakta od 0,67 kraće od vremena koje je potrebno da se vozilo „G.“ sa posjedovanom brzinom zaustavi. Dalje sud je iz nalaza i mišljenja utvrdio da je vozač „G.“ imao uslove da uoči pješaka koji ima namjeru da stupi na pješački prelaz, jer se radi o preglednoj raskrsnici, kao da je mogao da preduzme sve radnje bilo smanjenjem brzine, tj usporavanjem vozila, pa i po potrebi zaustavljanjem ispred pješačkog prelaza, a što u konkretnom slučaju nije preduzeo. Sud je nalaz i mišljenja vještaka saobraćajne struke Č. G. Kri.br. 11/730 od 11.11.2011. godine cijenio kao istinit, objektivan i dat na pravilima struke pa mu je poklonio punu vjeru. Iz izjašnjenja sudskog vještaka </span><span class="span1">saobraćajne struke Č. G. od 06.11.2012. sud je utvrdio, da vozač „G.“ na uočenu opasnost od sudara nije reagovao intezivnim kočenjem jer su na kolovozu izostali tragovi intezivnog kočenja ovog automobila, kao i da se tvrdnja vozača „G.“ da nije primijetio pješaka ne može uzeti kao tačna iz razloga jer se radi o dnevnim uslovima vožnje i većoj preglednosti. Sud je iz pomenutog izjašnjenja utvrdio da je vještak ostao pri nalazu i mišljenju od sudskog vještaka saobraćajne struke Č. G. Kri.br. 11/730 od 11.11.2011. godine. Sud je izjašnjenje sudskog vještaka saobraćajne struke Č. G. od 06.11.2012. cijenio kao istinito i u korespodenciji sa nalazom i mišljenjem od 11.11.2011. godine, pa mu je sa tih razloga poklonio punu vjeru.</span>
</p>
<p>
<span class="span1">Iz uvjerenja JZU KC CG na ime K. Z. br 03/01-6576/1 od 06.06.2011. godine sud je utvrdio da je K. Z. rođena 1972 godine dana 29.03.2011. godine u 15,45 časova, da je zavedena u protokol pod brojem 4285, kao i da je pri pregledu dežurni ljekar dr B., dr. K., dr. L., konstatovao Dystensio colli. Uvjerenje JZU KC CG na ime K. Z. br 03/01-6576/1 od 06.06.2011. godine sud je cijenio kao istinito i objektivno.</span>
</p>
<p>
<span class="span1">Iz nalaza i mišljenja sudskog vještaka medicinske struke Š. M. Kri.br.11/730 od 18.06..2011. godine sud je utvrdio da se iz Uvjerenja Urgentnog centra Kliničkog centra Crne Gore u P. vidi da je K. Z. pregledana dana 29.03.2011. godine, u 15,45 sati od strane dežurnih ljekara (dr. B., dr. K., dr. L.), a navedena je dijagnoza na latinskom jeziku koja u prevodu znači Istegnuće (napetost vrata). Dalje sud je iz mišljenja vještaka medicinske struke Š. M. utvrdio da je u predmetnoj nezgodi K. Z. zadobila istegnuće (napetost vrata), koja povreda je posledica dejstva tupog, teškog i zamahnutog mehaničkog oruđa, kao i da navedena povreda predstavlja laku tjelesnu povredu, koju je K. Z., zadobila u predmetnoj saobraćajnoj nezgodi. Nalaz i mišljenje sudskog vještaka medicinske struke Š. M. sud je cijenio kao istinito i u korespodenciji sa uvjerenjem JZU KC CG na ime K. Z. br 03/01-6576/1 od 06.06.2011. godine. </span>
</p>
<p>
<span class="span1">Članom 119. ZOBS-a st.3 propisano je da ako na obilježenom pješačkom prelazu saobraćaj nije regulisan uređajima za davanje svjetlosnih saobraćajnih znakovima, niti znacima policijskog službenika, vozač je dužan da se takvom pješačkom prelazu približi smanjenom brzinom i da ne ugrožava pješake koji su već stupili ili stupaju na pješački prelaz, a po potrebi i zaustavi svoje vozilo da bi propustio pješake. Postupajujući na način kao u izreci presude, a suprotno ovdje citiranoj odredbi čl.119.st.3 Zakona o bezbjednosti saobraćaja na putevima, okrivljeni je ostvario kako objektivne tako i subjektivne elemente bića krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljena G. B. bila svjestna da nepropisnom vožnjom može prouzrokovati zabranjene posljedice, ali je olako držala da do toga neće doći ili da će to moći spriječiti na način što je dana 29.03.2011. godine oko 15,30 časova u P., u ulici S. M., ne pridržavajući se saobraćajnih propisa iz člana 119. st.3 ZOBS-a na putevima, upravljajući vozilom marke „V. G.“ registarskih oznaka PG DN ..., prilikom nailaska na obilježeni pješački prelaz, na kome saobraćaj nije regulisan uređajima za davanje svjetlosnih saobraćajnih znakova, niti znacima policijskog službenika, istom nije približila smanjenom brzinom, tako da ne ugrožava pješake koji su stupili na pješački prelaz, niti je zaustavila svoje vozilo kako bi propustila pješaka – oštećenu K. Z., koja je prelazila kolovoz sa desne na lijevu stranu, gledano iz pravca kretanja okrivljene, usled čega je svojim vozilom udarila u oštećenu, koja je tom prilikom zadobila laku tjelesnu povredu, čime je izvršila krivično djelo ugrožavanje javnog saobraćaja iz čl. 339 st.3 u vezi st.1 Krivičnog zakonika Crne Gore. Stoga shodno čl.16 Krivičnog zakonika sud zaključuje da se njegov </span><span class="span1">subjektivni element bića predmetnog krivičnog djela manifestuje kao svjesni nehat, iz razloga jer je bila svjestna da usljed nepridržavanja saobraćajnih propisa može ugroziti javni saobraćaj i dovesti u opasnost život i tijelo ljudi, ali je olako držala da do toga neće doći ili da će to moći spriječiti. </span>
</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude manja ili veća, pa je kao olakšavajuće okolnosti na strani okrivljenog cijenio, činjenicu da je lošeg imovnog stanja, njenu neosuđivanost što je sud utvrdio iz izvoda</span>
</p>
<p>
<span class="span1"> iz KE za okrivljenu B. G. izdatog od UP B. P. 245/12-3496 od 11.11.2012. godine, kao i doprinos oštećene pri nastanku krivičnog djela što je sud utvrdio iz nalaza i mišljenja od 11.11.2011. godine i izjašnjenja na glavnom pretresu od 06.11.2012. godine sudskog vještaka saobraćajne struke Č. G., dok otežavajućih okolnosti na strani okrivljene nije bilo.</span>
</p>
<p>
<span class="span1">Imajući u vidu navedene okolnosti sud je okrivljenoj izrekao uslovnu osudu primjenom  čl. 53 i čl. 54 Krivičnog zakonika, i istoj prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljena u roku od 1 (jedne) godine po pravosnažnosti presude ne izvrši novo krivično djelo. Sud je uvjerenja da radi krivičnopravne zaštite nije nužno da okrivljena utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istu da ubuduće ne vrši ovakva ili slična krivična djela, čime se ima ostvariti svrha uslovne osude iz čl.52 Krivičnog zakonika u okviru opšte svrhe propisivanja i izricanja krivičnih sankcija  iz čl.4 st.2 Krivičnog zakonika .</span>
</p>
<p>
<span class="span1">Sud je odluku o troškovima postupka temeljio na odredbi čl.229 Zakona o krivičnom postupku, pa je obavezao okrivljenu da na ime troškova krivičnog postupka uplati novčani iznos od 264,00 Eur-a, koji se odnose na ime nagrade vještaku medicinske struke iznos od 110,00 Eur-a i na ime nagrade vještaku saobraćajne struke iznos od 154,00 Eur-a. Na osnovu čl.226 Zakonika o krivičnom postupku, sud je u visini paušala od oko 30,00 Eur-a odmjerio shodno imovnom stanju okrivljenog, dužini trajanja i složenosti krivičnog postupka. Okrivljeni je obavezan da plati troškove i paušal u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Imajući u vidu navedeno, primjenom citiranih zakonskih propisa odlučeno je kao u izreci presude.</span>
</p>
<p style="text-align:center;">
<span class="span1">OSNOVNI  SUD  U  PODGORICI</span>
</p>
<p style="text-align:center;">
<span class="span1">Dana 07.07.2014. godine</span>
</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Đuković Goran s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku </span>
</p>
<p>
<span class="span1">Od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">-  ODT-u Podgorica</span>
</p>
<p>
<span class="span1">- braniocu okrivljene po službenoj dužnosti advokatu P. V.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
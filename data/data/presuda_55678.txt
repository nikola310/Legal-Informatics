<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-indent:0.5in;text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span class="s1"> </span>
</p>
<p class="p2">
<span class="s1">										</span><span>K.302/12/12</span>
</p>
<p class="p1">
<span>U IME CRNE GORE</span>
</p>
<p class="p2"></p>
<p class="p2">
<span>	Osnovni sud u Kotoru, po sudiji Momirki Marović, uz učešće zapisničara Ana-Marije Petković, u krivičnom predmetu protiv okrivljenog  P M zbog krivičnog djela ugrožavanja javnog saobraćaja iz čl. 339. st.3 u vezi st.1 Krivičnog zakonika, koji se vodi po optužnom predlogu ODT Kotor Kt. 320/12 od 01.08.2012. godine, nakon održanog glavnog i javnog pretresa dana 21.11.2012 godine u prisustvu savjetnika ODT Kotor Jelene Stanišić, branioca  okrivljenog adv. B Đ i oštećeng  P A, istog dana je donio sledeću                    </span>
</p>
<p class="p2"></p>
<p class="p1">
<span>PRESUDU</span>
</p>
<p class="p2"></p>
<p class="p2">
<span>	Okrivljeni  P M oca M i majke LJ, rođene R, rođen    godine u U P, stalno nastanjen u V B L, UK, B TW8-OBY, apartman 3.3 T M, sa boravištem u  Kotoru, Zlatne Njive bb, kuća N Ć, državljanin V B, radnik, oženjen, otac dvoje djece, sa završenom  VSS, pismenog, lošeg imovnog stanja, protiv koga se ne vodi postupak za drugo krivično djelo.</span>
</p>
<p class="p1">
<span>Kriv je</span>
</p>
<p class="p2">
<span> </span>
</p>
<p class="p2"></p>
<p class="p2">
<span>	Što je dana 19.06.2012 godine, oko 18,40 časova na magistralnom putu R - K u mjestu B, upravljajući putničkim motornim vozilom marke "T R 4", reg. ozn. L-235FEL, sopstveno vlasništvo, suprotno odredbi čl. 36. st. 2. Zakona o bezbjednosti saobraćaja na putevima, iz nehata ugrozio saobraćaj  i doveo u opasnost život oštećenog P A iz K, na način što je radnju skretanja u lijevo na raskrsnici u pravcu T otpočeo a da nije propustio vozilo koje je dolazeći iz suprotnog smjera na raskrsnici zadržavalo pravac svog kretanja i to motocikl marke "KTM" reg. ozn. KO AH  , vlasništvo oštećenog P A, kojim je oštećeni P upravljao iz pravca K ka R zadržavajući svoj pravac kretanja, a kojom radnjom je okrivljeni ušao u putanju kretanja oštećenog, te je medju njihovim vozilima došlo do kontakta, uslijed kojeg je vozilo P oboreno, a isti je te prilike zadobio lake tjelesne povrede u vidu trakaste oguljotine kože u predjelu grudnog koša promjera 20x3 cm, oguljotine kože u predjelu lijeve polovine prednjeg trbušnog zida promjera 7x5 cm, obuljotinu kože u predjelu prednje strane desne natkoljenice u gornjoj trećini promjera 5x1 cm, oguljotine kože u predjelu prednje strane lijeve natkoljenice u srednjoj trećini promjera 4x3 cm, nagnječnorazdernu ranu u predjelu desnog koljena promjera 3x2 cm, nagnječno-razdernu ranu u predjelu gornje strane drugog prsta desnog stopala, nagnječno-razdernu ranu u predjelu gornje strane trećeg prsta  desnog stopala, nagnječno-razdernu ranu u predjelu gornje strane četvrtog prsta desnog stopala i krvni podliv kože u predjelu zadnje strane lijeve potkoljenice promjera 2x2 cm, dok je na vozilu pričinjena materijalna šteta. </span>
</p>
<p class="p2"></p>
<p class="p2">
<span>	-  čime je učinio krivično djelo ugrožavanja javnog saobraćaja iz člana 339. stav 3. u vezi stava 1. KZ</span>
</p>
<p class="p2"></p>
<p class="p3">
<span> -pa mu sud na osnovu naprijed navedene krivično pravne odredbe te odredbi čl. 3, 5, 8, 13, 16, 36, 42, 52, 53 i 54 KZ-a i čl. 368 i 374 ZKP-a izriče</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom utvrđuje kaznu zatvora u trajanju od trideset dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p2"></p>
<p class="p3">
<span>Dužan je okrivljeni na ime sudskog paušala uplatiti iznos od 50 eura, i na ime troškova krivičnog postupka iznos od 209 eura, na žiro račun ovog suda broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 302/12/12.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p2"></p>
<p class="p2">
<span>	ODT Kotor aktom Kt.br. 320/12 od 01.08.2012 godine optužilo je P M zbog krivičnog djela ugrožavanja javnog saobraćaja iz čl. 339 st.3 u vezi st. 1 Krivičnog zakonika.</span>
</p>
<p class="p2">
<span>	</span>
</p>
<p class="p2">
<span>	U svojoj odbrani okrivljeni P M datoj na zapisnIk pred ODT Kotor od 22.06.2012. godine je izjavio da se kritične prilike negdje oko 18,00 časova kretao svojim vozilom od D  i dolaskom u blizini Kamelije prestrojio se u srednju traku sa namjerom da skrene ka T, da je u vozilu bio sam, dao lijevi žmigavac, zaustavio vozilo, osmotrio saobraćajnu situaciju i u tom trenutku procjenio da može da bezbjedno obavi radnju skretanja ulijevo, kao i da je istu i otpočeo. Dalje je izjavio  da je u trenutku kada je njegovo vozilo prednjim djelom već skoro bilo na pješačkom  prelazu, osjetio je udarac u vozilo i onda konstatovao da je došlo do kontakta istog sa motociklom, po izlasku iz vozila motociklista je već ustao sa tla,a vozilo kojim je motociklista upravljao udarilo je u desni dio njegovog vozila i to prednji dio. Istakao je da je po saobraćajnoj nezgodi bio u posjeti kod oštećenog, interesovao se za njegovo zdravlje i išao sa istim ljekaru i ostao u kontaktu sa njim. Pojasnio je da se kritične prilike kretao malom brzinom s obzirom da je njegovo vozilo neposredno prije radnje otpočinjanja skretanja ulijevo bilo zaustavljeno, a motociklistu nije vidio do trenutka kada je udaro u njegovo vozilo, kao i da u ovoj saobraćajnoj nezgodi on nije zadobio tjelesne povrede.</span>
</p>
<p class="p2"></p>
<p class="p2">
<span>	Na glavnom pretresu održanom dana 03.10.2012. godine okrivljeni je dodao da je kritične prilike preduzeo sve radnje prema saobraćajnim pravilima i to radnju prestrojavanja, dao žmigavac za skretanje u lijevo, zaustavio se i kada je vidio da može bezbjedno da izvrši radnju skretanja u lijevo, tada je istu i preduzeo. Prigovorio je zapisniku o uviđaju Uprave policije ispostave Kotor, jer  je OPS u istom naveo da je on napravio grešku u radnji skretanja u lijevo što nikako ne može ovlašćeni policijski službenik da napiše u samom zapisniku, da bi nakon toga i vještak saobraćajne struke isto to ponovio u nalazu iz čega bi proizilazio da je on odmah okrivljen za ovaj slučaj. Objasnio je da u momentu kada je preduzimao radnju skretanja u lijevo, uopšte nije vidio motociklistu odnosno isti nije bio u njegovom vidnom polju, jer ne bi preduzeo radnju skretanja u lijevo dok ga ne propusti, a pretpostavlja da je bio zaklonjen drugim vozilom. Istakao je da kada je preduzeo radnju skretanja u lijevo da je prvo stao, prestrojivši se i u tom momentu je vidio na udaljenosti od sigurno 20 metara od pješaćkog prelaza kako iz suprotnog pravca nailazi jedno vozilo koje se kretalo sporo i da je upravo zato što se to vozilo kretalo sporo, preduzeo radnju skretanja u lijevo, jer je smatrao da ima dovoljno prostora i vremena da tu radnju bezbjedno izvrši u odnosu na to vozilo.</span>
</p>
<p class="p2"></p>
<p class="p2">
<span>             Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze i to: saslušao oštećenog P A, kao i vještaka saobraćajne struke Đ V, te na saglasnost stranaka čitase nalaz i mišljenje vještaka medicinske struke Dr. K N od 28.06.2012. godine, izvršio uvid u u zapisnik o uviđaju saobraćajne nezgode broj 165/12 UP I Kotor, izvršio uvid u skicu lica mjesta, izvršio uvid u zapisni o ispitivanju vozača da li ima alkohola u organizmu na ime M P P A u IP Kotor od 19.06.2012. godine ( dva zapisnika ) i izvršio uvid u izvještaj ljekara jedinice za hitnu pomoć u Kotoru na ime P A od 19.06.2012. godine.</span>
</p>
<p class="p2">
<span>	Sud je odio predlog okrivljenog da se u dopuni dokaznog postupka novi vještak saobraćajne struke angažuje radi davanja nalazi i mišljenja na okolnosti saobraćajne situacije u konkretnoj raskrsnici gledano iz pravca kretanja motocikliste i postojanja zaustavne linije, jer je sud smatrao da je činjenično stanje dovoljno rasvijetljeno, te da se na navedene okolnosti detaljno izjasnio već angažovani vještak saobraćajne struke, te da bi prednje vodilo ka odugovlačenju postupka i uvećanju troškova.</span>
</p>
<p class="p2"></p>
<p class="p2">
<span>	 Oštećeni-svjedok P A je na zapisnik pred ODT Kotor dana 22.06.2012. godine izjavio da se ne pridružuje krivičnom gonjenju, a da postavlja imovinsko pravni zahtijev, a da se kritične prilike kretao iza nekog vozila iz pravca Starog grada ka D motociklom brzinom ne većom od 40 km/h, a dolaskom na kritično mjesto odnosno neposredno pred raskrsnicu kojom se skreće za T, vozilo koje je išlo ispred njega je skrenulo desno i tada je vidio da vozilo koje je nailazilo iz suprotnog pravca skreće ulijevo odnosno presjeca mu put. Vozilo je bilo "T R  4" i s obzirom da je isto konstatovao na veoma maloj udaljenosti, odnosno da je ovo vozilo radnju  skretanja ulijevo započelo kada je bio u neposrednoj blizini to nije mogao izbjeći kontakt sa ovim vozilom iako je preduzeo radnju kočenja prije samog kontakta.  Dao je zvučni signal vozilu koje je skretalo ulijevo, međutim vozač istog ga nije konstatovao, ili možda jeste jer je u trenutu zastao, a onda samo nastavio kretanje pa je došlo do kontakta među vozilima, njegovog pada sa motocikla i povređivanja. Objasnio je da kada je prvi put vidio vozilo "R 4" bio je na samo nekih dva metra udaljenosti od samog skretanja za T i isto je tada stajalo u traci za prestrojavanje i odmah nakon toga otpočelo radnju skretanja ulijevo pa ga oštećeni s obzirom na međusobnu udaljenost nije mogao izbjeći iako je to pokušavao, a okrivljeni se interesovao za njegovo zdravlje.</span>
</p>
<p class="p2">
<span>	Na glavnom pretresu održanom dana 03.10.2012. godine oštećeni P je dodao da se kretao dva - dva ipo metra iza vozila koje je išlo ispred njega, i da je ovo vozilo prije nego što je preduzelo radnju skretanja u desno davalo pokazivač pravac, kao i da se kretao sredinom sredinom kolovozne trake. Pojasnio je da kritične prilike kada je vidio da vozilo koje se kretalo ispred njega skreće u desno nije pokušavao isto da zaobiđe lijevo, svojom kolovoznom trakaom jer za to nije bilo  potrebe, a nije imao potrebe ni da posebno koči, obzirom da se kretao brzinom od oko 40 km/h, već je normalno nastavio da skreće kroz raskrsnicu. Dodao je da tek nakon što je vozilo koje je bilo ispred skrenulo u desno, on vidio čitavu raskrsnicu a moguće je da je prije nego što je ovo vozilo skrenulo u desno on vidio vozilo prestrojenoza skretanje u lijevo iz suprotnog pravca ali mu to nije bilo interesantno da bi posebno zapamtio i navodi da se kontakt desio na istom mjestu kako je to prikazanao skicom lica mjesta, a okrivljeni se interesovao za njegovo zdravlje i sada su u dobrim odnosima.</span>
</p>
<p class="p2"></p>
<p class="p2">
<span>	Uvidom u zapisnik o uviđaju soabraćajne nezgode broj 165/12 UP I Kotor, utvrđeno je da se saobraćajna nezgoda  desila dana 19.06.2012. godine oko 18:40 časova na magistralnom putu K - D u mjestu Urc tačnije raskrsnica puteva K - D - T, u kojoj su učestvovali  P M koji je upravljao  vozilom reg. ozn. L235FEL i P A koji je upravljao motociklom reg. ozn.  .</span>
</p>
<p class="p2"></p>
<p class="p2">
<span>	Uvidom u skicu lica mjesta je utvrđen polaožaj vozila "Tojota Rav 4" reg. ozn.   nakon nezgode, položaj motocikla "KTM" reg. ozn. KO -AH-   kao i mjesto kontakta, te fiksna tačka.</span>
</p>
<p class="p2"></p>
<p class="p2">
<span>	Iz zapisnika o ispitivanju vozača da li ima alkohola u organizmu na ime P M  i P A  UP I Kotor od 19.06.2012. godine (dva zapisnika) utvrđeno je kritične prilike imenovani nisu imali alkohola u organizmu.</span>
</p>
<p class="p2"></p>
<p class="p2">
<span>	Uvidom u izvještaj ljekara jedinice za Hitnu pomoć u Kotoru na ime P A od 19.06.2012. godine utvrđeno je da se oštećeni P istog dana javio u ovu zdravstvenu ustanovu kojom prilikom su konstatovane brojne povrede i dijagnoza.</span>
</p>
<p class="p2"></p>
<p class="p2">
<span>	Na osnovu nalaza i mišljenja vještaka medicinske struke Dr.  K Nod 28.06.2012. godine utvrđeno je da je oštećeni P A kritične prilike zadobio sledeće povrede: trakastu oguljotinu kože u predjelu grudnog koša promjera 20x3 cm, oguljotinu kože u predjelu lijeve polovine prednjeg trbušnog zida promjera 7x5 cm, oguljotina kože u predjelu prednje strane desne natkoljenice u gornjoj trećini promjera 9,5x1 cm, oguljotinu kože u predjelu prednje strane lijeve natkoljenice u gornjoj trećini promjera 5x1 cm, oguljotinu kože u predjelu prednje strane lijeve natkoljenice u srednjoj trećini promjera 4x3 cm, nagnječno - razdernu ranu u predjelu desnog koljena promjera 3x2 cm, nagnječno - razdernu ranu u predjelu gornje strane drugog prsta desnog stopala, nagnječno - razdernu ranu u predjelu gornje strane trećeg prsta desnog stopala, nagnječno - razdernu ranu u predjelu gornje strane četvrtog prsta desnog stopala i krvni podliv kože u predjelu zadnje strane lijeve potkoljenice promjera 2x2 cm. Takođe je utvrđeno da navedene povrede predstavljaju u vrijeme nanošenja kako pojedinačno tako i u svom ukupnom djelovanju laku tjelesnu povredu, kao i da su nagnječno - razderna rana u predjelu desnog koljena, nagnječno - razderna rana u predjelu gornje strane drugog prsta desnog stopala, nagnječno - razdernu rana u predjelu gornje strane trećeg prsta desnog stopala i nagnječno - razdernu ranu u predjelu gornje strane četvrtog prsta desnog stopala nastale usled kontakta oštećenog P A sa predmetnim putničkim motornim vozilom, dok su ostale povrede koje je isti zadobio nastale usled njegovog pada i kontakta sa podlogom.</span>
</p>
<p class="p2"></p>
<p class="p2">
<span>	Na osnovu nalaza i mišljenja vještaka saobraćajne struke Đ V od 23.07.2012. godine kojom je prikazana vremensko prostorna analiza toka saobraćajne nezgode, utvrđeno je da je saobrađajna nezgoda nastala na način što je vožač vozila "Toyota Rav 4" , ......., prije skretanja ulijevo, nije propustio motocikl koji se kretao iz suprotnog smjera, a kroz raskrsnicu zadržavao pravac, što je bio obavezan da učini, jer je motociklista imao prioritet u prolazu. Ovakav način upravljanja vozilom posledica je greške u upravljanju u djelu nepoštovanja propisa koji obavezuju vozača da prilikom skretanja ulijevo mora propustit sve učesnike u saobraćaju koji se kreću iz suprotnog smjera a kroz raskrsnicu zadržavaju pravac, pa predstavlja osnovni i jedini uzrok nastanka nezgode. Vozač motocikla "KTM" KO AH  ,,,,,,,, svojim postupkom nije uticao na nastanak nezgode, jer mu je vozilo iz suprotnog smjera koje je skretalo lijevo, ušlo u putanju kretanja, kada motociklista nije imao vremensko - prostornih uslova da izbjegne kontakt.</span>
</p>
<p class="p2"></p>
<p class="p2">
<span>	Vještak saobraćajne struke Đ V prilikom saslušnja na glavnom pretresu dana 16.11.2012. godine je izjavio u svemu kao u pisanom nalazu i mišljenu od 23.07.2012. godine, a koji je dao na osnovu uvidjajne dokumentacije, da je čitao izjavu motocikliste sa zapisnika pred ODT Kotor i da je to posebno naveo, odnosno citirao, a da ta izjava oštećenog ne predstavlja analitički osnov za izradu nalaza i mišljenja već da je isti dao na osnovu uviđajne dokumentacije. Takođe je pojasnio da obzirom da su vozila bila u susjednoj vožnji i u odnosu na brzinu kretanja istih, stanje puta i stanje raskrsnice, oba vozila su bila jedan drugom u vidnom polju, to jest bili su u mogućnosti da se međusobno uoče. Objasnio je da je jedno od osnovnih pravila u cilju bezbjednog odvijanja saobraćaja na raskrsnici glasi:"vozač koji sa vozilom na raskrsnici ima namjeru da skrene lijevo dužan je prije izvršenja navedene radnje da se zaustavi i propusti vozilo koje mu nalazi iz suprotnog smjera a kroz raskrsnicu zadržava pravac". Izjavio je da debela poprečna linija koja je izvučena prije pješačkog prelaza isključivo na desnoj kolovoznoj traci iz oba smjera, a koja se zove zaustavna linija dio je horizontalne signalizacije na kojoj se vozač mora zaustaviti u slučaju da postoji  opasnost od nailaska pješaka ili drugih vozila koja ometaju odvijanje saobraćaja. Bilo gdje da se nalazi ova debel poprečna linija ona bi trebala da bude praćena znakom izričitih naredbi, i to znakom stop ili nailazak na put sa pravom prolaza, i samo u tom slučaju vozač pri nailasku na horizontalnu signalizaciju koja je praćena odgovarajućim znacima dužan je da se zaustavi, s obzirom da u konkretnom slučaju u uviđajnoj dokumentaciji ne postoji vertikalna signalizacija iz grupe znakova izričitih naredbi, vozač nije obavezan da se zaustavi a nije bilo ni pješka da to uradio pa nije bilo smetnje za savladavanje raskrsnice u njegovom smjeru kretanja. Vještak je naveo da s obzirom na mjesto kontakta, evidentirana oštećenja na vozilu i motociklu i zaustavljeni položaj i vozila i motocikla, da je vozilo kojim je upravljao okrivljeni neposredno prije kontakta bilo u pokretu i to veoma maloj brzini od 1.39 m u sekundiili oko 5 km na čas. Istakao je da po njegovom mišljenju brzina kretanja vozila nije u bilo kakvoj uzročnoj vezi sa nastalom  nezgodom već je u pitanju nepoštovanje saobraćajnih pravila i propisa koje vozač mora poštovati pri skretanju u lujevo, kao i da se brzina motocikliste ne može smatrati neprilagođenom jer je znatno manja od ograničene i sa istom ne bi mogao da izbjegne nezgodu, a sve i da se kretao i brzinom 50 km na čas.</span>
</p>
<p class="p2"></p>
<p class="p2">
<span>	Cijeneći sve provedene dokaze kako pojedinačno tako i u ukupnoj povezanosti kao i odnosu na odbranu okrivljenog sud je utvrdio činjenično stanje bliže navedeno u izreci presude.</span>
</p>
<p class="p2">
<span>            </span>
</p>
<p class="p2">
<span>	Okrivljeni je  potvrdio da je učestvovao u saobraćajnoj nezgodi. Okrivljeni je u  svojoj odbrani pojasnio da se kritične prilike kretao svojim vozilom od D i da se dolaskom u blizini K prestrojio na srednju traku sa namjerom da skrene ka T. U vozilu je bio sam, dao je lijevi žmigavac, zaustavio je vozilo, osmotrio saobraćajnu  situaciju i kako je procjenio da može bezbjedno da obavi radnju skretanja ulijevo, istu je i otpočeo. U trenutku kada je vozilo prednjim djelom već skoro bilo na pješačkom prelazu, osjetio je udarac u vozilo i onda konstatovao da je došlo do kontakta istog sa motociklistom.  </span>
</p>
<p class="p2">
<span>	Činjenično stanje bliže navedeno u izreci presude utvrđeno je prije svega na osnovu nalaza i mišljenja vještaka saobraćajne struke Đ V koji je naveo je da je opasna situacija pretvorena u saobrađajnu nezgodu iz razloga što je način upravljanja vozilom od strane vozača vozilom "Toyota Rav 4" ,   posledica greške u upravljanju u djelu nepoštovanja propisa koji obavezuju vozača da prilikom skretanja ulijevo mora propustiti sve učesnike u saobraćaju koji se kreću iz suprotnog smjera a kroz raskrsnicu zadržavaju pravac, a što predstavlja osnovni i jedini uzrok nastanka nezgode, a koji nalaz je sud prihvatio. Na  osnovu nalaza i mišljenja je utvrđeno da vozač motocikla "KTM", KO AH  , svojim postupkom nije uticao na nastanak nezgode, jer mu je vozilo iz suprotnog smjerakoje je skretalo lijevo, ušlo u putanju kretanja, kada motociklista nije imao vremensko - prostornih uslova da izbjegne kontakt. Vještak saobraćajne struke je na glavnom pretresu održanom dana 16.11.2012. godine ostao pri svom nalazu i mišljenju koji je dao na osnovu uviđajne dokumentacije i pojanio je da s obzirom da su vozila bila u susjednoj vožnji i u odnosu na brzinu kretanja istih, stanje puta i stanje raskrsnice oba vozila su bila jedna drugom u vidnom polju to jest bili su u mogućnosti da se međusobno uoče. Takođe vještak je objasnio situaciju gledano iz pravca  gledanja motocikliste i postojanja zaustavne linije a koju nije pratio znak stop, isti je naveo da zaustavna linija dio horizontalne signalizacije i da bi gdje god da se nalazi trebala da bude praćena znakom izričitih naredbi, znakom stop ili nailazak na put sa pravom prolaza, i samo u tom slučaju vozač bi bio dužan da se zaustavi, a  kako u konkretnom slučaju horizontalna signalizacija niije bila praćena odgovarajućim znakom izričitih naredbi, vozač motocikla nije bio obavezan da se zaustavi. Istakao je da brzina kretanja vozila nije u bilo kakvoj uzročnoj vezi sa nastalom nezgodom već da je u pitanju nepoštovanje saobraćajnih pravila i propisa koje vozač mora poštovati pri skretanju u lijevo. Da je oštećeni u saobraćajnoj nezgodi zadobio povrede potvrđeno je izvještajem ljekara Hitne pomoći u K. Težina zadobijenih povreda utvrđena je nalazom i mišljenjem vještaka medicinske struke   dr.  K N, na osnovu kojeg je utvrđeno da je oštećeni P zadobio lake tjelesne povrede, bliže navedene u izreci.</span>
</p>
<p class="p2"></p>
<p class="p2">
<span>	Odbranu okrivljenog u djelu u kojoj navodi da nije vidio motociklistu kao i da je preduzeo sve potrebne radnje prije nego što je preduzeo radnju skretanja ulijevo, sud nije prihvatio budući da je ista usmjena na izbjegavanje krivice kao i da je opovrgnuta nalazom i mišljenjem vještaka saobraćajne iz koga je utvrđeno da budući da su vozila bila u susjednoj vožnji vožnji i u odnosu na brzinu kretanja istih, stanje puta i stanje raskrsnice, oba vozila su bila jedan drugom u vidnom polju, to jest bili su u mogućnosti da se međusobno uoče, kao i da je jedini i osnovni razlog nastanka saobraćajne nezgode nepoštovanje saobaraćajnih propisa od strane okrivljenog, kojima je propisano da je vozač vozila koji skreće ulijevo na raskrsnici mora propustiti sva vozila koja dolaze iz suprotnog smjera zadržavaju pravac, a koji nalaz i mišljenje vještaka saobraćajne struke sud je prihvati budući da je isti dan po pravilima struke. </span>
</p>
<p class="p2"></p>
<p class="p2">
<span>	Naime, odredbom člana 36. stav 2. Zakona o bezbjednosti saobraćaja na putevima, propisano da vozač vozila koji na raskrsnici skreće ulijevo dužan je da propusti vozilo koje dolazeći iz suprotnog smjera na raskrsnici zadržava pravac svog kretanja ili skreće udesno, osim ako postavljenim saobraćajnim znakom nije drukčije određeno, dakle sud nalazi da je okrivljeni postupao suprotno navedenoj odredbi, koja je za uzrok imala nastanak saobraćajne nezgode, kao i posledicu i to povređivanje oštećenog.</span>
</p>
<p class="p2"></p>
<p class="p2">
<span>	  </span>
</p>
<p class="p2">
<span>	Opisanu radnju okrivljeni je izvršio iz nehata, jer je bio svjestan da navedenim postupanjem u saobraćaju može izazvati nezgodu, ali je olako držao da do toga neće doći ili da će je moći spriječiti, to jest u ovom slučaju da će izbeći izvršenje predmetnog krivičnog djela, da će radnju skretanja vozila ulijevo moći izvršiti bezbjedno, po druge učesnike u saobraćaju, međutim do sabraćajne nezgode je došlo.</span>
</p>
<p class="p2">
<span>              </span>
</p>
<p class="p2">
<span>	U radnji okrivljenog stekla su se sva bitna obilježja bića krivičnog djela ugrožavanja javnog saobraćaja iz čl. 339 stav 3. u vezi stava 1 Krivičnog zakonika, pa je za isto oglašen krivim.</span>
</p>
<p class="p2">
<span>	</span>
</p>
<p class="p2">
<span>	Prilikom odluke o vrsti i visini krivične sankcije koju okr.  P M treba izreći sud je pošao od toga da je za ovo krivično djelo u Krivičnom zakoniku propisana novčana ili kazna zatvora do jedne godine. U smislu čl. 42. KZ-a sud na strani okrivljenog, kao olakšavajuće okolnosti cijenio njegovu porodičnost i to što je otac dvoje djece i da se oštećeni nije pridružio krivičnom gonjenju, Otežavajućih okolnosti nije bilo. Imajući u vidu naprijed navedeno sud je našao da će se upozorenjem uz prijetnju kaznom dovoljno uticati na okrivljenog da ubuduće ne vrši krivična djela, pa mu je izrekao uslovnu osudu kojom je utvrdio kaznu zatvora u trajanju od trideset dana i istovremeno odredio da se kazna neće izvršiti ukoliko okrivljeni za vrijeme od godinu dana od dana pravosnažnosti presude ne učini novo krivično djelo. </span>
</p>
<p class="p2">
<span>	</span>
</p>
<p class="p2">
<span>	Shodno naprijed navedenom te primjenom odredbi čl. 3, 5, 8, 13, 16, 36, 42, 52, 53. i 54.  Krivičnog zakonika i čl. 368 i 374 ZKP-a, odlučeno je kao u izreci odluke.</span>
</p>
<p class="p2">
<span>	</span>
</p>
<p class="p2">
<span>	Sud je okrivljenog obavezao da na ime sudskog paušala uplati iznos od 50,00 eura i na ime troškova krivičnog postupka iznos od 209,00 eura a koji troškovi obuhvataju troškove vještačenja po vještavima medicinske i saobraćajne struke, na žiro račun ovog suda broj 832-16-52 u roku od mjesec dana od dana pravosnažnosti presude i da dokaz o uplati dostavi ovom sudu s pozivom na broj K. 302/12/12.</span>
</p>
<p class="p2"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana 21.11.2012 godine</span>
</p>
<p class="p2"></p>
<p class="p2">
<span>	Zapisničar,                                                                             Sudija,</span>
</p>
<p class="p2">
<span>Ana-Marija Petković                                                              Momirka Marović</span>
</p>
<p class="p2"></p>
<p class="p2">
<span>	PRAVNA POUKA: Protiv ove presude ima se pravo žalbe u roku od osam dana od dana prijema iste, Višem sudu u Podgorici, a preko ovog suda.</span>
</p>
<p class="p4"></p>


</body>
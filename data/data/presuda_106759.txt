<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-size:12pt;font-family:'Times New Roman'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.119/14</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">Viši sud u Podgorici,</span><span class="span3"> sudija Dragoje Jović, kao pojedinac, uz učešće namještenika suda Cupara Mile, kao zapisničara, u predmetu optuženog K.M., zbog krivičnog djela neovlašćena proizvodnja, držanje i stavljanje u promet opojnih droga  pomaganjem iz člana 300 stav 1 u vezi člana 25 Krivičnog zakonika Crne Gore, nakon održanog glavnog i javnog pretresa  dana 04.12.2014. godine, kome su prisustvovali zastupnik optužnice Tatjana Begović, zamjenik Višeg državnog tužioca u Podgorici, optuženi K.M. i njegov branilac M.D., advokat iz N., donio je i 09.12.2014. godine,  javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">OPTUŽENI K.M.,</span><span class="span3"> JMBG ...., od majke S., rodjene P., rodjen .... godine u N., sa prebivalištem u N. ul. V.I. br. .., državljanin C.G., student, neoženjen, lošeg imovnog stanja, osudjivan presudom Osnovnog suda u Nikšiću K. br. 381/08 od 25.07.2009. godine, zbog krivičnog djela teška kradja iz člana 240 stav 1 tačka 2 KZ CG, na kaznu zatvora u trajanju od 4 mjeseca uslovno na tri godine,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span3">Dana 17.11.2010. godine u D.,</span><span class="span3"> okrivljeni K.M. svjestan svog djela čije je izvršenje i htio,</span><span class="span3"> pomogao T.D. koji je pravosnažno osudjen presudom ovog suda K. br. 234/11,  da neovlašćeno radi prodaje kupi opojnu drogu heroin, tako što mu je, stvorio uslove za izvršenje pomenute radnje, na način što je  po pozivu T. D. svojim vozilom marke "G. III" reg. br. .. ...., došao iz K. i prebacio ga iz C. do D., gdje je osudjeni T.D. ispred H. "P." za neutvrdjeni novčani iznos kupio od nepoznatih lica opojnu drogu heroin - supstancu proglašenu za opojnu drogu Rješenjem o utvrdjivanju opojnih droga (Sl. list SRJ br. 44/02),  zapakovanu u dvije veće providne PVC kese, u količini od najmanje 3,04 grama, koju je sakrio u unutrašnjost naslona za ruku navedenog putničkog vozila i nakon predmetne kupoprodaje prebacio ga od D. do C., </span><span class="span1">a sve radi dalje neovlašćene prodaje, </span>
</p>
<p>&nbsp;</p>
<p>
<span class="span3">čime je izvršio krivično djelo - neovlašćena proizvodnja, držanje i stavljanje u promet opojnih droga iz člana 300 stav 1 putem pomaganja iz člana 25 Krivičnog zakonika Crne Gore</span>
</p>
<p>&nbsp;</p>
<p>
<span class="span3">pa ga sud primjenom navedenog zakonskog propisa i </span><span class="span3">čl. 36, 42, 45, 46 i 51 KZ CG, te 374 Zakonika o krivičnom postupku </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U D J U J E</span>
</p>
<p>&nbsp;</p>
<p>
<span class="span3">na kaznu zatvora u trajanju od 1 (jedne) godine u koju mu se uračunava vrijeme lišenja slobode  od 17.11.2010. do 19.11.2010. godine.</span>
</p>
<p>&nbsp;</p>
<p>
<span class="span3">Na osnovu čl. 300 st. 7  KZ Crne Gore  i čl. 75 KZ Crne Gore od optuženog </span><span class="span1">K.M.</span><span class="span3"> se trajno oduzima 3,04 gr heroina, koji se po pravosnažnosti presude ima uništiti.</span>
</p>
<p>&nbsp;</p>
<p>
<span class="span3">Na osnovu člana 71 Krivičnog zakonika Crne Gore, prema optuženom K. M.    i z r i č e    se  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI OBAVEZNOG LIJEČENJA NARKOMANA</span>
</p>
<p>&nbsp;</p>
<p>&nbsp;</p>
<p>
<span class="span3">koja će se izvršavati u Ustanovi za izvršenje kazne ili u ogovarajućojoj zdravstvenoj ili drugoj specijalizovanoj ustanovi, i trajaće dok postoji potreba za liječenjem, ali ne duže od tri godine, s tim sto mu se vrijeme provedeno u ustanovi uračunava u izrečenu kaznu zatvora.</span>
</p>
<p>&nbsp;</p>
<p>
<span class="span3">Optuženi K.M.  se obavezuje da u ime budžeta Crne Gore plati iznos od 263,00€, kao i  paušala u iznosu od 150,00€, u roku od 15 dana po pravosnažnosti presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span3">Više državno tužilštvo u Podgorici optužnicom Kt.br.241/10 od 14.12.2010. godine, koju je zastupala navedena zamjenica na glavnom pretresu od 04.12.2014. godine, je izmijenila činjenični opis, na način kako je to  činjenično opisano i pravno označeno u izreci presude. </span>
</p>
<p>&nbsp;</p>
<p>
<span class="span3">Sud je u dokaznom postupku neposredno saslušao u svojstvu svjedoka T.D., i u skladu sa zakonom pročitao  iskaz svjedoka Ć.J., neposredno izjašnjenje vještaka medicinske struke  psihijatra G. dr Ž. sa njegovim pisanim nalazom i mišljenjem od 08.11.2013. godine, neposredno izjašnjenje vještaka hemijske struke G.N. i Izvještaj Forenzičkog centra Danilovgrad o vještačenju br. 4580/10 od 06.12.2010. godine, te je pročitao službenu zabilješku Uprave policije PJ Budva  Ku br. 371/10 od 17.11.2010. godine, zapisnik o pretresanju prevoznog sredstva putnika i prtljaga Uprave policije Budva od 18.11.2010. godine, potvrdu Uprave policije PJ Budva Ku br. 371/10 od 17.11.2010. godine o privremeno oduzetim predmetima od okrivljenog (spis 1/5), potvrdu Uprave policije PJ Budva Ku br. 371/10 od 17.11.2010. godine o privremeno oduzetim predmetima od okrivljenog  (spis 1/6), potvrdu Uprave policije </span><span class="span3">PJ Budva Ku br. 371/10 od 17.11.2010. godine o privremeno oduzetim predmetima od okrivljenog  (spis 1/7), izvod iz kaznene evidencije za okrivljenog K.M. izdat od Uprave policije PJ N. br. 7187 od 01.12.2010. godine, te je pročitao i izvršio uvid u uvodni dio i izreku presude Osnovnog suda u Nikšiću K. br. 381/08, kao i u  fotodokumentaciju Uprave policije PJ Budva br. 504/10 od 17.11.2010. godine i fotoelaborat koji čini sastavni dio izvještaja o vještačenju br. 4580.</span>
</p>
<p>&nbsp;</p>
<p>
<span class="span1">Optuženi K.M. </span><span class="span3">je u na glavnom pretresu od 04.12.2014. godine, opozvao odbranu koju je iznio na ranijim glavnim pretresima i ponovio odbranu koju je dao pred policijskim službenikom i istražnim sudijom. Naime, on je u tim prethodno iznesenim odbranama tvrdio da je dugogodišnji zavisnik od heroina i da ga je dana 17.11.2010. godine, oko 16 časova, pozvao telefonom T.D., zvani D. i zamolio da dođe na C., kako bi ga svojim vozilom prebacio u D. radi kupovine heroina. Ubrzo je krenuo vozilom marke "G." .. oznaka i susreli su se na C., kod nekog  kioska za brzu hranu, odakle su se uputili do jedne zgrade u kojoj bi D. uzeo od nekog lica novac za kupovinu heroina. Nakon par minuta  je izašao iz te zgrade i po  njegovoj procjeni donio 700-800 eura, jer mu je u rukama vidio jednu novčanicu od 500 eura i nekoliko od 100 ili 50 eura. Tada je i njemu dao jednu novčanicu od 10 eura za kupovinu goriva. Nadalje je naveo, da su oko 17:30 časova krenuli za D. i tokom vožnje D. je sa njegovog (M.) mobilnog telefona razgovarao sa nekim i čuo je da se dogovara, da se nađu kod hotela "P.".  Kada su došli u taj grad  i zaustavili ispred hotela "P.", D. je izašao iz vozila i na udaljenosti od 15 metara susreo se sa dvojicom mladića koji su  došli u jednom bijelom mercedesu. Prepoznao je jednog od njih L.,  koga je ranije viđao u N. i K. Nešto kasnije, D. se vratio sa dvije pvc kese, u kojima se nalazio heroin i ušavši u kola rekao "uzeo sam, daj mi dokumenta da napravimo po jednu liniju", koju su potom i ušmrkali i nakon toga krenuli za C. Prije toga, sakrili su heroin u unutrašnjost naslona za ruku i kada su došli na C., D. je te dvije veće providne kese sa heroinom  uzeo, ostavljajući  ga na jednom parkingu u gradu. Nakon 10-tak minuta ga je pozvao  da dodje na isto mjesto, gdje ga je i ostavio. Tamo mu je dao jednu pvc kesu rekavši  "evo tu ima 3 grama i više, platićeš mi kad budeš imao", kao i 5 eura, za gorivo do K. Na kraju je naveo, da je primio jednog momka koji je stopirao na izlasku iz C., te da je dolaskom u B. kod Z., prilikom kontrole  vozila,  policija u naslonu za ruku pronašla pvc kesu sa heroinom koju je dobio od D.T. Takodje je u toj odbrani, kroz odgovore na postavljena pitanja je naveo, da je i prije 20-tak dana sa D. išao za N. radi kupovine heroina, da je i tada D. kod sebe imao 700 - 800 eura, te da ga je on tom prilikom u vozilu čekao na parkingu kod nove zgrade na željezničkoj stanici u N., gdje su takodje došla dva momka sa bijelim mercedesom kod kojih je D. otišao i sjeo u njihovo vozilo. Ne  zna da li se radilo o istim licima, ali se i tada D. vratio sa dvije veće pvc kese heroina, pripremio dvije linije koje su ušmrkali na nos i potom krenuli za C., gdje ga je ostavio, a on mu na rastanku dao jedan kvoter heroina. Takodje je dodatno pojasnio, da se sa D. upoznao 2005. godine u K., za vrijeme studiranja i da on s vremena na vrijeme dolazi u taj grad, jer su mu ostala dva tri ispita  do završetka  studija, te da povremeno se čuju telefonom i odlaze na kafu, kada dodje u K. </span>
</p>
<p>&nbsp;</p>
<p>
<span class="span3">Na  glavnom pretresu od 25.02.2011. godine,  on je svoju odbranu započeo tvrdnjom, da je tog dana, oko 16 časova, iz K. pozvao T. i pitao da li će mu praviti društvo, jer namjerava da ode do D. i nešto uzme, pa je nakon njegovog pristanka krenuo vozilom za C. i potom zajedno nastavili put do D. U tom gradu se parkirao kod hotela "P." i lično susreo sa jednim momkom sa kojim se prethodno dogovorio  da </span><span class="span3">kupi heroin u količini od  oko 3,5 grama, koji mu je platio  60 eura. Droga je bila upakovana u jednu kesicu koju je  po ulasku u vozilo odmah stavio u naslon za ruku i T., koji ga je cijelo vrijeme čekao, nije rekao šta se u njoj nalazi, iako misli da je to mogao pretpostaviti, zato što mu je bilo poznato, da konzumira drogu. Nadalje je naveo, da ga je u povratku ostavio na C. i nastavio put za K., ali je u B. zaustavljen prilikom kontrole i kada mu je neko od policajaca rekao, da oni imaju saznanja da se u vozilu nalazi droga, pomislio je kako ga je D. prošpijao, te je zato kasnije i dao onakve izjave pred policijskim službenikom i istražnim sudijom. Takodje je naveo, da je odmah nakon kupovine, u vozilu tog momka od kojeg je kupio drogu  izvadio od te količine malo heroina i napravio jednu liniju koju je ušmrkao na nos, dok je ostatak koji se nalazio u kesi sakrio na pomenuto mjesto u svoja kola.  </span>
</p>
<p>&nbsp;</p>
<p>
<span class="span3">Na glavnom pretresu od 04.12.2014. godine on je opozvao naprijed navedenu odbranu sa obrazloženjem, da se tako branio, zato što je želio da pomogne i olakša položaj saoptuženom T.D., pa kako je isti u medjuvremenu pravosnažno osudjen odlučio je da iznese i ostane pri onoj odbrani koju je dao pred policijskim službenikom i istražnim sudijom.</span>
</p>
<p>&nbsp;</p>
<p>
<span class="span1">Svjedok T.D.</span><span class="span3">  je na glavnom pretresu od 04.12.2014. godine izjavio da je dana 17.11.2010. godine u poslijepodnevnim satima pozvao K.M. koji studira u K., kako bi povjerio termine zakazanih ispita na fakultetu, pa mu je u tom razgovoru, izmedju ostalog rekao da ubrzo ide za D. i pitao ga hoće li mu praviti društvo. Kako tog dana nije imao nikakvih obaveza prihvatio je taj poziv i on je nešto kasnije došao u C. njegovim kolima marke "G." ...oznaka. Nije se zadržavao u Ce. nego su odmah krenuli za D.. U tom gradu iza jednog hotela, na jednom neosvijetljenom parkingu, on je zaustavio vozilo i rekao mu da ga sačeka, kao i da će se vratiti za 10 - 15 minuta. Nakon 10 minuta, on se zaista vratio i ubacio nešto u unutrašnjost od  naslona za ruku.  Ne zna o čemu se radilo, ali je sigurno bilo nešto malo  u nekoj kesi ili celofanu, što je šuškalo. Nijesu se nakon toga zadržavali u tom gradu, nego su se odmah uputili ka C., gdje je i ostao, dok je M. produžio za K. Sjutradan je otišao sa jednim drugom na kafu u jedan od ugostiteljskih objekata na C., kada ga je telefonom obavijestio stric rekavši da je izvršen pretres kuće i da ga traži policija zbog nekog krivičnog djela.</span>
</p>
<p>&nbsp;</p>
<p>
<span class="span3">Policijski službenici PJ Budva uz potvrdu o privremeno oduzetim stvarima Ku. br. 371/10 od 17.11.2010. godine oduzeli od optuženog K. pvc kesicu sa braon praškastom materijom za koju se pretpostavilo da se radi o heroinu.</span>
</p>
<p>&nbsp;</p>
<p>
<span class="span3">Oni su je oduzeli pod okolnostima koje su opisane u službenoj zabilješci Uprave policije PJ Budva Ku.br. 371/10, iz čije sadržine proizilazi da je sastavljena dana 17.11.2010. godine, oko 20 i 50 časova, nakon što je vozilo marke "G.3" reg. oznaka ....., kojim je upravljao optuženi iz pravca C. i zaustavljeno na raskrsnici Z. kojom prilikom je pregledom naslona za ruku pronađena navedena kesica, što je bliže vidljivo iz fotodokumentacije br. 504/10 koja je tim povodom sastavljena.</span>
</p>
<p>&nbsp;</p>
<p>
<span class="span3">Zbog sumnje, da se na skrivenim mjestima u vozilu nalazi još opojne droge, izvršen je detaljan pretres tog prevoznog sredstva o čemu je sastavljen zapisnik o pretresanju prevoznog sredstva, putnika i prtljaga, ali iz njegove sadržine proizilazi da nijesu nađeni predmeti koji bi se na osnovu zakona trebali privremeno oduzeti.   </span>
</p>
<p>&nbsp;</p>
<p>
<span class="span1">Svjedok Ć.J.  </span><span class="span3">je u vezi okolnosti navedenih u službenoj zabilješci istakao, da je</span><span class="span1"> </span><span class="span3">dana 17.11.2010. godine preduzeo odredjene mjere i radnje na osnovu operativnih podataka zajedno sa svojim kolegama V.G. i V.S. i da su  oko 20:50 časova na raskrsnici Z. zaustavili putničko motorno vozilo „G.“ kojim je upravljao K.M. Tom prilikom izvršen je pregled vozila i njegov  kolega V. je podigao naslon za ruku vozača i pronašao jednu providnu kesicu sa braon praškastom materijom, koja je kasnije oduzeta uz potvrdu i proslijedjena na vještačenje Forenzičkom centru u Danilovgradu.  Kako je postojala je sumnja, da se u vozilu nalazi još opojne droge, zbog nepostojanja odgovarajućih tehničkih uslova, vozilo je zajedno sa vozačem odvezeno do službenog parkinga, u okviru Područne jedinice Budva i tamo je  sutradan, nakon donijete naredbe od strane suda, izvršen pretres  i koliko se sjeća, ništa nije pronadjeno od stvari koje bi se po zakonu mogle oduzeti.</span>
</p>
<p>&nbsp;</p>
<p>
<span class="span3">Na tada postavljena pitanja je pojasnio, ukoliko je u potvrdi, koja je izdata od strane ovlašćenog policijskog službenika V.G., navedeno da se predmeti oduzimaju na osnovu člana 78 ZKP-a, a u onoj drugoj u kojoj je konstatovano, da se oduzima providna pvc kesa, nedostaje taj osnov oduzimanja, da je to moguće, zato što se radi o "šablonskim potvrdama" kod kojih nekada u njihovoj sadržini, zaglavlju ili nekom drugom mjestu izostanu takvi podaci koji se zabilježe na drugim potvrdama. Takodje je pojasnio, da je njegov kolega V. tom prilikom  jednostavno podigao dio od naslona za ruku i u unutrašnjosti je našao tu pvc kesu, tako da nije korišteno nikakvo sredstvo za otvaranje,  kao i da su  tom prilikom otvarali gepek i poklopac motora i samo razgledali ono što je bilo dostupno njihovim pogledima.</span>
</p>
<p>&nbsp;</p>
<p>
<span class="span3">Nema sumnje da su, u konkretnom slučaju i bez naredbe suda, ovlašćeni policijski službenici OPS EKP PJ Budva, koji su sačinili službenu zabilješku, imali pravo da izvrše pretres putničkog motornog vozila marke "G. III" reg. oznaka . ...., koje je dolazilo iz pravca C. i zaustavljeno na raskrsnici Z., zato što su imali operativna saznanja da se u tom vozilu nalazi opojna droga i samim tim, da postoji sumnja da je izvršeno krivično djelo za koje se goni po službenoj dužnosti. Takvo ovlašćenje policijski službenici su imali na osnovu ranije važećeg ZKP-a ("Službeni list RCG" br. 71/03 i 41/06) u kojem je u članu 79 stav 6 bilo propisano, da tu radnju dokazivanja mogu izvršiti, zbog naprijed navedenih razloga,  i bez naredbe suda i prisustva svjedoka, pri čemu se pretres odnosio ne samo na vozilo (prevozna sredstva), nego i putnike i prtljag.</span>
</p>
<p>&nbsp;</p>
<p>
<span class="span3">Pretres je izvršen u prisustvu optuženog K.M., na mjestu zaustavljanja vozila, i on je potpisao potvrdu bez ikakvih primjedbi,  ali bez obzira na tu činjenicu policijski službenici nijesu imali pravo da fotografišu optuženog, kako pokazuje mjesto na kome se zamotuljak nalazio, jer tako sprovedena aktivnost procesno nije predvidjena bez prisustva sudije i mogla bi se protumačiti kao svojevrstan vid rekonstrukcije ili uvidjaja na licu mjesta koji je obavljen bez njegovog naloga. Medjutim, kako kesa na to mjesto, nije dospjela na nepoznat način, nego je po sopstvenom priznanju tamo stavio sam optuženi, te fotografije nemaju nikakvog posebnog značaja i sud na osnovu njihovog sadržaja nije izvodio zaključke o dokazanosti ni jedne od odlučnih činjenica.</span>
</p>
<p>&nbsp;</p>
<p>
<span class="span3">Takodje, ni naknadno izvršeni detaljni pretres istog vozila, na osnovu naredbe suda, na službenom parkingu PJ B., o čemu je sastavljen zapisnik o pretresanju, nema </span><span class="span3">posebnog pravnog značaja, jer je u tom zapisniku i konstatovano da nijesu nadjeni predmeti koji bi se na osnovu zakona trebali privremeno oduzeti.</span>
</p>
<p>&nbsp;</p>
<p>
<span class="span3">U skladu sa preduzetim mjerama i opisanim radnjama od strane policijskih službenika sastavljena je potvrda KU:371/10 od 17.11.2010. godine, iz koje proizilazi da je ovlašćeno službeno lice od K. M. oduzelo providnu pvc kesicu sa praškastom materijom, pa sa stanovišta zakonitosti njenog izdavanja nema ničeg spornog, zato što je poznato da se predmeti uz potvrdu ne oduzimaju samo na osnovu naredbe o pretresanju, nego i u svim slučajevima kada se po Krivičnom zakoniku moraju oduzeti ili kada mogu poslužiti kao dokaz u krivičnom postupku.</span>
</p>
<p>&nbsp;</p>
<p>
<span class="span3">Inače, nije u pravu ni svjedok Ć.J., koji je tu njihovu aktivnost okarakterisao samo kao pregled vozila, zato što mjesto, gdje je pronadjena pvc kesa, predstavlja zatvoreni dio vozila i bez odredjene fizičke radnje - podizanja poklopca naslona, nije se ni njegova unutrašnjost mogla vidjeti golim okom, pa je očigledno da se radilo o pretresu prevoznog sredstva koji je, kao što je već navedeno, izvršen u skladu sa  članom 79 stav 6 ZKP-a.</span>
</p>
<p>&nbsp;</p>
<p>
<span class="span3">Takođe, iz sadržine </span><span class="span1">potvrda Uprave policije PJ Budva Ku br. 371/10  od 17.11.2010. godine o privremeno oduzetim predmetima od okrivljenog K.M.  (spis 1/6 i spis 1/7) </span><span class="span3">proizilazi da su mu  tom prilikom oduzeti mobilni telefon marke Nokia 6120 C, IMEI .... i sim kartica m-tel serijskog broja ......, broj telefona 068/....., pmv marke VW G. 3 reg. oznaka .... njegovo vlasništvo, broj šasije ......, saobraćajnu dozvolu za istoimeno vozilo i ključ od tog vozila sa priveskom i još dva obična ključa, koji predmeti su mu kasnije i vraćeni uz potvrdu o vraćanju predmeta i stvari Uprave Policije PJ Budva od 29.11.2010. godine. Međutim, očigledno je da naprijed navedene, oduzete i kasnije vraćene stvari nijesu vezane ni za jednu od odlučnih činjenica koje se tiču predmeta optuženja.</span>
</p>
<p>&nbsp;</p>
<p>
<span class="span3">Dakle, kada se dio odbrane optuženog K., službene zabilješke i potvrde o privremeno oduzetim stvarima (spis 1/5) dovede u vezu sa</span><span class="span3"> Izvještajem Forenzičkog centra Danilovgrad o vještačenju br. 4580/10 od 06.12.2010. godine, onda se otklanja svaka dilema o vrsti i dijelu količine opojne droge koja  je tom prilikom od njega oduzeta i koja je bila objekt radnji izvršenja koja je bliže  navedene u izreci  presude.</span>
</p>
<p>&nbsp;</p>
<p>
<span class="span3">S tim u vezi, u Izvještaju je bliže navedeno da je na analizu dostavljeno jedan ručno pravljeni zamotuljak od plastične kese, sa sadržajem praškaste supstance svjetlo braon boje, neto mase: m1=3,04g, čije izgled vidljiv iz fotoelaborata koji čini sastavni dio navedenog izvještaja.</span>
</p>
<p>&nbsp;</p>
<p>
<span class="span3">Objašnjavajući postupke prilikom vršenja hemijske analize tog uzorka, istaknuto je, da je to radjeno hemijskim testovima metodom tankoslojne hromatografije i metodom infracrvene spektrometrije na aparatu FTIR marke Nicolet 380 sa mikroskopom ATR tehnikom. Bliže pojašnjavajući metod tankoslojne hromatografije (TLC) navedeno je da se ona zasniva na razdvajanju komponenti na osnovu različite raspodjele ispitivane supstance izmedju stacionarne i mobilne faze, te da se nakon razdvajanja i vizuelizacije pogodnim reagensom, na osnovu rf - vrijednosti boje mrlje pod UV i VIS svjetlosti utvrdjuje identitet supstance.</span>
</p>
<p>&nbsp;</p>
<p>
<span class="span3">Nadalje je pojašnjeno, da se infracrvena spektrometrija, kao metoda zasniva na apsorpciji infracrvenog zračenja od strane ispitivanog jedinjenja pri čemu se dobija apsorpcioni spektar koji se upotredjuje sa bazom podataka i na taj način utvrdjuje identitet supstance. </span>
</p>
<p>&nbsp;</p>
<p>
<span class="span1">Vještak hemijske struke G.N.</span><span class="span3"> je prilikom neposrednog saslušanja, ostala pri navedenom izvještaju i kroz odgovore na postavljena pitanja pojasnila, da nijesu utvrdjivali procenat čistoće te praškaste materije, ali je naprijed navedenim metodama nesumnjivo utvrdjeno, da sadržaj tog uzorka neto mase 3,4 grama, ma kako se unosio u organizam i u bilo kojim dozama, sadrži heroin koji djeluje na nervni sistem. Posebno je naglasila, da svojstvo heroina kao opojne droge nije ni uslovljeno odredjenom čistoćom odnosno koncentracijom aktivne materije kao što je to slučaj sa nekim drugim opojnim drogama.</span><span class="span1"> </span>
</p>
<p>&nbsp;</p>
<p>
<span class="span3">Prema tome, po ocjeni suda, potpuno je jasno da u toj praškastoj materiji nije pronadjena nikakva smješa, zbog koje se vještačeni uzorak ne bi mogao smatrati opojnom drogom, dok utvrdjivanje njegove čistoće nema nikakvog posebnog pravnog značaja osim za njegovu vrijednost, odnosno cijenu po kojoj se prodaje na narko tržištu.  </span>
</p>
<p>&nbsp;</p>
<p>
<span class="span3">Dakle, naprijed navedenim metodama je utvrdjeno da dostavljeni uzorak sadrži opojnu drogu heroin koja se pod tim nazivom i hemijskim sastavom – dijacetilmorfin nalazi pod rednim brojem 231 u Rješenju o utvrdjivanju opojnih droga (Sl. List br. 44/02), te da djeluje na nervni sistem i izaziva stanje zavisnosti, pa je samim tim jasno u kojoj je mjeri opasan za zdravlje ljudi. </span>
</p>
<p>&nbsp;</p>
<p>
<span class="span3">Sud je izveo zaključak o dokazanosti tih činjenica sa razloga što je na jedan krajnje stručan i jasan način analiziran dostavljeni materijal, koji je  pronadjen i oduzet od optuženog K. M. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke G.Ž.</span><span class="span3"> proizilazi da je optuženi K.M. osoba prosječnih intelektualnih sposobnosti, bez evidentnih simptoma trajnog duševnog oboljenja. Pokazuje neurotske simptome u vidu anxiozno depresivnog ispoljavanja, a koji su posledica karakteroloških svojstava ličnosti, te dugogodišnje zloupotrebe psihoaktivnih supstanci, prevashodno heroina. Prisutno je dugogodišnje konzumiranje heroina koje ima karakteristike toksikomanske zavisnosti (psihička i fizička zavisnost, te povišena tolerancija) o heroinu kao dominantne droge. </span><span class="span3">Vještak je m</span><span class="span3">išljenja je da je ispitanik u vrijeme izvršenja krivičnog djela bio u stanju blaže intoksikacije heroinom, te </span><span class="span3">da usljed te </span><span class="span3">okolnosti u vrijeme izvršenja krivičng djela, sposobnosti shvatanja značaja djela i upravljanja svojim postupcima kod okrivljenog bile su smanjene, ali ne bitno. Uobičajena dnevna doza osoba koje konzumiraju heroin je 0.5 do 1 grama, a nekada i 2 grama što zavisi od čistoće heroina, a </span><span class="span3">k</span><span class="span3">od neposrednog pregleda</span><span class="span3"> </span><span class="span3">optuženog </span><span class="span3">ustanovljeno je, na osnovu informacije dobijene od optuženog, </span><span class="span3">da je konzumirao dnevnu dozu heroina od 1 do 5 i više grama ušmrkavanjem. N</span><span class="span3">a</span><span class="span3">dalje, budući da optuženi K.M. pokazuje toksikomansku zavisnost o heroinu kao dominantne droge, </span><span class="span3">vještak je </span><span class="span3">mišljenja da </span><span class="span3">je </span><span class="span3">sa medicinske strane  potrebno primjeniti mjeru bezbjednosti obaveznog liječenja od narkomanije iz preventivnih i medicinskih razloga da slična djela više ne bi vršio, odnosno da bi se otklonila ta ozbiljna društvena opasnost u budućnosti, u Centru za mentalno zdravlje u mjestu boravka ili u penalnoj ustanovi. </span>
</p>
<p>
<span class="span3">Vještak je na glavnom pretresu braneći svoj nalaz i mišljenje, koji je dao u pisanoj formi, pojasnio da mu nije priložena medicinska dokumentacija u dane kada je uzimana njegova izjava pa se ne može izjasniti ni o postojanju apstinencijalne krize pod kojom se podrazumijeva prisustvo fizičkih simptoma koji se ogledaju kroz ubrzan puls, povišen krvni pritisak, znojenje, preznojavanje, crvenilo ili bledilo lica, uske ili široke zjenice, podrhtavanje tijela, ubrzano disanje i niz tzv. neurovegetivnih fizičkih simptoma. Kada se radi o psihičkim simptomima kod apstinencijalne krize su prisutni poremećaji pojedinih odnosno više psihičkih funkcija ali prevashodno u domenu afekta tj. pacijenti su razdražljivi, impulsivni, nervozni, otežane kontrole impulsa, znatno nižeg praga tolerancije na frustracije, može doći do psihomotornog nemira, eventualnog ispoljavanja nekih od vidova agresije prema okolini, opšteg nemira i netolerantnog odnosa u svakodnevnim socijalnim relacijama kada je pacijent u stanju apstinencijalne krize. Napomenuo je, da postoje razni stepeni apstinencijalne krize tj. blažeg, srednjeg ili težeg nivoa, pa je i intenzitet i kompleksnost simptoma dosta raznolik prilikom ocjene apstinencijalne krize.</span>
</p>
<p>
<span class="span3">Konačno, naveo je da nema  nikakvih parametara koji bi ukazivali da je u dane davanja tih izjava utvrdjeno prisustvo kvalitativnih poremećaja svijesti, kao i amnezije, odnosno nesjećanja na okolnosti  povodom kojih je izvršeno njegovo ispitivanje. Sud je prihvatio ovaj nalaz i mišljenje zato što je dovoljno stručan, jasan i  potpun i što stranke nijesu imale primjedbi na tačnost tog mišljenja. </span>
</p>
<p>&nbsp;</p>
<p>
<span class="span3">Dakle, optuženi K.M. se u pogledu okolnosti pod kojima je došao u posjed pretresom pronadjenog zamotuljka neto mase 3,04 grama, različito izjašnjavao u svojim odbranama, što i nije zabranjeno, jer ga zakonodavac ne obavezuje da govori istinu, ali kada te izjave  iznese u skladu sa zakonom propisanom procedurom, onda one postaju dokazno sredstvo i sud je u obavezi da cijeni njihovu vjerodostojnost dovodjenjem istih u vezu sa ostalim izvedenim dokazima, kao i iskazom svjedokaT.D.</span>
</p>
<p>&nbsp;</p>
<p>
<span class="span3">Upravo je u tom smislu, sud odbranu optuženog K. koju je iznio u prethodnom postupku i na glavnom pretresu od 04.12.2014. godine ocijenio kao vjerodostojnom, dok je, inače, opozvane odbrane sa ranijih glavnih pretresa ocijenio  neprihvatljivim, zato što su i po sopstvenom priznanju na glavnom pretresu od 04.12.2014. godine, ranije prilagodjavane iznijetoj odbrani tada optuženog T., koji je u medjuvremenu</span><span class="span3"> presudom ovog suda K. br. 234/11 od 29.04.2014. godine, koja je postala pravosnažna odlukom Apelacionog suda Kž. br. 113/14 od 22.10.2014. godine osudjen na jedinstvenu kaznu zatvora u trajanju od jedne godine i deset mjeseci zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 KZCG i krivičnog djela omogućavanje uživanja opojnih droga iz člana 300 stav 1 Krivičnog zakonika Crne Gore.</span><span class="span3"> Naime,  iznijetom odbranom optuženog K.M. na ranijim glavnim pretresima, on se očigledno prilagodjavao, isuviše pojednostavljenim tvrdnjama, koje su ostale vidljive i nakon svjedočenja T.D. i koje su se ogledale u tome, da je on 17.11.2010. godine, samo udovoljio molbi K. i pravio mu društvo za vrijeme vožnje od C. do D. i obratno, nakon čega je izašao iz vozila na C., a M. nastavio put do K. </span>
</p>
<p>&nbsp;</p>
<p>
<span class="span3">No, kada se pažljivo analiziraju iznijete odbrane optuženog K. iz prethodnog postupka i sa glavnog pretresa od 04.12.2014. godine  i iskaz svjedoka T.D., onda će se, najprije, u pogledu okolnosti, koje su dovele do tog telefonskog kontakta, uočiti veoma jasne razlike odnosno nadalje očigledne protivurječnosti i nelogičnosti, zbog kojih je optuženi K., u jednoj fazi ovog postupka, izmijenio svoju odbranu koju je dao </span><span class="span3">u prethodnom postupku. Naime, optuženi K. je u odbrani na glavnom pretresu od  </span><span class="span3">25.02.2011. godine</span><span class="span3">, tvrdio, da je (on) pozvao telefonom T. i zamolio da mu pravi društvo do D., dok je svjedok T. suprotno tome istakao, da ga je (on) pozvao sa C., kako bi  provjerio termine ispita koje je prijavio za polaganje i da mu je nakon toga M. rekao da ubrzo ide svojim kolima do D. i zamolio, da mu pravi društvo do tog grada. Pored toga, svjedokT. nije rekao, da mu je M. u tom razgovoru saopštio da će "nešto" da uzme u tom gradu, što je u svojoj odbrani naveo optuženi K. dodajući, da je T. kasnije, kada je ubacio kesicu u naslon, mogao pretpostaviti o čemu se radi, jer mu je poznato da on konzumira drogu. Nesumnjivo je, da ga je upravo zbog toga, "što mu je bilo poznato da konzumira drogu", svjedok  T. pozvao telefonom i zamolio da iz K.  dodje svojim kolima i prebaci  do D. "radi kupovine heroina", kako je to u svojim odbranama pred policijskim službenikom i istražnim sudijom, te na glavnom pretresu od 04.12.2014. godine, saopštio optuženi K.M. Prema tome, on je po prvi put iznio te tvrdnje, kada je saslušavan pred policijskim službenikom u zakonito propisanoj proceduri i kada nijesu bila ugrožena i povrijedjena njegova procesna prava, jer iz sadržine tog zapisnika proizilazi da je tu odbranu iznio, nakon obavljenog povjerljivog razgovora u trajanju od 15 minuta, u prisustvu branioca postavljenog po  službenoj dužnosti, što su svojim potpisima potvrdila i ostala lica navedena u toj javnoj ispravi. Tako iznijetu odbranu on je ponovio prilikom saslušanja pred istražnim sudijom, što je i konstatovano na zapisnicima od 19.11.2010 i 29.11.2010. godine, kada je saslušavan  povodom podnijetog zahtjeva za sprovodjenje istrage.</span>
</p>
<p>&nbsp;</p>
<p>
<span class="span3">Naravno, da je tačno i logično, ono što je optuženi K.M.  tada očigledno priznao u svojim odbranama u prethodnom postupku, i ponovio na glavnom pretresu od 04.12.2014. godine, zato što nije imao ni jednog razloga da izmišlja i tereti T. koji je njegov dugogodišnji poznanik i on je u ovim odbranama na dosledan način iznio više puta ponovljene pojedinosti kojima je rasvjetljavao i svoju ulogu, cijeneći da će izostati njegova odgovornost, za  ono što je kod njega pronadjeno i što nije namjeravao nikome da proda (heroin) nego da ga, kao dugogodišnji zavisnik od opojne droge, iskoristi za sopstvene potrebe. Svjedok T., koji je nakon pravosnažnosti presude u tom svojstvu saslušan, očigledno nije mogao da oprosti tu prvobitno iznijetu iskrenost njegovog dugogodišnjeg poznanika i zato ga je  u novonastalim okolnostima, okarakterisao kao bivšeg druga i poznanika, iznoseći u svojstvu svjedoka na nevjerodostojan način sve ono što se izmedju njih dešavalo povodom krivično pravnog dogadjaja bliže opisanog u izreci presude.</span>
</p>
<p>&nbsp;</p>
<p>
<span class="span3">Dakle, sud je optuženog K.M. oglasio krivim za pomaganje u izvršenju one  alternativne radnje  iz stava 1 člana 300 KZ, koja je bliže opisana u izreci presude, zato što je poznato, da su u članu 25 KZ navedeni samo odabrani primjeri najtipičnijih radnji kojima se pomaže u izvršenju krivičnog djela odnosno kao u ovom slučaju, takva vrsta pomoći kojom se stvaraju uslovi za izvršenje radnje koja se ogleda u neovlašćenoj kupovini opojne droge radi njene dalje prodaje. U tom smislu, potpuno je jasno da sada osudjeni T. o čijoj se ranijoj ulozi u svojim odbranama izjašnjavao optuženi K., nije mogao postići konačan dogovor sa tim licima o kupovini opojne droge sve dok mu optuženi K. M. nije obećao da će ga prevesti svojim vozilom od C. do Da. i natrag, što je i objektivno predstavljalo stvaranje uslova za realizaciju pomenute radnje izvršenja od strane osudjenog T.D. Taj telefonski razgovor u kome je postignut navedeni dogovor istovremeno predstavlja i trenutak koji otkriva postojanje njegove svijesti (K.) o biću krivičnog djela, koje će izvršiti onaj, za kojeg je rekao da je njegov dugogodišnji poznanik (T.) i kome je odlučio da pomogne na </span><span class="span3">pomenuti način, dok je htjenje da stvori uslove za tu kupovinu iskazao, čim je krenuo vozilom iz K. na Ce. i potom zajedno sa njim nastavio put do D. </span>
</p>
<p>&nbsp;</p>
<p>
<span class="span3">Optuženi K. je i prema objektu radnje izvršenja ispoljio takvo stanje svijesti i volje iz kojeg se zaključuje da je on znao, da materija koja treba da se kupi ima svojstvo opojne droge i za koju je i postojećim Zakonom o sprečavanju upotrebe opojnih droga propisana opšta zabrana njenog stavljanja u promet na bilo koji način izmedju fizičkih lica. Prema tome optuženi K. je bio svjestan da će, sada osudjeni, T. izvršiti odredjeno krivično djelo, te je znao da će svojim vozilom i dolaskom iz K. na C. olakšati njegovo izvršenje, pa je očigledno to i htio, čim  je svojim daljim postupcima i vožnjom do D. uspostavio potpuno vidljivu vezu sa njegovom radnjom izvršenja odnosno kupovinom heroina od strane nepoznatog lica radi dalje prodaje, do koje je došlo u tom gradu u blizini hotela "P.", gdje se parkirao.</span>
</p>
<p>&nbsp;</p>
<p>
<span class="span3">Prema tome, osudjeni T., kako je i utvrdjeno u pravosnažnoj presudi K. br. 234/11 i kako je navedeno u činjeničnom opisu ove presude, nije dobio opojnu drogu heroin od tih lica kako bi je prenio do C. i predao nekoj trećoj osobi koja bi heroin prodavala, nego je od njih kupio radi lične prodaje u količini od najmanje 3,4 grama i u tom pravcu je sud cijenio ulogu koju je u svemu tome imao optuženi K.M. Stavljanje heroina u vozilo predstavlja samo u fizičkom smislu prirodni nastavak te svršene radnje koja je bliže označena u izreci, jer se nakon kupovine T.  morao vratiti u svoj grad i takva aktivnost, u kontekstu navedenih okolnosti, ne može se pravno podvesti pod još jednu alternativnu radnju iz stava 1 člana 300 KZ CG.</span>
</p>
<p>&nbsp;</p>
<p>
<span class="span3">Pri odmjeravanju kazne optuženom K.M. u smislu čl. 42 Krivičnog zakonika sud je vodio računa o svim okolnostima koje utiču da kazna bude veća ili manja, pa je od olakšavajućih uzeo u obzir okolnost da se radi o relativno mlađoj osobi u vrijeme izvršenja dijela, dok je od otežavajućih konastatovao njegovu raniju osudjivanost, zbog krivičnog djela označenog u izreci ove presude, koja je utvrdjena iz izvoda iz kaznene evidencije  Uprave policije PJ N. br. 7187 od 01.12.2010. godine i presude Osnovnog suda u Nikšiću K. br. 381/08 od 25.07.2009. godine. </span>
</p>
<p>&nbsp;</p>
<p>
<span class="span3">Imajući u vidu da je predmetno krivično djelo iz člana 300 stav 1 KZ izvršio pomagajem za koje se u skladu sa članom 25 KZ kazna može ublažiti, sud je tu uz pomenutu olakšavajuću okolnost, u svojoj sveukupnosti, cijenio kao osobito olakšavajuće, pa mu je ublažio kaznu koja je zakonom propisana i izrekao u visini od jedne godine koja odgovara granici ublažavanja za predmetno krivično djelo (član 45 i 46 KZ),  cijeneći da će se njome u cjelosti postići, u okviru opšte svrhe krivičnih sankcija (čl. 4), i ona svrha kažnjavanja koja je bliže propisana u čl. 32 Krivičnog zakonika.  </span>
</p>
<p>&nbsp;</p>
<p>
<span class="span3">Sud nije mogao optuženom opozvati uslovnu osudu koja mu je izrečena presudom Osnovnog suda u Nikšiću K. br. 381/08 od 25.07.2009. godine, iako je na osnovu izvoda iz kaznene evidencije i uvidom u tu presudu nesumnjivo utvrdjeno, da je on u vremenu provjeravanja (25.07.2009. - 25.07.2012. godine) izvršio predmetno krivično djelo (17.11.2010.godine), zato što je istekao rok za njeno opozivanje propisan u članu 58 stav 1 KZ RCG u kome je navedeno, da se to može učiniti najkasnije u roku od jedne godine od dana, kada je proteklo vrijeme provjeravanja, što znači da se u konkretnom slučaju mogla opozvati jedino, ukoliko bi nova presuda bila donijeta najkasnije u periodu od 25.07.2012. do 25.07.2013. godine. </span>
</p>
<p>&nbsp;</p>
<p>
<span class="span3">Primjenom čl. </span><span class="span3">51 KZ sud je optuženom K.M. u izrečenu kaznu zatvora uračunao vrijeme lišenja slobode u vidu zadržavanja od strane ovlašćenih policijskih službenika PJ Podgorica počev   od 17.11.2010. godine do 19.11.2010. godine. </span>
</p>
<p>&nbsp;</p>
<p>
<span class="span3">Polazeći od mišljenja vještaka dr G.Ž., da je optuženi  K.M. osoba koje pokazuju toksikomansku zavisnost o heroinu kao dominantne droge u prošlosti, te da je sa medicinske strane potrebno primijeniti mjeru bezbjednosti obaveznog lije</span><span class="span3">č</span><span class="span3">enja u penalnim uslovima, iz preventivnih i medicinskih razloga, kako bi se otklonila ozbiljna društvena opasnost od eventualnog vršenja sli</span><span class="span3">č</span><span class="span3">nih djela u budu</span><span class="span3">ć</span><span class="span3">nosti, sud je na osnovu </span><span class="span3">č</span><span class="span3">l. 71 Krivi</span><span class="span3">č</span><span class="span3">nog zakonika optuženom izrekao mjeru bezbjednosti obaveznog lije</span><span class="span3">č</span><span class="span3">enja narkomana. Navedena mjera </span><span class="span3">ć</span><span class="span3">e se izvršavati u Ustanovi za Izvršenje kazne ili u ogovaraju</span><span class="span3">ć</span><span class="span3">ojoj zdravstvenoj ili drugoj specijalizovanoj ustanovi, i traja</span><span class="span3">ć</span><span class="span3">e dok postoji potreba za lije</span><span class="span3">č</span><span class="span3">enjem, ali ne duže od 3 godine, s tim sto mu se vrijeme provedeno u ustanovi ura</span><span class="span3">č</span><span class="span3">unava u izre</span><span class="span3">č</span><span class="span3">enu kaznu zatvora. U slučaju da trajanje mjere bude kraće od izrečene mu kazne zatvora, optuženi će biti upućen na izdržavanje ostatka kazne u nadležni zavod za izvršenje krivičnih sankcija. Sud je našao da će se ovom vrstom mjere bezbjednosti postići svrha mjera bezbjednosti iz člana 66 KZ u okviru opšte svrhe izricanja krivičnih sankcija iz člana 4 st. 2 Krivičnog zakonika.</span>
</p>
<p>&nbsp;</p>
<p>
<span class="span3">Sud je vezan imperativnom normom iz čl. 300 st. 7 i čl. 75 Krivičnog zakonika izrekao optuženom K.M.  mjeru bezbjednosti oduzimanja one vrste i količine opojne droge koja je označena u izreci presude, kao predmet koji je nastao izvršenjem krivičnog djela i koji se po pravosnažnosti presude ima uništiti.</span>
</p>
<p>
<span class="span3">Kako je sud optuženog oglasio krivim, to ga je na osnovu čl. 229 u vezi čl. 226 ZKP-a obavezao na plaćanje troškova krivičnog postupka u iznosu od 263,00€ koji se odnose na troškove vještačenja  </span><span class="span3">za vještaka  hemijske struke  N. G.</span><span class="span3"> (22,00 eura), medicinske struke psihijatra dr G.Ž. (209,00€), </span><span class="span3">za putne troškova  svjedoka Ć.J. (32,00€)</span><span class="span3">, kao i paušal u iznosu od 150,00 eura, kao dijela troškova krivičnog postupka, obzirom na trajanje i složenost postupka, te njegovo imovno stanje.</span>
</p>
<p>&nbsp;</p>
<p>
<span class="span3">Sa iznijetog odlučeno je kao u izreci ove presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 09.12.2014. godine</span>
</p>
<p>&nbsp;</p>
<p>
<span class="span1">ZAPISNIČAR                                                                                 S U D I J A</span>
</p>
<p>
<span class="span3">Mila Cupara</span><span class="span3"></span><span class="span3"></span><span class="span3"></span><span class="span3">                                               Dragoje Jović </span>
</p>
<p>&nbsp;</p>
<p>
<span class="span1">PRAVNA POUKA: </span><span class="span3">Protiv ove presude može se preko ovog suda izjaviti žalba Apelacionom sudu Crne Gore u roku od 15 dana od dana dostavljanja njenog prepisa.</span>
</p>
<p>&nbsp;</p>
<p>&nbsp;</p>
<p>
<span class="span1">DN-a:</span>
</p>
<p>
<span class="span3">- VDT-u Podgorica</span>
</p>
<p>
<span class="span3">- optuženom K.M.</span>
</p>
<p>
<span class="span3">- adv. M.D.</span>
</p>
<p>
<span class="span3">- u spise predmeta</span>
</p>
<p>&nbsp;</p>
<p>
<span class="span1">Post._______ 2014.godine</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span></span><span></span><span></span><span></span><span></span><span></span><span></span><span></span><span></span><span></span><span class="span1">K. br. 311/14</span>
</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U BIJELOM POLJU, sudija pojedinac Ivan Adamović, uz učešće samostalnog referenta zapisničara Draginje Bošković, u krivičnom predmetu protiv okrivljenog </span><span>M.M.</span><span>a iz Berana, zbog krivičnog djela teška tjelesna povreda iz čl. 151 st. 1 Krivičnog zakonika Crne Gore, po optužnom predlogu Osnovnog državnog tužilaštva u Bijelom Polju, Kt. br. 347/12 od 28. 01. 2013 godine, nakon održanog usmenog, glavnog i javnog pretresa, u prisustvu zamjenika ODT-a u Bijelom Polju Zvrko Denisa, oštećenog </span><span>M.H.</span><span>a i branioca okrivljenog </span><span>A.N.Č.</span><span>iz Berana, a u odsustvu okrivljenog </span><span>M.M.</span><span>a, dana 15. 06. 2015. godine, donio je i objavio,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p style="text-align:center;">
<span> </span><span> </span>
</p>
<p>
<span>Okrivljeni </span><span>M.M.</span><span>, od oca S</span><span>.</span><span>, majke S</span><span>.</span><span>, rođene T</span><span>.</span><span>, rođen </span><span>....</span><span>. godine u Beranama, nastanjen u mjestu rođenja, ul. </span><span>..N.</span><span>, drž. Crne Gore, oženjen, otac dvoje maloljetno djece, završio VSS, osuđivan presudom Osnovnog suda u Beranama K. br. 96/10 od 22. 07. 2010. godine, zbog KD iz čl. 168/1 KZ RCG, novčanom kaznom od 800,00 eura, </span>
</p>
<p>&nbsp;</p>
<p>&nbsp;</p>
<p>
<span>-na osnovu čl. 373 st. 1 tač. 1 Zakonika o krivičnom postupku Crne Gore, </span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSLOBAĐA SE OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span>- Kojom je predstavljeno da je: </span>
</p>
<p>&nbsp;</p>
<p>
<span>-Dana 25. 07. 2012. godine oko 21:30 h, u mjestu Trubine, opština Bijelo Polje, sa sada pok. </span><span>L.V.</span><span>i još tri nepoznata lica, lako tjelesno povrijedio oštećenog mldb. </span><span>M.H.</span><span>a, na način što je, oštećenom dok se  kretao traktorom sa svojim ujakom </span><span>Ć.S.</span><span>prišao </span><span>L.V.</span><span>i udario ga palicom dužine oko 1 m i debljine oko 5-6 cm, u predjelu glave, od kojeg udarca je oštećeni pao sa traktora i dok je padao, još jednom ga </span><span>udario palicom u predjelu  ledja, nakon čega mu je prišao okrivljeni </span><span>M.M.</span><span>o i zajedno sa </span><span>L.V.</span><span>, dok je ležao na podlozi, palicama sredstvima podobnim da tijelo teško povrijede ili zdravlje teško naruše, izudarali oštećenog svuda po tijelu, kojom prilikom su ga još tri nepoznata lica izudarali nogama i pesnicama po tijelu od kojih udaraca je opštećeni zadobio tjelesne povrede u vidu: ubodne rane gornje trećine desne potkoljenice prečnika oko 2 cm, dužine kanala oko 4 cm, rane prskotine desnog tjemenog predjela dužine oko 5 cm, dubine oko 1 cm, krvnih podliva u prdjelu: lijevom lopatičnom, dva promjera oko 20x2 cm i  10x4 cm, lijeve polovine grudnog koša, promjera oko 20x2 cm, desne slabine promjera oko 20x2 cm, lijeve slabine promjera oko 10x2 cm, više podliva u predjelu gornje i donje trećine desne nadlaktice prečnika oko 4 cm, dlanene strane desne podlaktice dva podliva promjera oko 5x2cm, srdnje i donje trećine lijeve nadlaktice, više podliva prečnika oko 4 cm u predjelu gornje trećine dlanene strane lijeve podlaktice, više podliva promjera oko 10x3 cm i 5x3 cm, u predjelu  g ornj trećine desne butine promjera oko 15x3 cm, donje trećine desne butine promjera 8x2 cm, srednje trećine desne potkoljenice promjera oko 10x2 cm i donje trećine iste potkoljenice promjera oko 10x2 cm, lijeve potkoljenice više podliva promjera oko 10x2 cm, oguljotine lijevog slabinskog premejra dućine oko 4 cm, ogrebotine u predjelu oba kuka, </span>
</p>
<p>&nbsp;</p>
<p>
<span>- čime bi, u saizvšilaštvu, izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore, </span>
</p>
<p>
<span></span>
</p>
<p>
<span>-jer djelo za koje je optužen, po zakonu nije krivično djelo. </span>
</p>
<p>&nbsp;</p>
<p>
<span>Troškovi krivičnog postupka padaju na teret budžeta CG, o kojima će biti odlučeno posebnim rješenjem. </span>
</p>
<p>&nbsp;</p>
<p>
<span>          Oštećeni </span><span>M.H.</span><span>, za ostvarivanje imovinsko-pravnog zahtjeva, upućuje se na parnični postupak.  </span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Bijelom Polju, </span><span>Kt. br.  347/12 od 28. 01. 2013 godine, optu</span><span>žen je </span><span>M.M.</span><span>o iz Berana, zbog krivičnog djela teška tjelesna povreda iz čl. 151 st. 1 Krivičnog zakonika CG, izvršenog u saizvršilaštvu, s tim što je zamjenik ODT-a u prethodnom postupku, prije davanja završne riječi, izmijenila činjenični opis i pravnu kvalifikaciju. </span>
</p>
<p>
<span>U ponovnom postupku, prije davanja završnih riječi, zamjenik ODT-a je izmijenio činjenični opis optužbe.</span>
</p>
<p>
<span>Navedene izmjene činjeničnog opisa, koje su učinjene na glavnom pretresu od 15. 06. 2015 godine, prije davanja završnih riječi a pri kojima je zastupnik optužbe ostao u završnoj riječi, zastupnik optužbe nije mogao učiniti, jer time postupa suprotno zabrani preinačenja na gore, jer mijenja optužbu u pravcu koji je nepovoljniji za okrivljenog, na šta nije bio ovlašćen, s obzirom da na prethodnu presudu K. br. 54/13 od 11. 06. 2015 godine, ODT nije izjavio žalbu, već samo branilac okrivljenog. </span>
</p>
<p>&nbsp;</p>
<p>
<span>Sa navedenih razloga ovaj sud za osnovu uzima optužni predlog Kt. br. 347/12 od 28. 01. 2013 godine, sa izmjenama izvršenim na glavnom pretresu od 09. 06. 2014. godine, na koji način je činjenični opis predstavljen i u izreci ove presude. </span>
</p>
<p>&nbsp;</p>
<p>
<span>Glavni pretres, u ponovnom postupku, je zaključen u prisustvu </span><span>prisustvu zamjenika ODT-a u Bijelom Polju Zvrko Denisa, oštećenog </span><span>M.H.</span><span>a i branioca okrivljenog advokata </span><span>Č.N.</span><span>e, a u odsustvu uredno obaviještenog okrivljenog </span><span>M.M.</span><span>a, shodno čl. 457 ZKP-a CG. </span><span class="span2"> </span><span> </span>
</p>
<p>&nbsp;</p>
<p>
<span> Zamjenik ODT-a u završnoj riječi je </span><span>izjavio da je izvedenim dokazima na glavnom pretresu utvrđeno da je okrivljeni izvršio krivično djelo koje mu je stavljeno na teret optužnim predlogom a što proizilazi iz iskaza oštećenog, koji je saslušan kao svjedok, te iz iskaza svjedoka </span><span>Ć.S.</span><span>a, kao i iz materijalnih dokaza i to medicinske dokumentacije na ime oštećenog i nalaza i mišljenja vještaka Medicinskog fakulteta u Beogradu. Predlažio je da sud okrivljenog oglasi krivim i osudi na kaznu po zakonu.</span>
</p>
<p>&nbsp;</p>
<p>
<span>Oštećeni </span><span>M.H.</span><span> u završnoj riječi je izjavio da se pridružuje krivičnom gonjenju protiv okrivljenog i da postavlja imovinsko-pravni zahtjev za koji će  ostvarivati u parničnom postupku. </span>
</p>
<p>&nbsp;</p>
<p>
<span>Okrivljeni </span><span>M.M.</span><span>o u svojoj odbrani u bitnom je naveo da je </span><span>dana 25. 07. 2012. godine bio u Sutomoru, obzirom da je čitavo ljeto bio u Sutomoru, jer je bio suvlasnik "Rentacar-a".Oko 22,00 časa interventni vod policije je prošao pored kafića gdje se on nalazio i vidio je i prepoznao policajca koji  gleda prema njemu. Pretpostavlja i da su ga vidjeli i svi policajci koji su bili tu a sigurno ga je vidio  policajac </span><span>M.M.</span><span>. Te večeri oko 22,00 časa u tom kafiću u Sutomoru nalazio se u društvu sa bratom </span><span>M.V.</span><span>i njegovom djevojkom </span><span>K.M.</span><span>, a zatim je prešao za drugi sto i sjeo sa </span><span>M.M.</span><span>, </span><span>J.Z.</span><span>, </span><span>J.J.</span><span> i </span><span>J.F.</span><span> i </span><span>V.</span><span> suprugom </span><span>T.</span><span>. Kritične večeri u taj lokal gdje je radio, izmedju 24:00 i 01:00 časova, došli su komunalni inspektori </span><span>R.M.</span><span>i izvjesni </span><span>D.</span><span>  s tim što nijesu pravili zapisnik te večeri, nego su samo došli i od njega tražili da se utiša muzika. Kazao je i da je poznavao sada pok.  </span><span>L.V.</span><span>a i isti mu je kum. </span><span>Ć.S.</span><span>a je nekoliko puta vidio kod </span><span>V.</span><span>a kući, ali ga lično ne poznaje. Koliko zna </span><span>V.</span><span> i </span><span>S.</span><span> su bili kućni prijatelji, a da li se taj odnos izmedju njih kasnije promijenio on ne zna. </span><span>M.H.</span><span>a ne poznaje i prvi put ga je vidio na sudjenju u sudu i sa </span><span>M.</span><span> nije imao nikakav problem. Dalje je naveo da krajem jula mjeseca 2012.godine nije dolazio u Bijelo Polje  niti u Berane a kada dolazi u Berane iz Sutomora dolazi svojim vozilom.</span>
</p>
<p>
<span>Na glavnom pretresu, ponovio je ranije datu odbranu dodajući da mu nijesu poznati motivi zbog kojih je oštećeni </span><span>M.H.</span><span> njega označio kao napadača a poznato mu je da su ujak oštećenog </span><span>Ć.S.</span><span> i mldb. oštećeni bili u nekakvom sukobu sa njegovim kumom sada pok. </span><span>L.V.</span><span>. Kazao je još da mu je porodica mldb. oštećenog tražila, kao uslov da bi povukli tužbu, da im plati iznos od 10.000,00 eura, što je on odbio, jer, kako navodi, nije ni izvršio predmetno krivično djelo.</span>
</p>
<p>
<span>U završnoj riječi branilac okrivljenog adv. </span><span>Č.N.</span><span>a naveo je da ostaje pri ranije datoj završnoj riječi, kada je istakao da </span><span>teza izmijenjenog optužbnog akta nije dokazana. Naime, dokazima provedenim tokom postupka na nesumljiv način je utvrdjeno da okrivljeni </span><span>M.M.</span><span>o nije izvršio krivično djelo koje mu je stavljeno na teret. </span><span>Kazao je da je okrivljenom pred ODT-om u Bijelom Polju, uskraćeno pravo na odbranu jer isti nije bio ni poučen o svojim pravima, tj. da kao osumnjičeni može angažovati branioca. Time je povrijedjeno pravo na odbranu okrivljenog, te je stoga odbrana predlagala sudu da iz spisa izdvoji zapisnike koji su sačinjeni pred ODT-om u Bijelom Polju, jer su pribavljeni suprotno odredbama ZKP-a. Svjedok </span><span>M.M.</span><span> policiski službenik u Baru 25.07.2102. godine oko 21:30h vidio je okrivljenog </span><span>M.M.</span><span>a u Sutomoru u lokalu MM, što je potvrdio u svom iskazu. Svjedok oštećeni na glavnom pretresu održanom dana 19.04.2013. godine na pitanje okrivljenog </span><span>M.M.</span><span>a izjavio da ne bi želio da se kune da je ovdje okrivljeni tj. </span><span>M.M.</span><span>o bio prisutan prilikom kritičnog dogadjaja niti da ga može prepoznati po boji glasa. Što se tiče saizvršilaštva kako je to stavljeno u izmijenjenom optužnom aktu, ističe da isto treba posmatrati u objektivnom i subjektivnom smislu, tj. da ono postoji ako su ispunjena dva uslova što u konkretnom slučaju nije ni dokazano. U ponovnom postupku dodao je da okrivljeni prilikom saslušanja pred ODT-om nije upoznat sa pravom da može da angažuje branioca. Sve radnje koje je preduzeo Tužilac, počev od saslušanja oštećenog i svjedoka predložili su sudu da ih izdvoji kao pravno nevaljane dokaze, jer su radnje obavljene bez prisustva branioca po odredbama   ZKP-a. Takođe, sud je u dokaznom postupku izvršio uvid u zapisnike o prepoznavanju lica od 24. 12. 2012. godine i od 30. 07. 2012. godine, koji takođe predstavljaju pravno nevaljan dokaz jer su iste radnje preduzete bez upozorenja okrivljenog da na iste može prisustvovati njegov branilac. </span>
</p>
<p>
<span>U ponovnom postupku dodao je da okrivljeni prilikom saslušanja pred ODT-om nije upoznat sa pravom da može da angažuje branioca. Sve radnje koje je preduzeo Tužilac, počev od saslušanja oštećenog i svjedoka su predložili sudu da izdvoji kao pravno nevaljan dokaz, jer su iste radnje obavljene bez prisustva branioca po odredbama ZKP-a. Sud je u dokaznom postupku izvršio uvid u zapisnike o prepoznavanju lica od 24. 12. 2012. godine i od 30. 07. 2012. godine, koji takođe predstavljaju pravno nevaljan dokaz jer su iste radnje preduzete bez upozorenja okrivljenom da na iste može prisustvovati njegov branilac. Predložio je sudu da okrivljenog oslobodi od optužbe jer nije dokazano da je izvršio krivično djelo koje mu je stavljeno na teret. </span>
</p>
<p>&nbsp;</p>
<p>
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke </span><span>Ć.S.</span><span>a; </span><span>M.V.</span><span>a; </span><span>M.K.M.</span><span>; </span><span>J.V.</span><span>a; </span><span>J.F.</span><span>a i </span><span>M.M.</span><span>a; pročitao iskaze oštećenog </span><span>M.H.</span><span>a i svjedoka </span><span>L.E.</span><span>a; izvršio uvid u devet fotografija oštećenog; pročitao zapisnik o prepoznavanju lica od 24. 12. 2012. godine i 30. 07. 2012. godine; pročitao medicinsku dokumentaciju na ime oštećenog; pročitao nalaz i mišljenje vještaka dr </span><span>M.</span><span>a </span><span>S.</span><span>a, pojašnjenja data na glavnom pretresu i zaključak od 04. 11. 2013 godine; pročitao nalaz i mišljenje vještaka sudske medicine prof dr. </span><span>M.</span><span>a </span><span>S.</span><span>a, pojašnjenja data na glavnom pretresu i ekspertizu od 08. 11. 2013 godine; pročitao nalaz i mišljenje vještaka sudsko medicinskog odbora Medicinskog fakulteta u Beogradu od 11. 02. 2014 godine; pročitao dopis Komunalne policije Opštine Bar od 23. 03. 2015. godine i izvršio uvid u izvod iz kaznene evidencije na ime okrivljenog. </span>
</p>
<p>&nbsp;</p>
<p>
<span>Naime, sud je cijenio iskaz oštećenog </span><span>M.H.</span><span>a , koji je saslušan u svojstvu svjedoka u istražnom postupku i koji je u bitnom naveo da su po istovaranju drva on i njegov ujak krenuli kući u mjestu Trubine. Bio je prvi sumrak i on je nešto pričao sa svojim ujakom a sjedio je na desnom blatobranu i u jednom momentu začuo je </span><span>galamu, nakon čega, ga je neko udario preko leđa i po glavi i povučen je sa blatobrana, pa je pao. Nakon pada htio je da ustane, međutim, ponovo je udaren pa je opet pao a zatim su počeli da ga udaraju nekoliko puta. Zatim je prišlo još lica i počeli su da ga udaraju nogama, on se onesvijestio a kada je došao sebi govorio je: "Ja nijesam ništa kriv", a oni su ga psovali i govorili mu: "Zapamtićeš ti ko je </span><span>V.</span><span> </span><span>L.</span><span>". Ponovo je pokušao da pobjegne ali ga je neko udario u leđa pa je on opet pao, kada su počeli da ga udaraju nogama a zatim se skotrljao niz brdo kada je naišlo neko auto i lica koja su ga napala su se razbježala, nakon čega je on ušao u jednu kuću.</span>
</p>
<p>
<span>Na glavnom pretresu od 19. 04. 2013 godine ponovio je iskaz dat u istražnom postupku i dodao </span><span>da prije kritičnog dogadjaja nije viđao </span><span>M.M.</span><span>a. Kritične večeri, prišao  mu je krupan, ćelav čovjek i udarao ga je svuda nekakvom palicom i to u grupi više momaka. Kada je došao kući razgovarao je sa ujakom i on ga je pitao da opiše nekog od tih ljudi i kada je opisao izimedju ostalog  krupnog, visokog, ćelavog  čovjeka on-ujak mu je rekao da je to </span><span>M.M.</span><span>o. Na prepoznavanju kod  policije vratila mu se slika i okrivljenog </span><span>M.M.</span><span>a prepoznao je tada kao lice koje ga je udaralo. Dalje je kazao da mu je prvo prišlo lice za koje je kasnije saznao da se zove </span><span>V.</span><span> </span><span>L.</span><span> i udrio ga je palicom po glavi i to u desni tjemeni dio a zatim ga je povukao i on je pao sa traktora a zatim mu prilazi par momaka, među kojima i okrivljeni </span><span>M.</span><span> i svi zajedno ga udaraju plicama po tijelu i psuju, a on-oštećeni, dok ga udaraju govori da nije kriv i moli da ga puste. Kazao je i da nikada nije imao sukob niti nesporazum  sa okrivljenim i bilo kim drugim, niti mu je </span><span>Ć.S.</span><span> o tome pričao. Dodao je još da ne želi da se kune da je okrivljeni </span><span>M.</span><span> bio prisutan, a ne može ga prepoznati po boji glasa. Pojasnio je da je posle prvog udarca u glavu, osjetio da će se onesvijstiti, ali nije gubio svijest i odmah su nastavili da ga udaraju u predjelu tijela. Bio je  oslonjen ledjima na tlo i kako su ga udarali, okretao se na stranu braneći tijelo od udaraca i štitio je rukama glavu. Tvrdio je da je vidio lica koja su ga udarala a događaj se desio u prvom ljetnjem sumraku i vidio je krupnog ćelavog čovjeka - okrivljenog </span><span>M.</span><span>a.  </span>
</p>
<p>&nbsp;</p>
<p>
<span>Sud je cijenio iskaz svjedoka </span><span>Ć.S.</span><span>a, dat u istražnom postupku, koji u bitnom navodi da se, dana 25. 07. 2012. godine, kretao traktorom iz pravca Lozne prema mjestu Trubina a na traktoru je bio i njegov sestrić </span><span>M.H.</span><span>, koji je sjedio na desnom blatobranu. U jednom momentu navodi da je začuo kako je </span><span>H.</span><span> zakukao, kada se okrenuo i vidio </span><span>L.V.</span><span>a sa desne strane traktora koji je udario </span><span>H.</span><span>a drvenom palicom u predjelu glave, od kog udarca je </span><span>H.</span><span> pao sa traktora a zatim ga je </span><span>L.</span><span> još jedanput udario palicom u predjelu leđa. Zatim su, kako navodi, </span><span>L.V.</span><span>i još dva lica krenuli za njim-svjedokom </span><span>Ć.</span><span> i pokušali su da se popenju na traktor i kada je on  pomjerio traktor prema škarpi, ova lica su se otkačila od traktora a on je nastavio u pravcu mjesta Trubine. Okrenuo se da vidi šta je sa </span><span>H.</span><span>om i navodi da je tada vidio gužvu oko njega i vidio je </span><span>L.V.</span><span>a kako zamahuje i udara drvenom palicom </span><span>H.</span><span>a, kao i </span><span>M.M.</span><span>a, kako takođe zamahuje palicom i udara </span><span>H.</span><span>a po tijelu. Osim </span><span>L.</span><span>a i </span><span>M.</span><span>a, navodi da su tu bila još tri lica kod kojih nije vidio šipke ali je vidio da tuku </span><span>H.</span><span>a nogama. Ova tri lica on nije prepoznao. Zatim se on udaljio nekih 500 metara od mjesta događaja i pozvao je braću, koja su došla nakon par minuta. Kazao je još da misli da je napad bio usmjeren prema njemu jer se on ranije posvađao sa </span><span>L.</span><span>em. </span>
</p>
<p>
<span>Na ranijem glavnom pretresu ponovio je iskaz dat u istražnom postupku ponovivši da se </span><span>kritične noći  kretao  traktorom iz pravca Lozne put Trubina i pored njega  je sjedio  sestrić </span><span>M.H.</span><span>.  Odjedanput je čuo kako je </span><span>M.H.</span><span> zakukao i vidio je </span><span>V.</span><span>a </span><span>L.</span><span>a kako drvenom palicom udara </span><span>H.</span><span>a u glavu a zatim ga povlači u predjelu ramena od  čega </span><span>H.</span><span> pada na tlo. Zatim je pritrčalo još pet ljudi i dok je </span><span>H.</span><span> na tlu udaraju ga drvenim palicama a zatim i nogama u predjelu ledja, stomaka, tijela, a </span><span>V.</span><span> </span><span>L.</span><span> je za to vrijeme pošao za njim-svjedokom </span><span>Ć.</span><span> i udrio ga je palicom  po vratu i glavi. Kazao je još da od ranije poznaje </span><span>M.M.</span><span>a iz vidjenja jer ga je vidjao nekoliko puta kod </span><span>V.</span><span>a </span><span>L.</span><span>a i tvrdio je da je u toj  grupi koja je udarala </span><span>M.H.</span><span>a, vidio okrivljenog </span><span>M.M.</span><span>a kako  palicom udara </span><span>H.</span><span>a po tijelu. Pojasnio je da se događaj desio u prvi sumrak i da je vidio lica učesnika. </span>
</p>
<p>
<span>Na glavnom pretresu u ponovljenom postupku svjedok </span><span>Ć.</span><span> ponovio je ranije dati iskaz, dodajući da je </span><span>prije kritičnog događaja okrivljenog </span><span>M.M.</span><span>a viđao ranije 3-4 puta i to u kafani u mjestu Lozna, zajedno sa sada pok. </span><span>L.V.</span><span>.  Jednom ga je vidio ispred kuće sada pok. </span><span>L.V.</span><span>a. Kritičnom prilikom vidio je </span><span>M.M.</span><span>a kako tuče </span><span>H.</span><span>a nekakvom palicom. </span><span>H.</span><span>a je tom prilikom napadalo više lica, među kojima su bili </span><span>L.V.</span><span>, </span><span>M.M.</span><span>o i još tri lica, s tim što ova tri lica on ne poznaje. Dodao je da je kritičnom prilikom vidio sada pok. </span><span>L.V.</span><span>a i </span><span>M.M.</span><span>a i da je </span><span>M.</span><span> imao obučenu plavu trenerku donji dio i crnu majicu kratkih rukava. Jedino ako </span><span>M.M.</span><span>o ima identičnog brata blizanca pa da je on to bio, onda bi on pogriješio. Kazao je i da je tačno da je svojevremeno njega pozvao </span><span>V.K.</span><span> iz Berana, koji je tom prilikom tražio da se sretnu on i njegov zet (otac mldb. oštećenog) </span><span>M.N.</span><span>sa </span><span>V.K.</span><span>m i sa licem koje se zove "</span><span>S..</span><span>".Pozvao je zeta </span><span>M.N.</span><span>a, pa su se  zajedno  našli u kafanu u mjestu Lozna sa </span><span>V.K.</span><span>m i licem koje se zove "</span><span>S..</span><span>". Tada je </span><span>V.K.</span><span> počeo priču oko predmetnog kritičnog događaja, govoreći da bi to trebali mirno da riješe, da se ne bi išlo po sudovima i tada je njegov zet </span><span>M.N.</span><span>kazao da mu ni iznos od 10.000,00 eura, ne bi nadoknadio patnje koje je preživio. Nastup </span><span>V.K.</span><span>shvatio je kao da postupa u ime </span><span>M.M.</span><span>a. Sjeća se i da je u hodniku ovog suda, kad je bilo suđenje kod prethodnog sudije, kada su se okupili, da je </span><span>M.M.</span><span>o kazao </span><span>M.N.</span><span>u: "Tražili ste 10.000,00 eura, od mene nećete dobiti ni ceta". Sjeća se da se tada </span><span>M.</span><span> i kleo da on nije napadao </span><span>H.</span><span>a, a ja sam mu tada rekao: "Daj kaži ko je to lice, koje toliko liči na tebe", a on je kazao da neće da kaže ko je. Kazao je još da se ne sjeća da li je poznavao lice sada pok. Darinka Vušurovića iz Berana.</span>
</p>
<p>&nbsp;</p>
<p>
<span>Sud je cijenio iskaz svjedoka </span><span>M.M.</span><span>a koji u svom iskazu datoj na ranijem glavnom pretresu u bitnom navodi,  da lično ne  poznaje </span><span>M.M.</span><span>a osim što je bezbjednosno interesantno lice za službu i zadatak policajaca jeste da na takva lica obrate pažnju u smislu kuda se kreću. Dana 25.07.2012. godine nalazio se na radnom zadatku u Sutomoru i obavljao je poslove policijskog službenika u interventnoj jedinici. Između 22:00h i 22:15h u kafiću "MM" koji se nalazi  na skretanju za šetalište a gdje je zastao preko puta tog lokala, u njemu nepoznatom  društvu više osoba prepoznao je </span><span>M.M.</span><span>a. Sa njim-okrivljenim je bila gazdarica kafića i još 4-5 lica na koje nije obraćao pažnju ko su. Te večeri nije legitimisao </span><span>M.M.</span><span>a, jer je imao drugih obaveza a njemu je bilo bitno samo da vidi gdje je i sa kim. Tokom sledeće njegove smjene 29 na 30. 07. 2012. godine oko ponoći izvršili su kontrolu i legitimisanje lica </span><span>L.V.</span><span>i provjerom utvrdili da je raspisana potjernica za istim. Nedugo zatim prišao im je </span><span>M.</span><span> i rekao da se interesuje za svog druga </span><span>L.V.</span><span>a, pa je utvrdio da se potražuje i </span><span>M.</span><span> i zatim su </span><span>M.</span><span>a i </span><span>L.</span><span>a priveli u PJ u Baru. Tada mu je tokom privođenja </span><span>M.</span><span> u slobodnom izlaganju rekao, zar me nijesi vidio 25-og uveče.  Pojasnio je da se nalazio u vozilu na mjestu suvozača, kada je dana 25. 07. 2012. godine vidio, </span><span>M.M.</span><span>a u lokalu "MM" i desetak minuta su se zadržali na toj poziciji pa mu je ta slika ostala u sjećanju. Kazao je još da u službenom aktu, službenoj zabilješci niti bilo gdje drugo, te večeri nije upisivao ni </span><span>M.M.</span><span>a niti bilo </span><span>koje drugo lice. Prethodno čitavo ljeto je gledao </span><span>M.</span><span>a i skoro svaku smjenu je imao priliku da ga vidi ili legitimiše. Naveo je još da je kritične večeri smjenu primio 15-ak minuta prije nego je vidio </span><span>M.</span><span>a, a zgrada Stanice policije je oko 200m udaljena od lokacije gdje je vidio </span><span>M.</span><span>a pa je na zadatku ispred pomenutog objekta "MM" bio oko  22:05 h a </span><span>M.</span><span>a je vidio u intervalu između 22:05 i 22:15h. </span>
</p>
<p>
<span>Na glavnom pretresu u ponovnom postupku ponovio je ranije dati iskaz, pojasnivši da kritične večeri, tj. 25. 07. 2012. godine, kada je primio smjenu u 22:00h, u Sutomoru, u službenom vozilu nalazili su se on, koji je sjedio na mjestu suvozača i Mirsad </span><span>L.</span><span>, koji je bio vođa patrole, kao vozač. Misli da je i </span><span>L.</span><span> kritične večeri vidio </span><span>M.</span><span>a na mjestu gdje ga je i on vidio. </span><span>M.</span><span>a je te večeri u lokalu "MM" vidio sa udaljenosti najdalje od 10 metara. </span><span>M.</span><span> je bio u društvu sa vlasnicom tog lokala koja se preziva </span><span>M.</span><span>. Sa njima je bilo još najmanje četiri lica muškog pola. Među ovim licima nije primijetio lice </span><span>L.V.</span><span>a, koga je nakon 4 (četiri) dana, postupajući po redovnoj kontroli, legitimisao obzirom da je tada upravljao vozilom i nakon utvrđivanja identiteta istog su priveli obzirom da je bila raspisana potjernica za istim. Tokom utvrđivanja identiteta </span><span>L.</span><span>a, pješke je toj poziciji prišao </span><span>M.M.</span><span>o, interesujući se zbog čega legitimiše </span><span>L.</span><span>a, nakon čega je i </span><span>M.</span><span>u zatražio ličnu kartu a zatim je i njega priveo obzirom da je i za njim bila raspisana potjernica. </span>
</p>
<p>
<span>Razlog zbog koga se sjeća da je </span><span>M.</span><span>a vidio upravo na dan 25. 07. 2012. godine, je taj što mu je isti </span><span>M.</span><span>, nakon što je priveden u Stanicu policije, nakon četiri dana, kazao u smislu: "Pa zar me nijesi vidio prije 4 dana naveče ( tj. 25.-og). Datuma 25. 07. 2012. godine, odnosno da je upravo na taj dan uveče zapazio </span><span>M.</span><span>a u objektu "MM" nije se sjetio po njegovom kazivanju, već za to što ga je zaista te večeri vidio na tom mjestu, a zna da je te večeri bio u smjeni, jer prema rasporedu poslova u to vrijeme svaku četvrtu noć je bio raspoređen da radi u Sutomoru. </span>
</p>
<p>&nbsp;</p>
<p>
<span>Sud je iskaz svjedoka </span><span>L.E.</span><span>a koji u svom iskazu u bitnom navodi da se </span><span>sjeća situacije kada se na pregled javio pacijent  </span><span>M.H.</span><span> a koji je po proceduri  upućen iz Hitne medicinske pomoći u Urgentni blok na pregled hirurgu. On je u svom izvještaju  detaljano opisao svaku  od mnogobrojnih povreda koje je pacijent zadobio Povrede su zadobijene, po njegovom mišljenju, sat do sat ipo prije  pregleda. Povrede su bile u vidu hipermeičnih površina a pod čim podrazumijeva povećanje krvi u koži. Kazao je da se ne može izjasniti da li opisane povrede  mogu  da prerastu u krvni podliv. Nakon uvida u fotografije kazao je da prepoznaje povrede  koje je konstatovao u svom ljekarskom izjveštaju stim što smatra da vrijeme kada su fotografije sačinjene  ne odgovaraju vremenu kada je oštećeni pregledan. </span>
</p>
<p>&nbsp;</p>
<p>
<span>Sud je cijenio iskaz svjedoka </span><span>M.V.</span><span>a, koji u bitnom navodi da se </span><span>sjeća da je tokom ljeta 2012. godine, bio na odmoru sa tada djevojkom </span><span>K.M.</span><span> i sjeća se da su tih dana, tokom trajanja odmora, skoro svako veče boravili u jednom lokalu koji su tada držali </span><span>N.</span><span> </span><span>M.</span><span> i njen suprug, zajedno sa okrivljenim </span><span>M.M.</span><span>om, kao i sa </span><span>J.F.</span><span> i </span><span>J.J.</span><span>. Poznato mu je da je tih dana uhapšen </span><span>M.M.</span><span>o a kasnije je saznao da je uhapšen zbog događaja koji se desio u Bijelom Polju. Kazao je da se ne sjeća da je tih večeri kada bi zajedno sjedjeli u kafiću, sa njima bio </span><span>L.V.</span><span>. Naveo je da se ne sjeća precizno datuma kada je boravio na moru a upečatljivo mu je ostalo, zbog toga što je </span><span>M.</span><span> tih dana uhapšen i kasnije je govorio: "Zamislite, uhapsili su me, a bio sam svo vrijeme sa vama". Naveo je još da misli da su on i njegova djevojka tokom trajanja ovog odmora, svako veče bili </span><span>u ovom lokalu, možda eventualno dvije večeri nijesu.Kazao je i da je poznavao sada pok. </span><span>L.V.</span><span>a, s tim što se ne sjeća da je njega vidio u društvu sa </span><span>M.M.</span><span>om ovih dana kada su boravili u ovom lokalu u večernjim satima u Sutomoru.</span>
</p>
<p>&nbsp;</p>
<p>
<span>Sud je cijenio iskaz svjedoka  </span><span>M.</span><span> </span><span>K.M.</span><span>, koja u bitnom navodi da je </span><span>zajedno sa tada momkom </span><span>V.</span><span> </span><span>M.</span><span>em, (sada suprugom),  bila na moru i bili su smješteni kod </span><span>V.</span><span> majke u Sutomoru. Skoro svake večeri su izlazili u grad i obično su boravili u lokalu naziva "MM". Obično su bili u društvu sa </span><span>M.M.</span><span>om a sjeća se da je jednog dana </span><span>M.M.</span><span>o uhapšen zbog nekog događaja koji se desio u Bijelom Polju i sjeća se da je dana kada je predstavljeno da se desio taj kritični događaj, boravila u kafe-baru "MM" u Sutomoru zajedno sa </span><span>V.</span><span>, </span><span>M.M.</span><span>om, </span><span>J.F.</span><span> i </span><span>V.</span><span>. </span>
</p>
<p>&nbsp;</p>
<p>
<span>Sud je cijenio iskaz svjedoka </span><span>J.V.</span><span>a, koji u bitnom navodi da je njegova </span><span>sestra </span><span>M.</span><span> </span><span>N.</span><span> svojevremeno zajedno sa </span><span>M.M.</span><span>om držala lokal u Sutomoru koji se zvao "MM". Tokom tog ljeta zajedno sa bratom </span><span>J.F.</span><span> boravio je često u ovom lokalu "MM" i sjeća se da je jednog dana uhapšen </span><span>M.M.</span><span>o zbog toga što je navodno dan ili dva prije toga izvršio nekakvo djelo u Bijelom Polju. Sjeća se da je tada pominjano da je djelo izvršio u noći kada je </span><span>M.M.</span><span>o bio u lokalu "MM" i to zajedno sa njim, njegovim bratom </span><span>J.F.</span><span>, </span><span>V.</span><span> </span><span>M.</span><span>em, njegovom ženom </span><span>M.</span><span>, njegovom suprugom </span><span>T.</span><span>, sestrom </span><span>N.</span><span> </span><span>M.</span><span> i ocem </span><span>J.Z.</span><span> i osim ovih lica, sa njima u društvu nije bio niko od nepoznatih osoba, a </span><span>L.V.</span><span>a ne poznaje. Sjeća se da je večeri kada je navedeno da je </span><span>M.</span><span> izvršio djelo u Bijelom Polju a dok su bili  u lokalu, da je dolazio automobil policije, odnosno "džip" Interventne patrole i misli da su ta lica vidjeli njih u lokalu. </span>
</p>
<p>
<span> </span>
</p>
<p>
<span>Sud je cijenio iskaz svjedoka </span><span>J.F.</span><span>a koji u bitnom navodi da </span><span>nije očevidac kritičnog događaja u Bijelom Polju samo zna da je </span><span>M.M.</span><span>o jednog dana uhapšen zbog događaja koji se desio u Bijelom Polju, što mu je bilo čudno jer tada kada je predstavljeno da je izvršio neko djelo u Bijelom Polju, </span><span>M.M.</span><span>o je bio u lokalu "MM" u Sutomoru, zajedno sa njim, </span><span>J.J.</span><span>, </span><span>M.</span><span> </span><span>N.</span><span>, </span><span>J.Z.</span><span>, </span><span>M.V.</span><span>i njegovom suprugom. Kazao je da </span><span>L.V.</span><span>a ne poznaje. </span>
</p>
<p>
<span></span>
</p>
<p>
<span></span><span>Iz zapisnika o prepoznavanju lica od 24. 12. 2012. godine, proizilazi da je radnju prepoznavanja vršio oštećeni </span><span>M.H.</span><span>, kojom prilikom je, kao izvršioca djela na njegovu štetu, pokazao oba puta na </span><span>M.M.</span><span>a, dok iz zapisnika o prepoznavanju lica od 30. 07. 2012. godine, proizilazi da je radnju prepoznavanja vršio svjedok </span><span>Ć.S.</span><span>, kojom prilikom je, kao izvršioca djela na štetu </span><span>M.H.</span><span>a, pokazao na </span><span>M.M.</span><span>a i </span><span>L.V.</span><span>a. </span>
</p>
<p>&nbsp;</p>
<p>
<span>Po osnovu medicinske dokumentacije na ime oštećenog, nalaz i mišljenje dao je vještak dr </span><span>M.</span><span>e </span><span>S.</span><span>. U svom nalazu i mišljenju vještak navodi da su kod oštećenog s polja na tijelu bile vidljive sledeće povrede: razderotina poglavine u desnoj tjemenoj regiji glave dužine oko 5cm i širine 1cm. Na zadnjoj strani grudnog koša sa lijeve strane trakasto crvenilo kože dužine oko 20cm i širine oko 2cm; horizontalno položeno crvenilo kože na leđima dužine oko 10 cm i širine oko 4cm; na prednjem dijelu grudnog koša sa lijeve strane trakasto crvenilo kože dužine oko 20cm i širine oko 2cm; u desnoj slabinskoj regiji trakasto crvenilo kože dužine oko 20cm i širine 2cm; u lijevoj slabinskoj regiji trakasto crvenilo kože dužine oko 10cm i širine oko 2cm; kao i više manjih oguljotina kože dužine oko 4cm; u desnoj nadlaktnoj regiji a u gornjoj i </span><span>donjoj trećini crvenilo kože prečnika po 4cm; u predjelu desne podlaktice sa zadnje strane dva trakasta crvenila kože dužine 5cm i širine 2cm; u predjelu lijeve nadlaktice dva crvenila kože prečnika po 4cm; u predjelu lijeve podlaktice sa zadnje strane trakasto crvenilo kože dužine oko 10cm i širine oko 3cm; a na istoj podlaktici i trakasto crvenilo kože dužine oko 5cm i širine oko 3cm; više horizontalnih ogrebotina kože na bokovima; u predjelu desne natkoljenice u gornjoj trećini trakasto crvenilo kože dužine oko 15cm i širine oko 3cm; kao i na donjoj trećini dužine oko 8cm i širine 2cm; a u srednjoj trećini desne potkoljenice trakasto crvenilo kože dužine oko 10cm i širine oko 2cm; u donjoj trećini trakasto crvenilo kože dužine oko 10cm i širine oko 2cm; u predjelu lijeve potkoljenice više trakastih crvenila kože dužine oko 10 cm i širine 2cm. Prema mišljenju vještaka dr </span><span>S.</span><span>a navedene povrede pojedinačno i zbirno spadaju u laku tjelesnu povredu. Mišljenja je da su povrede u vidu trakastih crvenila kože nastale od više udaraca tupo-tvrdim predmetom oblika štapa, palice, šipke ili motke širine od 2 do 3cm, dok su povrede u vidu crvenila kože prečnika 4cm nastale od više udaraca tupo-tvrdim predmetom približnog prečnika kružnog oblika. Što se tiče povrede u vidu ubodne rane u predjelu desne potkoljenice najvjerovatnije je nastala od šiljatog dijela mehaničkog oruđa. </span>
</p>
<p>&nbsp;</p>
<p>
<span>Pojašnjavajući nalaz vještak </span><span>S.</span><span> je ostao pri osnovnom nalazu a takođe i prilikom pokušaja usaglašavanja stavova sa vještakom prof. dr </span><span>S.</span><span>em ostao je pri svom nalazu i mišljenu. </span>
</p>
<p>&nbsp;</p>
<p>
<span>Takođe, po osnovu medicinske dokumentacije na ime oštećenog nalaz i mišljenje dao je vještak prof. </span><span>dr </span><span>M.Š.</span><span>, koji u svom nalazu i mišljenju navodi da je oštećeni u kritičnom događaju zadobio povrede i to: ubodnu ranu u predjelu gornje trećine desne potkoljenice prečnika oko 2cm i dužine kanala oko 4cm naniže prema unutra; ranu prskotinu u predjelu desnog tjemenog predjela dužine oko 5cm i dubine oko 1cm; i krvne podlive i to dva u predjelu lijevom lopatičnom promjera 20x2cm i 10x4cm; u predjelu lijeve polovine grudnog koša promjera 20x2cm; desne slabine promjera 20x2cm; lijeve slabine promjera 10x2cm; više podliva u predjelu gornje i donje trećine desne nadlaktice prečnika oko 4cm; dva podliva u predjelu dlanene strane desne podlaktice promjera 5x2cm; više podliva u predjelu srednje i donje trećine lijeve nadlaktice prečnika 4cm; više podliva u predjelu gornje trećine dlanene strane lijeve podlaktice promjera 10x3cm i 5x3cm; podliv u predjelu gornje trećine desne butine promjera 15x3cm; podliv u predjelu donje trećine desne butine promjera 8x2cm; podliv u predjelu srednje trećine desne potkoljenice promjera 10x2cm; podliv u predjelu donje trećine desne potkoljenice promjera 10x2cm i više podliva u predjelu lijeve potkoljenice promjera 10x2cm; kao i oguljotinu u predjelu lijevog slabinskog predjela dužine oko 4cm i ogrebotine u predjelu oba kuka. Prema mišljenju vještaka </span><span>S.</span><span>a, ubodna rana je posledica dejstvom šiljka zamahnutog mehaničkog oruđa. Rana prskotina i krvni podlivi posledica su višekratnog dejstva tupog teškog i zamahnutog mehaničkog oruđa na odgovarajuće predjele tijela (najmanje 21 udarac), a oguljotine i ogrebotine su mogle nastati mehaniznom pada i udara o tvrdu i neravnu podlogu. Oruđe kojim su nanijete povrede u vidu krvnih podliva je, po mišljenju vještaka, ovalno, kao što su napr. pendrek, palica, ovalna motka i sl. Prema mišljenju vještaka </span><span>S.</span><span>a navedene oguljotine i ogrebotine predstavljaju pojedinačno i u svom zbiru laku tjelesnu povredu, dok navedeni krvni podlivi pojedinačno predstavljaju laku tjelesnu </span><span>povredu, a zbirno predstavljaju tešku tjelesnu povredu. Rana prskotina predstavlja laku tjelesnu povredu a ubodna rana predstavlja tešku tjelesnu povredu, pa je po mišljenju vještaka </span><span>S.</span><span>a u kritičnom događaju oštećeni zadobio tešku tjelesnu povredu. </span>
</p>
<p>&nbsp;</p>
<p>
<span>Pojašnjavajući nalaz vještak Š</span><span>.</span><span> je ostao pri svom osnovnom nalazu, kao i prilikom pokušaja usaglašavanja mišljenja sa vještakom dr. </span><span>S.</span><span>em.</span>
</p>
<p>&nbsp;</p>
<p>
<span>Kako sud se nije mogao opredijeliti koji od datih nalaza i mišljenja da prihvati, to je odredio novo vještačenje i isto povjerio Sudsko-medicinskom odboru Medicinskog fakulteta u Beogradu. U nalazu i mišljenju vještaka Sudsko-medicinskog odbora pri Medicinskom fakultetu u Beogradu je navedeno,</span><span> da i</span><span>z nalaza specijalističkih ljekarskih pregleda proizilazi da su kod </span><span>M.H.</span><span>a ustanovljene sledeće povrede rana – razderina u desnom tjemenom predelu, krvni podlivi kože u predjelu trupa i udova, na više mjesta, oguljotine kože u predjelu trupa i rana – ubodina u predjelu desne potkoljenice. Rana – razderina, krvni podlivi i oguljotine kože nastali su kao posljedica dejstva tupine zamahnutog mehaničkog oruđa, a rana – ubodina je nanesena dejstvom šiljka zamahnutog mehaničkog oruđa.</span>
</p>
<p>
<span> Rana – razderina u desnom tjemenom predjelu predstavljala je laku telesnu povredu. Krvni podlivi kože u predjelu trupa i udova pojedinačno procenjeno predstavljali su laku tjelesnu povredu.</span>
</p>
<p>
<span>Oguljotine kože u predelu trupa pojedinačno procenjeno predstavljali su laku tjelesnu povredu.</span>
</p>
<p>
<span>Rana – ubodina u predelu desne potkoljenice predstavljala je laku tejlesnu povredu.</span>
</p>
<p>
<span>Kako u medicinskoj dokumentaciji nije opisan ni jedan objektivno ustanovljeni znak poremećaja opšteg stanja </span><span>M.H.</span><span>a i/ili objektivan znak koji bi ukaziovao na to daje kod njega postojalo stanje tzv. traumatskog i/ili hipovolemijskog šoka, niti pak ima nalaza laboratorijskih pregleda iz kojih bi se moglo zaključiti o postojanju poremećaja u vezi sa konstatovanim povredama (npr. funkcionisanja bubrega i dr.), to se zaključuje da su sve povrede koje su konstatovane kod </span><span>M.H.</span><span>a (razderina, krvni podlivi, oguljotine i ubodina) </span><span>u skupnom dejstvu procenjeno, predstavljale laku</span>
</p>
<p>
<span>tjelesnu povredu</span><span>. Usled svih povreda koje je oštećeni zadobio, u njihovom zbirnom dejstvu, nije došlo do teškog narušenja zdravlja, niti bilo kakvog ugrožavanja odnosno dovođenja u opasnost života povrijeđenog, niti je pak došlo do uništenja ili trajnog i u znatnoj mjeri oštećenja ili oslabljenja nekog važnog dijela njegovog tijela ili važnog organa, niti su prouzrokovani trajna nesposobnost za rad, trajno i teško narušenje zdravlja niti unakaženost.</span>
</p>
<p>
<span> Rana – razderina u desnom tjemenom predjelu mogla je nastati kao posljedica najmanje jednokratnog aktivnog dejstva tupine zamahnutog mehaničkog oruđa, npr. udarcem nekim predmetom – motkom, palicom i sl., udarcem obuvenim stopalom i sl.</span>
</p>
<p>
<span>Međutim, s obzirom na lokalizaciju ove povrede, ne može se sa sigurnošću isključiti</span>
</p>
<p>
<span>mogućnost njenog nastanka pri padu, usled udara glavom o podlogu.</span>
</p>
<p>
<span> Izgled i karakteristike povreda u vidu krvnih podliva kože na više mjesta u predjelu trupa i udova, kako to proizilazi iz medicinske dokumentacije i priloženih kolor</span>
</p>
<p>
<span>fotografija, nedvosmisleno upućuju na zaključak da su sve ove povrede nastale kao</span>
</p>
<p>
<span>posljedica višekratnog aktivnog dejstva tupine zahanutog mehaničkog oruđa udarcima obličastim predmetom, npr. palicom, motkom i sl. Prisustvo ovih poverda u predjelu </span><span>nadlanenih strana podlaktica („sa posteriornestrane“), upućuje na zaključak da su ove povrede </span><span>odbrambenog karaktera</span><span>, tj. da su, s obzirom na njihovu brojnost, mogle nastati pri pokušajima </span><span>M.H.</span><span>a da se zaštiti od povređivanja postavljanjem ruke/ruku ispred glave i tela. Oguljotine kože u predjelu trupa, s obzirom na svoju lokalizaciju, mogle su nastati prilikom pada, usled udara o podlogu.</span>
</p>
<p>
<span>Rana – ubodina u predelu desne potkoljenice nanesena je aktivnim dejstvom –</span>
</p>
<p>
<span>ubadanjem šiljkom zamahnutog mehaničkog oruđa, ali s obzirom na to da izgled i</span>
</p>
<p>
<span>karakteristike rane-otvora ove ubodine nisu detaljnije opisane (navodi se samo da je „prečnika oko 2 cm“), to se dalji zaključak o vrsti i karakteristikama povrednog oruđa ne može pouzdanije izvesti. </span>
</p>
<p>
<span>Analizirajući nalaz i mišljenje vještaka Sudsko-medicinskog odbora, dovodeći isti u vezu sa prethodno izvedenim dokazima, odnosno nalazima i mišljenjima vještaka dr </span><span>S.</span><span>a i prof. dr Š</span><span>.</span><span>, to sud nalaz i mišljenje vještaka Sudsko-medicinskog odbora prihvata u cjelosti, dok nalaz i mišljenje vještaka prof. dr </span><span>S.</span><span>a u pogledu kvalifikacije zadobijenih povreda, ne prihvata, obzirom da, kako vještak pojedinac </span><span>S.</span><span>, tako i vještaci Sudsko-medicinskog odbora pri Medicinskom fakultetu u Beogradu, iznose mišljenje da je u kritičnom događaju oštećeni zadobio pojedinačno i zbirno lake tjelesne povrede. </span>
</p>
<p>&nbsp;</p>
<p>
<span>Iz izvoda iz kaznene evidencije na ime okrivljenog, sud je utvrdio da je isti ranije </span><span>osuđivan presudom Osnovnog suda u Beranama K. br. 96/10 od 22. 07. 2010. godine, zbog KD iz čl. 168/1 KZ RCG, novčanom kaznom od 800,00 eura.</span>
</p>
<p>&nbsp;</p>
<p>
<span>Dakle, činjeničnim opisom predstavljeno je da je okrivljeni </span><span>M.M.</span><span>o, dana 25. 07. 2012. godine oko 21:30 h u mjestu Trubine, opština Bijelo Polje, sa sada pok. </span><span>L.V.</span><span>i još  tri nepoznata lica, lako tjelesno povrijedio oštećenog mldb. </span><span>M.H.</span><span>a, na način što je, oštećenom dok se  kretao traktorom sa svojim ujakom </span><span>Ć.S.</span><span>prišao </span><span>L.V.</span><span>i udario ga palicom dužine oko 1 m i debljine oko 5-6 cm, u predjelu glave, od kojeg udarca je oštećeni pao sa traktora i dok je padao, još jednom ga udario palicom u predjelu  ledja, nakon čega mu je prišao okrivljeni </span><span>M.M.</span><span>o i zajedno sa </span><span>L.V.</span><span>, dok je ležao na podlozi, palicama sredstvima podobnim da tijelo teško povrijede ili zdravlje teško naruše, izudarali oštećenog svuda po tijelu, kojom prilikom su ga još tri nepoznata lica izudarali nogama i pesnicama po tijelu od kojih udaraca je opštećeni zadobio tjelesne povrede u vidu: ubodne rane gornje trećine desne potkoljenice prečnika oko 2 cm, dužine kanala oko 4 cm, rane prskotine desnog tjemenog predjela dužine oko 5 cm, dubine oko 1 cm, krvnih podliva u prdjelu: lijevom lopatičnom, dva promjera oko 20x2 cm i  10x4 cm, lijeve polovine grudnog koša, promjera oko 20x2 cm, desne slabine promjera oko 20x2 cm, lijeve slabine promjera oko 10x2 cm, više podliva u predjelu gornje i donje trećine desne nadlaktice prečnika oko 4 cm, dlanene strane desne podlaktice dva podliva promjera oko 5x2cm, srdnje i donje trećine lijeve nadlaktice, više podliva prečnika oko 4 cm u predjelu gornje trećine dlanene strane lijeve podlaktice, više podliva promjera oko 10x3 cm i 5x3 cm, u predjelu  g ornj trećine desne butine promjera oko 15x3 cm, donje trećine desne butine promjera 8x2 cm, srednje trećine desne potkoljenice promjera oko 10x2 cm i donje trećine iste potkoljenice promjera oko 10x2 cm, lijeve potkoljenice više podliva promjera oko 10x2 cm, oguljotine lijevog slabinskog premejra dućine oko 4 cm, ogrebotine u predjelu oba </span><span>kuka, te da je navedenim radnjama izvršio, u saizvšilaštvu, krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>
<span>Međutim, u navedenom činjeničnom opisu nije sadržan jedan od konstitutivnih elemenata opšteg pojma krivičnog djela, odnosno krivica, kako je to predviđeno članom 5 Krivičnog zakonika Crne Gore. Naime, članom 3 Krivičnog zakonika Crne Gore propisano je da nema kazne bez krivice, te da se kazna i mjere upozorenja mogu izreći samo učiniocu koji je kriv za učinjeno krivično djelo. Krivica kao konstitutivni elemenat opšteg pojma krivičnog djela postoji ako je učinilac bio uračunljiv i postupao s umišljajem, a bio je svjestan ili je bio dužan i mogao biti svjestan da je njegovo djelo zabranjeno, odnosno krivica može postojati i onda kada je učinilac postupao iz nehata ako to zakon izričito predviđa. </span>
</p>
<p>
<span>Dakle, u činjeničnom opisu neophodno je, osim konkretizovanja radnji koje čine krivično djelo sa činjenicama i okolnostima koje čine obilježje krivičnog djela, konkretizovanje i krivice kao opšteg elementa krivičnog djela, koji je neophodno da bude sadržan u činjeničnom opisu. Obzirom da u predmetnom činjeničnom opisu nije opisan elemenat krivice, koja je svrstana u opšti pojam krivičnog djela i predstavlja njegov konstitutivni element, te kod činjenice da sud nije ovlašćen izvršiti korekciju činjeničnog opisa u tom dijelu, jer bi time povrijedio objektivni identitet optužbe, to u opisanim radnjama okrivljenog, nijesu sadržani svi potrebni elementi bića krivičnog djela koje mu je stavljeno na teret, zbog čega djelo, kako je predstavljeno nije krivično djelo. </span><span></span>
</p>
<p>&nbsp;</p>
<p>
<span>Na osnovu čl. 230 ZKP-a, CG odlučeno je da troškovi krivičnog postupka,  padnu na teret Budžeta CG. </span>
</p>
<p>
<span>  </span>
</p>
<p>
<span> Oštećeni </span><span>M.H.</span><span> je, shodno čl. 239 ZKP-a CG, za ostvarivanje imovinsko-pravnog zahtjeva, upućen na parnični postupak.   </span>
</p>
<p>&nbsp;</p>
<p>
<span>Sa iznijetih razloga a na osnovu čl. 373 st. 1  tač. 1 Zakonika o krivičnom postupku, CG odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana  </span><span>15. 06. 2015. godine</span>
</p>
<p>&nbsp;</p>
<p>
<span>    Zapisničar,</span><span></span><span></span><span></span><span></span><span></span><span> </span><span>             S u d i j a,</span>
</p>
<p>
<span>Draginja Bošković, s.r.    </span><span></span><span></span><span></span><span></span><span></span><span>       Ivan Adamović, s.r. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
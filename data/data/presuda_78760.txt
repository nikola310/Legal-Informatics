<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.0in;}
.s1{font-weight:bold;}
.s2{font-family:Times;}
.s3{font-family:Times;font-weight:bold;}
.s4{font-weight:bold;color:black;}
.s5{color:black;}
.s6{font-weight:bold;font-style:italic;color:black;}
.s7{font-family:Times New Roman;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{margin-left:-0.125in;text-align:center;hyphenate:auto;font-family:Times;font-size:13pt;}
.p6{text-indent:0.625in;text-align:justify;hyphenate:auto;font-family:Times;font-size:13pt;}
.p7{text-align:start;hyphenate:auto;font-family:Times New Roman;font-size:13pt;}
.p8{text-indent:0.49166667in;text-align:start;hyphenate:auto;font-family:Times New Roman;font-size:13pt;}
.p9{text-indent:0.5in;text-align:justify;hyphenate:auto;font-family:Times;font-size:13pt;}
.p10{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:1.5in;text-align:justify;hyphenate:auto;font-family:Times;font-size:13pt;}
.p12{text-align:justify;hyphenate:auto;font-family:Times;font-size:13pt;}
.p13{text-align:justify;hyphenate:auto;font-family:Times New Roman;font-size:13pt;}
.p14{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.5in;text-align:center;hyphenate:auto;font-family:Times;font-size:13pt;}
.p16{text-align:start;hyphenate:auto;font-family:Times;font-size:13pt;}
.p17{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 292/11</span>
</p>
<p class="p1"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">         U IME CRNE GORE</span>
</p>
<p class="p5"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac u krivičnom predmetu </span><span class="s2">okrivljenog </span><span class="s3">B. S.</span><span class="s2">, zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika, po optužnom predlogu Osnovnog državnog tužilaštva u Baru Kt. br. 571/10 od 19.01.2011. godine, nakon održanog glavnog javnog pretresa u prisustvu savjetnika Osnovnog državnog tužilaštva u Baru C. A., u odsustvu okrivljenog, dana 01.02.2012. godine donio je i javno objavio</span>
</p>
<p class="p6">
<span>                                    </span>
</p>
<p class="p6">
<span>                                         </span><span class="s1">       P R E S U D U</span>
</p>
<p class="p6"></p>
<p class="p3">
<span>Okrivljeni </span><span class="s4">B. S.</span><span class="s5"> JMBG ..., od oca R.a i majke M., rođene B., rođen ... godine u R., sa prebivalištem u B., naselje S. R., državljanin Crne Gore, završio Osnovnu školu, pismen, oženjen, otac jednog djeteta, lošeg imovnog stanja, osuđivan presudama : Opštinskog suda Tutin K. broj 143/03 od 27.05.2003. godine, zbog krivičnog djela šumska krađa iz čl. 161/1 KZ RS, novčanom kaznom u iznosu od 5.000 dinara, Opštinskog suda Tutin K. broj 159/03 od 107.06.2003. godine, zbog krivičnog djela šumska krađa iz čl. 161/1 KZ RS, novčanom kaznom u iznosu od 8.000 dinara i Opštinskog suda Tutin K. Broj 279/03 od 13.04.2004. godine, zbog krivičnog djela šumska krađa iz čl. 161/1 KZ RS, kaznom zatvora od 3 mjeseca, uslovno za 1 godinu.</span>
</p>
<p class="p3">
<span class="s5">  </span>
</p>
<p class="p4">
<span class="s1">K r i v  j e :</span>
</p>
<p class="p7"></p>
<p class="p8">
<span>Što je:</span>
</p>
<p class="p3"></p>
<p class="p3">
<span class="s5">Dana 30.10.2010. godine, u porodičnoj kući u naselju S.R. bb. u Baru, primjenom grubog nasilja, narušio tjelesni i duševni integritet člana svoje porodice, supruge oštećene B. M., na način što je nakon kraće verbalne prepirke sa oštećenom, istu fizički napao udarajući je šakom stisnutom u pesnicu u predjelu tijela, nanoseći joj laku tjelesnu povredu - krvni podliv kože u lijevom slabinskom predjelu;</span>
</p>
<p class="p7"></p>
<p class="p3">
<span class="s5">- čime je učinio krivično djelo </span><span class="s6">- </span><span class="s4">nasilje u porodici ili u porodičnoj zajednici iz čl. 220 st. 1 Krivičnog zakonika.</span>
</p>
<p class="p9"></p>
<p class="p3">
<span class="s5">  </span><span>Pa ga su primjenom čl. 4, 32, 36 i 42 Krivičnog zakonika i čl. 369, 370 i 374  ZKP-a,</span>
</p>
<p class="p3"></p>
<p class="p4"></p>
<p class="p4">
<span class="s1">OSUĐUJE</span>
</p>
<p class="p4"></p>
<p class="p3">
<span>Na kaznu zatvora u trajanju od 30 (trideset) dana.</span>
</p>
<p class="p3">
<span> </span>
</p>
<p class="p3">
<span>Oštećena B. M.se radi ostvarivanja imovinsko pravnog zahtjeva upućuje na parnicu.</span>
</p>
<p class="p3"></p>
<p class="p10">
<span>	Okrivljeni je dužan da plati troškove krivičnog postupka u iznosu od 280,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p7"></p>
<p class="p11">
<span class="s1">           O b r a z l o ž e n j e</span>
</p>
<p class="p11"></p>
<p class="p9">
<span>Optužnim predlogom Osnovnog državnog tužilaštva u Baru Kt.br. 571/10 od 19.01.2011. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p12"></p>
<p class="p12">
<span>	Glavni pretres je održan u odsustvu </span><span class="s7">okrivljenog na osnovu čl.457.ZKP-a jer mu se poziv nije mogao uručiti zbog neprijavljivanja sudu promjene adrese, a kako je saslušan ocjenjeno je da njegovo prisustvo nije nužno.</span>
</p>
<p class="p12"></p>
<p class="p3">
<span class="s5">Okrivljeni je u svojoj odbrani izjavio da je sa B. M. u braku skoro 4 godine i imaju kćerku E., staru 3 godine. Dana, 30.10.2010. godine, u jutarnjim časovima, njegova supruga i on su se posvađali, ali je on nije fizički postupao prema njoj što može da potvrdi njegov otac. Toga dana uveče kod njih su bili M. sestra A. Č., i njen suprug S. K. i njegov otac. M.je smetalo što on zbog posla često nije kući i to je bio glavni razlog svađa. On je u jednom trenutku te večeri izašao ispred kuće da telefonira i kada se vratio M.je počela da viče, kako on razgovara sa nekom ženom i pljunula ga u lice. Uhvatio je objema šakama za lice i odgurnuo je. Nije je udarao, niti je vukao za kosu, ali su se svađali, pa su jednom drugom uputili brojne psovke. Sjutra ujutro, odvezao je na posao i oko 14.00 časova je vratio sa istog i toga dana se nisu svađali. Dana 01.11.2010. godine, kada se vratio sa posla, zatekao je zaključana vrata, a M.i njihove kćerke nije bilo. Pozvao je, ona je počela da psuje, rekla da je više ne zove i dodala da mu je spremila iznenađenje. On je nju i dalje pokušavao da nazove, ali jedno vrijeme nije htjela da mu odgovori. Kada je konačno uspio rekla mu je da je otišla sa njegovim najboljim drugom. Nije mu bilo svejedno, jer je odvela i kćerku. Tokom tih razgovora su se svađali, vrijeđali, vikali. Kasnije je došla interventna policija, jer je ona prijavila da je on zlostavlja. Nakon saslušanja u policiji nije je više zvao. Od toga dana, M. i njihova kćerka se nalaze u P. i on je uspio da za taj period vidi jednom kćerku. Sa M. je razgovarao, nisu se svađali. Na glavnom pretresu je dodao da nije tačno da je on M. udarao pesnicom, niti je on svoju još uvijek bračnu suprugu bilo kada udarao ili prema njoj vršio neko nasilje. Nažalost njegova supruga je u toku trajanja braka imala više vanbračnih veza, nema hrabrosti da to kaže svojoj porodici jer su njeni roditelji dobri ljudi i kao razlog za napuštanje zajednice ona je navela nasilje koje on sprovodi prema njoj. M. je osoba koja je nekoliko puta pokušala da izvrši samoubistvo zbog neuspješnih vanbračnih veza sa drugim licima. Tačno je da je njegova supruga u vrijeme koje je navedeno kao vrijeme izvršenje krivičnog djela imala jednu povredu u predjelu lijeve slabine, a u pitanju je povreda koju je ona zadobila u Minimarketu DOO »...«, prilikom nošenja gajbi, kada se udarila u jednu rashladnu vitrinu. Inače u tom Minimarketu ona je napravila manjak od oko 5.000 € i zna da se i vlasnik tog Minimarketa raspitivao gdje se ona nalazi da bi je tužio. Njihovo zajedničko dijete trenutno se nalazi kod njega. On kući nije dolazio pijan, a znao je da popije pivo ili dva. Supruga se još uvijek nalazila u radnom odnosu kada je otišla iz Bara. Vlasnik Minimarketa u kojem je radila ima nadimak M., a Minimarket se nalazi  pored autoservisa »...« i prodavnice građevinskog materijala »Adria« u naselju P. M. je jednom prilikom zadobila povrede, ali zbog pada niz stepenice s obzirom da se prije toga nalazila pod dejstvom marihuane. </span>
</p>
<p class="p3"></p>
<p class="p12">
<span>	U dokaznom postupku saslušana je svjedok oštećena B. M., svjedoci K. S. i Č. A. , pročitani su : </span><span class="s7">izvještaj ljekara HMP P. od 1.11.2010. godine na ime B. M., nalaz i mišljenje sudskog vještaka medicinske struke K. N. od 5.12.2010. godine, izvod iz kaznene evidencije na ime B. S. UP Ispostava Rožaje br. 02-245-4802 od 7.12.2010. godine.</span>
</p>
<p class="p3"></p>
<p class="p3">
<span class="s5">Svjedok oštećena </span><span class="s4">B. M. </span><span class="s5">je izjavila da je u braku sa S. skoro 4 godine i imaju zajedničku kćerku E. staru skoro 3 godine. Odnosi u početku braka su bili u redu, ali negdje u 2008. godini počela su svakodnevna maltretiranja, tukao je i zlostavljao. U jednom trenutku te godine ona je htjela da napusti zajednicu sa njim, ali se on vratio sa posla i zatekao je kako se pakuje. Tada je od zadobijenih batina dobila potres mozga. Nakon svih tih događaja i obećanja da će se promijeniti ona je nastavila da živi sa njim i sve je bilo u redu do oktobra ove godine, tj do događaja zbog kojih je ona podnijela krivičnu prijavu. Cijelom događaju je prethodila promjena u njegovom ponašanju, počeo je da stalno izlazi, da pije, druži se sa lošim društvom, zna da je imao i ljubavnice, a kada bi došao kući nju bi maltretirao i tukao. Dana 30.10.2010. godine S. je došao u 7 časova ujutru, nakon noći provedene van kuće, nije bio u alkoholisanom stanju. Počeli su da se svađaju i on je je stisnutom pesnicom udario par puta u predjelu lijevog boka. Rekla mu je da će da ode sa kćerkom, na šta je on rekao da ona može otići ako želi, ali da kćerka ne ide nigdje. Dok su se svađali prisutni su bili B. R., S.ov otac, K. S., njen zet kao i S.ova braća od tetke- B. S. i B. N., ali oni nijesu vidjeli kako je on tukao. Sjutradan kod njih su bili njen svekar, sestra i zet, S. cijelog dana nije bio kući i došao je tek u 12 sati uveče. Oko 2 sata u jutru njemu je zazvonio telefon i izašao je ispred kuće da obavi razgovor. Ona je bila u kupatilu, povraćala je, jer joj je cijeli dan bilo loše. Kada se vratila u dnevnu sobu, sjela je na fotelju pored njega i u jednom trenutku S. je ustao i počeo da je udara pesnicama po glavi, upućjući joj riječi »majku ti jebem, koga ti prisluškuješ, ti da slušaš s kim ja pričam«. Rekla mu je da ga nije prisluškivala i da je ne zanima šta priča, kada zna sa kim priča. On je nastavio da je udara pesnicama po glavi, ustali su njen zet i svekrva, koji su sve vrijeme sjedjeli sa njom i S.om i odvojili ga od nje. Nakon toga S. je počeo da je psuje, psovao joj je i oca i majku, govorio joj je da je ona đubre, kako je treba tući svaki dan, kako je treba ubiti, kako više neće da živi sa njom. Onda se okrenuo svom ocu, rekavši mu »što si mi je vraćao, kada sam ti rekao da neću da živim sa njom«. Rekao joj je da ona može slobodno da ide, ali da dijete ne smije da odvede. To ludilo je trajalo od 00,00 časova do 04,00 ujutro. Kćerkica E. je sve vrijeme bila u svojoj sobi, spavala je, tako da nije znala ništa, ali se dešavalo da je S. tuče pred njom. U 04,00 otišli su njena sestra i njen muž, a ona je ostala da razgovara sa svekrom, koji je cijelo vrijeme plakao i molio S. da se smiri, a njoj je govorio da ostane još dva dana, kako bi on sredio situaciju. Nakon toga ona i njen muž su otišli u spavaću sobu i legli su da spavaju. Spavali su jedno dva - tri sata, a onda je S. probudio i počeo da je seksualno zlostavlja, na način što je tjerao da radi neke stvari koje ona nije željela. I pored molbe da prestane, isti je nastavio sa zlostavljanjem, tako da je ona bila prinuđena da radi te stvari. Ona nema snage da navodi šta je od nje on tražio, morala je to da radi, jer se bojala da ne počne opet da je udara. To je trajalo možda nekih sat vremena. Nakon toga, S. je otišao na posao. Sledeća noć je bila gotovo identična kao i ova koju je opisala. Sjutradan, krijući se spakovala i otišla sa djetetom kod roditelja u P.. Na putu do P. S. je nekoliko puta zvao, prijetio joj kako će doći u P. i kako će ih sve pobiti. Ona se jako prepala, osjećala se ugroženo i čim je stigla u P. ona je S. prijavila u UP PJ P.. Na glavnom pretresu je dodala da je ona opisala da je dana 1.11.2010. godine njoj suprug zadao više udaraca pesnicom u predjelu glave, on je tom prilikom nije udarao u predjelu lica već u predjelu potiljka. Ona je doktoru izjavila da je pored tih udaraca u predjelu slabine prethodnog dana zadobila udarce u predjelu potiljaka, ljekar je pregledao, ali on nije našao povrede. Sve što se dešavalo 1.11.2010. godine posmatrali su S.ov otac B. R.,  K. S. njen zet i A. Č. koja je supruga K. S. Ona je radila u Minimarketu odnosno jednoj manjoj prodavnici koja se zove »...« vlasništvo M. M. godinu dana do dana 1.11.2010. godine i nije tačno da se ona udarila na jednu rashladnu vitrinu. Na sledećem glavnom pretresu oštećena je izjavila da je u prethodnom postupku i na glavnom pretresu navela cijelu hronologiju ne samo jednog već više događaja u kojima je bila žrtva fizičkog napada od strane bivšeg supruga. Ona nema ništa više drugo da doda onome što je tada navela, a što se tiče datuma koje je navodila u potpunosti izjavljuje kao u prethodnom postupku i na glavnom pretresu i u pogledu tih datuma nema više ništa da doda. Sada su odnosi između nje i bivšeg supruga relativno dobri, jer poslije svega što je doživjela njoj je satisfakcija da nije više žrtva nasilja, da se on prema njoj sada ponaša normalno, normalno komuniciraju preko telefona, a u pogledu obaveza prema djetetu on svoje obaveze u pogledu doprinosa za izdržavanje djeteta ispunjava s vremena na vrijeme. Pridružila se krivičnom gonjenju i postavila imovinsko pravni zahtjev  koji nije mogla precizirati.</span>
</p>
<p class="p3"></p>
<p class="p13">
<span class="s5"> 	Svjedok </span><span class="s4">K. S.</span><span class="s5"> je izjavio da je njegova supruga A. Č. dalja rođaka B. M. Za vrijeme njenog boravka u Baru oni su posjećivali nju i njenog supruga ovdje okrivljenog B. S., međutim, on nije prisustvovao ni jednom događaju kada je B. S. fizički napao B. M. odnosno događaju u kome je on zadavao njoj udarce. Kada je u pitanju datum 1.11.2010. godine sa ove vremenske distance ne može se izjasniti da li je tada bio u posjeti kod B. S., ali moguće da jesu, ali ono što može da navede jeste da se u vrijeme kada su posjećivali S. i M. između njih nije dešavalo ništa loše u smislu sukoba, a da li je prije i posle toga nije se mogao izjasniti. </span>
</p>
<p class="p13"></p>
<p class="p13">
<span class="s5">	Svjedok </span><span class="s4">A. Č.</span><span class="s5"> je izjavila da je u srodstvu sa B. M. jer su njena baba i njen djed od dva brata djeca. Za vrijeme boravka u Baru ona je često boravila kod B. S. i M. i ako u zadnje vrijeme nije ih često posjećivala jer je M. bila zaposlena, ja ona je u poodmakloj trudnoći tako da su posjete bile rjeđe, ali ono što može da navede jeste da nikada nije prisustvovala nekom događaju da je B. S. fizički nasrnuo na M. i da joj je zadavao udarce. Ona se ne može izjasniti da li su suprug i ona bili u posjeti kod S. i M. dana 1.11.2010. godine, moguće da jesu, ali još jednom ponavlja da nije prisustvovala situacijama da je S. M. zadavao udarce ili da je fizički napadao. </span>
</p>
<p class="p3"></p>
<p class="p3">
<span class="s5">U izvještaju ljekara HMP P. od 1.11.2010. godine na ime B. M. navedeno je da je dovedena u pratnji policije, da se žali na povrede zadobijene prije dva dana. Povrede su »navodno« dobijene od strane supruga. Na lijevoj slabini vidljiva modrica, kao i na lijevoj nadlaktici. Nema drugih vidljivih znakova nasilja. Dalje je navedena terapija i dijagnoza. </span>
</p>
<p class="p3"></p>
<p class="p3">
<span class="s5">Iz nalaza i mišljenja sudskog vještaka medicinske struke K. N. od 5.12.2010. godine utvrđeno je da je B. M. zadobila krvni podliv kože u lijevom slabinskom predjelu i krvni podliv kože u predjelu lijeve nadlaktice. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu. Krvni podliv kože u lijevom slabinskom predjelu nanešen je dejstvom tupine aktivno zamahnutog mehaničkog oruđa u što bi spadalo stisnuta pesnica, šaka, noga i slično, dok je krvni podliv kože u predjelu lijeve nadlaktice nastao najvjerovatnije stiskanjem lijeve nadlaktice B. M.</span>
</p>
<p class="p3"></p>
<p class="p3">
<span class="s5">Vještak medicinske struke K. N. je na glavnom pretresu izjavio da boja osrednje velikih krvnih podliva ili laičkim jezikom modrica, je prva tri dana tamno plava - modra. Dakle navedeni krvni podlivi koje je zadobila B. M. u lijevom slabinskom predjelu i u predjelu lijeve nadlaktice, a koji su u izvještaju ljekara za HMP u P. opisane kao modrice mogle su nastati 30.10.2010. godine, 31.10.2010. godine  i 1.11.2010. godine. Na osnovu raspoloživih medicinskih činjenica ne može se sa potpunom pouzdanošću utvrditi da su oba krvna podliva nastala istovremeno. U navedenom izvještaju ljekara jedinice za HMP u P. decidno je konstatovano da osim navedenih modrica »nema drugih vidljivih znakova nasilja«. Dakle, B. M. nije zadobila nikakve povrede u potiljačnom predjelu. Udarci pesnicom u predjelu potiljka, a koji bi bili srednjeg ili jakog intenziteta  sasvim bi sigurno proizvele povredu u potiljačnom predjelu. Dakle, B. M. ili nije zadobila nikakve udarce u predjelu potiljka stisnutom pesnicom ili ako eventualno jeste onda su ti udarci bili sa silom lakog intenziteta  jer nijesu proizvele nikakvu tjelesnu povredu da je vidljiva.</span>
</p>
<p class="p13"></p>
<p class="p3">
<span class="s5">Iz izvoda iz kaznene evidencije na ime B. S. UP Ispostava Rožaje br. 02-245-4802 od 7.12.2010. godine utvrđeno je da je osuđivan presudama : Opštinskog suda Tutin K. broj 143/03 od 27.05.2003. godine, zbog krivičnog djela šumska krađa iz čl. 161/1 KZ RS, novčanom kaznom u iznosu od 5.000 dinara, Opštinskog suda Tutin K. broj 159/03 od 107.06.2003. godine, zbog krivičnog djela šumska krađa iz čl. 161/1 KZ RS, novčanom kaznom u iznosu od 8.000 dinara i Opštinskog suda Tutin K. Broj 279/03 od 13.04.2004. godine, zbog krivičnog djela šumska krađa iz čl. 161/1 KZ RS, kaznom zatvora od 3 mjeseca, uslovno za 1 godinu.</span>
</p>
<p class="p3"></p>
<p class="p13">
<span class="s5">            </span><span class="s2">Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret, na način predstavljen u optužnom predlogu. </span>
</p>
<p class="p12"></p>
<p class="p3">
<span class="s5">Okrivljenom je stavljeno na teret da je krivično djelo učinio u dva navrata i to dana 30.10.2010. godine i dana 01.11.2010. godine na način što je oštećenu udario šakom stisnutom u pesnicu u predjelu tijela. </span>
</p>
<p class="p12"></p>
<p class="p3">
<span>Okrivljeni u svojoj odbrani ne priznaje da je učinio krivično djelo, navodeći da jeste dana </span><span class="s5">30.10.2010. godine, nakon što ga je supruga pljunula, uhvatio objema šakama za lice i odgurnuo je, ali da nije tačno da je suprugu udarao. </span>
</p>
<p class="p3"></p>
<p class="p3">
<span class="s5">U postupku je utvrđeno da je između okrivljenog i oštećene došlo do kraće prepirke i da je okrivljeni oštećenoj nakon toga zadao udarac u predjelu tijela kojom prilikom je oštećena zadobila laku tjelesnu povredu –krvni podliv kože u lijevom slabinskom predjelu. </span>
</p>
<p class="p3">
<span class="s5"> </span>
</p>
<p class="p3">
<span class="s5">Sud je činjenično stanje utvrdio iz iskaza oštećene B. M., izvještaja ljekara HMP P., nalaza i mišljenja vještaka medicinske struke K. N. koji je vještak pojasnio na glavnom pretresu. Oštećena je u svom iskazu opisala da joj je okrivljeni dana 30.10.2010. godine stisnutom pesnicom zadao par udaraca u predjelu lijevog boka. Utvrđeno je da je oštećena zadobila krvni podliv kože u lijevom slabinskom predjelu i krvni podliv kože u predjelu lijeve nadlaktice. Vještak je kao mehanizam nanošenja krvnog podliva kože u lijevom slabinskom predjelu naveo stisnutu pesnicu, šaku, nogu i slično, a u pogledu starosti povreda, imajući u vidu boju koju je opisao ljekar prilikom pregleda oštećene, naveo je da su obije povrede mogle nastati 30.10.2010. godine, 31.10.2010. godine i 1.11.2010. godine. Dakle, izvještaj ljekara i nalaz i mišljenje vještaka potvrđuju iskaz oštećene u tom dijelu da joj je okrivljeni zadao udarac pesnicom u predjelu lijevog boka, u kom dijelu je oštećena i zadobila tjelesnu povredu. Vještak je naveo i da je krvni podliv kože u predjelu lijeve nadlaktice nastao najvjerovatnije stiskanjem lijeve nadlaktice B. M., pa nije dokazano da je oštećena navedenu povredu zadobila usled stiskanja od strane okrivljenog, a ni oštećena nije u svom iskazu navela da je okrivljeni u predmetnom događaju stisnuo za lijevu nadlakticu. Sud je u postupku saslušao svjedoke K. S. i Č. A. jer je oštećena izjavila da su događaj od 01.10.2010. godine posmatrali B. R., otac okrivljenog, K. S., njen zet kao i S.ova braća od tetke B. S. i B. N., koji nisu vidjeli sam trenutak udaranja, a dan kasnije suprug joj je zadao više udaraca pesnicama po potiljku, a sve su posmatrali B. R., K. S. i njegova supruga Č. A. Saslušani svjedoci su izjavili da nisu vidjeli da je okrivljeni prema oštećenoj primjenjivao nasilje, pa nije dokazano da je okrivljeni oštećenoj dana 30.10.2010. godine zadavao udarce u predjelu glave. Oštećena je pojašnjavajući svoj iskaz na glavnom pretresu navela da joj je okrivljeni te udarce zadavao u predjelu potiljka. Vještak medicinske struke K. N. je izjavio da bi udarci pesnicom u predjelu potiljka, srednjeg ili jakog intenziteta sasvim sigurno proizveli povredu u potiljačnom predjelu. Prema mišljenju vještaka B. M. ili nije zadobila nikakve udarce u predjelu potiljka stisnutom pesnicom ili ako eventualno jeste onda su ti udarci bili sa silom lakog intenziteta  jer nijesu proizvele nikakvu tjelesnu povredu da je vidljiva. Cijeneći iskaze saslušanih svjedoka i mišljenje vještaka medicinske struke utvrđeno je da okrivljeni oštećenoj dana 01.11.2010. godine nije zadavao udarce u predjelu glave, a osim što je navedeno da je okrivljeni krivično djelo učinio i dana 01.11.2010. godine u optužnom predlogu okrivljenom nije ni stavljeno na teret da je oštećenoj zadavao udarce u predjelu glave, pa i da je sud utvrdio da je okrivljeni oštećenoj zadao navedene udarce, okrivljenog ne bi mogao oglasiti krivim za te radnje, jer bi proširenjem optužnog predloga povrijedio identitet optužnog predloga na štetu okrivljenog. </span>
</p>
<p class="p3"></p>
<p class="p3">
<span>Okrivljeni je krivično djelo učinio primjenom grubog nasilja, kojom prilikom je ugrozio tjelesni i duševni integritet člana svoje porodice oštećene B. M. Okrivljeni je krivično djelo učinio sa direktnim umišljajem. </span>
</p>
<p class="p3">
<span class="s5"> </span>
</p>
<p class="p3">
<span class="s5">Sud je precizirao optužni predlog na način što je iz opisa krivičnog djela  u izreci presude izostavio dio optužnog predloga u kome je navedeno da je krivično djelo učinio i dana 01.11.2010. godine, jer navedeni dio nije dokazan. Sud je takođe izostavio dio optužnog predloga u kome je navedeno da je oštećena zadobila krvni podliv u predjelu lijeve nadlaktice, jer je okrivljenom stavljeno na teret da je oštećenu povrijedio udarajući je stisnutom pesnicom u predjelu tijela, dakle, ne ruke i ne navodeći da je u pitanju više udaraca, a kao što je već navedeno prema mišljenju vještaka medicinske struke navedena povreda nije posledica zadavanja udarca. Ocijenjeno je da se navedenim preciziranjem ne narušava identitet optužnog predloga i presude.</span>
</p>
<p class="p3">
<span class="s5">     </span>
</p>
<p class="p3">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike jer je okrivljeni otac jednog maloljetnog djeteta. Od otežavajućih okolnosti sud je cijenio da je okrivljeni do sada tri puta osuđivan. Sud je okrivljenog osudio na kaznu zatvora u trajanju od 30 dana, </span><span class="s2">koja po ocjeni suda odgovara težini krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p9"></p>
<p class="p14">
<span>Odluka o imovinsko pravnom zahtjevu zasniva se na odredbi čl. 239 st. 2 ZKP. Oštećena je postavila imovinsko pravni zahtjev koji nije precizirala, a sudu nije dostavila ni jedan dokaz na osnovu koga bi se moglo odlučiti o osnovanosti imovinsko pravnog zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenu da imovinskopravni zahtjev ostvari u parničnom postupku.</span>
</p>
<p class="p9"></p>
<p class="p9">
<span>Odluka o troškovima krivičnog postupka zasniva se na odredbi čl. 229 st.1 ZKP. Troškovi se odnose na troškove medicinskog vještačenja u iznosu od 71,50 €, troškove pojašnjenja nalaza i mišljenja na glavnom pretresu u iznosu od 115,50 € i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p9"></p>
<p class="p9">
<span>Na osnovu izloženog odlučeno je kao u izreci presude.</span>
</p>
<p class="p9"></p>
<p class="p15"></p>
<p class="p15">
<span class="s1">OSNOVNI SUD U BARU</span>
</p>
<p class="p15">
<span class="s1">Dana 01.02.2012. godine</span>
</p>
<p class="p12"></p>
<p class="p12">
<span class="s1"> ZAPISNIČAR,				                                              S U D I J A</span>
</p>
<p class="p16">
<span class="s1">M. M.				                                                  G. Š.</span>
</p>
<p class="p12"></p>
<p class="p12"></p>
<p class="p12">
<span class="s1">PRAVNA POUKA</span><span>:Protiv ove presude može se </span>
</p>
<p class="p12">
<span>izjaviti žalba Višem sudu u Podgorici u roku od</span>
</p>
<p class="p12">
<span>8 (osam) dana od dana prijema pismenog otpravka.</span>
</p>
<p class="p12">
<span>Žalba se predaje ovom sudu u dva primjerka.</span>
</p>
<p class="p16"></p>
<p class="p16"></p>
<p class="p16"></p>
<p class="p16">
<span class="s1">DNA</span><span>:- 1 x ODT</span>
</p>
<p class="p16">
<span>          - 1 x okrivljenom preko oglasne table</span>
</p>
<p class="p16">
<span>          - 1 x braniocu koji će biti postavljen okrivljenom  </span>
</p>
<p class="p16">
<span>          - 1 x oštećenoj B. M. nakon pravosnažnosti	</span>
</p>
<p class="p16">
<span>          - u spise</span>
</p>
<p class="p3"></p>
<p class="p17"></p>


</body>
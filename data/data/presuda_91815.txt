<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Calibri;font-size:11pt;}
.p3{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:0.58819443in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{text-indent:0.49166667in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:end;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{text-transform:uppercase;}
</style>
<title>K</title>
<meta content="mitar.mirovic" name="author">
</head>
<body class="b1 b2">
<p class="p1">
<span>K.br. 100/14</span>
</p>
<p class="p2">
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p4">
<span>	OSNOVNI SUD U ULCINJU, sudija mr Sanja Mirović, uz učešće namještenika suda Domenike Barlović, u krivičnom predmetu protiv okrivljenog H. B., koga brani R. M. advokat iz Ulcinja, zbog krivičnog djela izazivanje opšte opasnosti iz čl.327 u vezi st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju, Kt.br.131/14 od 04.08.2014.godine, koji je na glavnom pretresu zastupao Faruk Resulbegović, savjetnik na radu kod Osnovnog državnog tužilaštva u Ulcinju,nakon održanog glavnog i javnog pretresa dana 01.09.2014.godine, u prisustvu zastupnika optužbe, okrivljenog,branioca okrivljenog, a u odsustvu oštećenih, donio je i istog dana javno objavio</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>	Okrivljeni </span><span class="s1">H.B.</span><span>, personalni broj xxxxxxx, od oca Š. i majke N. rođene E., rođen xxxxxx .godine u V. – R. K., sa privremenim boravkom u U., naselje D. Š., kod stanodavca M. B., ugostitelj, neoženjen, pismen, sa završenom srednjom školom, lošeg imovnog stanja, državljanin R. K.</span>
</p>
<p class="p3">
<span>K r i v  j e</span>
</p>
<p class="p5">
<span>Zato što je dana 01.08.2014.godine, oko 04,00 časova, u naselju Š. u Ulcinju, ispred kazina ''A.'', opšte opasnom radnjom - požarom izazvao opasnost za život i tijelo oštećenih V.K. i Lj.Z., svjestan svoga djela čije je izvršenje htio,znajući da je njegovo djelo zabranjeno, tako što je u navedenom vremenu plastičnom flašom zapremine 1,5 L u kojoj se nalazio benzin polio oštećene, a potom otvoreni plamen upaljača prinio prema oštećenom V. K., usled čega je došlo do paljenja patika, ali je isti uspio da ugasi vatru i time izbjegne bilo kakve povrede, dok je oštećeni Lj. Z. nakon što je bio poliven benzinom pobjegao kako ga plamen ne bi zahvatio,</span>
</p>
<p class="p5">
<span>-čime je izvršio krivično djelo izazivanje opšte opasnosti iz čl. 327 u vezi st.1 Krivičnog zakonika,</span>
</p>
<p class="p6">
<span>Pa ga sud primjenom prethodno citiranih zakonskih propisa, te čl.4 st.2, 16, 32, 36, 42, 45, 46, 51, 52, 53 i 54 Krivičnog zakonika, kao i čl.226, 229 i 374 Zakonika o krivičnom postupku,</span>
</p>
<p class="p6">
<span>                                        O S U Đ U J E</span>
</p>
<p class="p6">
<span>Na kaznu zatvora od 45 (četrdesetipet) dana u koju kaznu se okrivljenom uračunava vrijeme provedeno u pritvoru od 01.08.2014.godine pa do pravosnažnosti presude ali najduže dok okrivljenom ne istekne kazna zatvora.</span>
</p>
<p class="p6">
<span>Obavezuje se okrivljeni da na ime troškova krivičnog postupka uplati novčani iznos od 115,50 eura, kao i sudski paušal u iznosu od 30 eura u roku od 15 dana od dana pravosnažnosti presude.</span>
</p>
<p class="p6">
<span>                                      O b r a z l o ž e n j e</span>
</p>
<p class="p6">
<span>Optužnim predlogom Osnovnog državnog tužilaštva u Ulcinju Kt. br. 131/14 od 04.08.2014.godine, okrivljenom H. B. stavljeno je na teret izvršenje krivičnog djela izazivanje opšte opasnosti iz čl. 327 u vezi st.1 Krivičnog zakonika. Zastupnik optužbe je do kraja glavnog pretresa ostao pri podignutom optužnom predlogu i u završnoj riječi predložio sudu da okrivljenog oglasi krivim i osudi po zakonu.</span>
</p>
<p class="p6">
<span>Okrivljeni H.B. je u svojoj odbrani naveo da je dana 01.08.2014.godine ustao rano i s obzirom na to da je imao slobodan dan ubrzo nakon toga je otišao do obližnje prodavnice koja se inače nalazi pored kazina ''A.'' i u njoj kupio alkoholno piće ''Nikšićko'' pivo u ambalaži od 0,5l a u koju prodavnicu se nekoliko puta vraćao po istu količinu alkohola. Nakon što je popio oko 10 limenki piva kupio je i rakiju ''stomakliju'' te vodku u flašicama zapremine od 0,33ml koje je takođe popio. Pio je tokom čitavog dana sve do kritičnog događaja a da za sve to vrijeme nije ništa jeo. Dalje navodi, da kada popije nije agresivan već nešto više govori i ističe da mu je kritičnog dana neko nanio povrede po glavi kao i to da se ne sjeća da se svađao sa bilo kim a kamoli sa oštećenima jer Z. L. nije nikada u životu ni vidio prije kritičnog događaja a K. V. zna samo iz viđenja te tako nije sa njim u lošim odnosima. Nakon što je shvatio da na glavi ima određene povrede ne sjeća se ničega sve dok se nije probudio u policijskoj stanici. Navodi da mu je u policiji rečeno da je pokušao da zapali dva momka benzinom koji je imao u plastičnoj flaši ali se toga ne sjeća niti zna gdje je mogao da nabavi benzin, ali prihvata krivicu za izvršenje djela jer se svjesno i svojevoljno doveo u alkoholisano stanje u kojem nije mogao da kontroliše svoje radnje i postupke.</span>
</p>
<p class="p6">
<span>Branilac okrivljenog je u završnoj riječi naveo da je nesporno da je njegov branjenik izvršio krivično djelo koje mu se stavlja na teret jer je isto i priznao te je predložio sudu da prilikom odmjeravanja kazne prema okrivljenom uzme u obzir olakšavajuće okolnosti koje stoje na njegovoj strani i izrekne mu što blažu kaznu.</span>
</p>
<p class="p4">
<span>	 Sud je u dokaznom postupku na saglasan predlog stranaka pročitao iskaze svjedoka-oštećenih V.K. i Lj.Z. date na zapisniku kod Osnovnog državnog tužilaštva u Ulcinju Kt.br. 131/14 od 01.08.2014.godine, pročitao zapisnik o izvršenoj kontroli o alkoholisanosti MUP OB Ulcinj br. 063522 od 01.08.2014.godine, saslušao vještaka sudske medicine Dr N. R.</span>
</p>
<p class="p4">
<span>	 Iz sadržine iskaza svjedoka-oštećenog K. V. proizilazi da je on zaposlen u kazinu ''A.'' gdje obavlja posao portira i kao takav održava red u kazinu. Dalje navodi da se dana 01.08.2014.godine u ranim jutarnjim časovima tačnije oko 04:20h ispred kazina pojavio čovjek kojeg zna iz viđenja i koji je u ruci držao plastičnu flašu od 1,5l napunjenu benzinom upućujući mu riječi ''Večeras ću nekoga da zapalim'' i to u trenutku kada je sa njim u društvu bio Lj. Z.. Kako je isti bio u vidno alkoholisanom stanju nisu njegovu tvrdnju odnosno prijetnju shvatili ozbiljno, međutim kako je isti prišao i polio ih benzinom i odmah krenuo upaljačem da ih zapali oni su shvatili ozbiljnost njegovih riječi te su se pošto je vatra odmah buknula trčećim koracima udaljili sa tog mjesta i skinuli košulje sa sebe jer su iste bile polivene benzinom. Nakon toga je okrivljenog obuhvatio rukama oko nogu da bi ga spriječio da pobjegne dok policija ne dođe. Nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p4">
<span>	 Iz sadržine iskaza svjedoka-oštećenog Z. Lj. proizilazi da je dana 01.08.2014.godine, poslije ponoći došao u kazino ''A.'' ne bi li se okušao na aparatima na sreću. Oko 04:00h je namjeravao da ode kući i tada je ispred kazina sreo K. V. kojeg poznaje još od ranije te je iz tog razloga zastao da bi popričao sa njim i tada je primjetio jednog čovjeka koji je nešto nerazgovjetno pričao i išao prema njima ali nije u potpunosti obraćao pažnju šta isti radi i priča. Nedugo nakon toga je vidio da taj isti čovjek u ruci drži neku flašu i prilazi ka njima te je u jednom momentu počeo da ih prska tečnošću iz te flaše nakon čega je odmah primjetio da se radi o benzinu. Pošto je bio poliven benzinom, uplašio se namjere tog čovjeka te je odmah utrčao u kazino dok je Valjmir ostao vani. Radnik iz kazina je odmah protivpožarnim aparatom ugasio vatru a on je nakon toga svojim vozilom pošao do Uprave policije Ulcinj kako bi prijavio navedeni događaj. Nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p4">
<span>          Iz zapisnika izvršenoj kontroli o alkoholisanosti MUP OB Ulcinj br. 063522 od 01.08.2014.godine proizilazi da je u 08:20h pomoću alkotest aparata marke „Dreger“ izvršeno ispitivanje o prisutnosti alkohola u organizmu kod H. B., sa boravištem u Š. i tada je konstatovana prisutnost alkohola u organizmu ispitanika u količini od 1,35 g/kg.</span>
</p>
<p class="p7">
<span>Iz nalaza i mišljenja vještaka sudske medicine Dr N. R. datog na glavnom pretresu proizilazi da ukoliko je okrivljeni počeo sa ispijanjem alkoholnog pića od 07:00h tj. oko 21h prije predmetnog događaja i u tom vremenskom intervalu popio 10 flaša piva od 0,5l, dvije flašice rakije od 0,33ml te dvije flašice vodke od 0,33ml i uzevši u obzir period u kojem je on sve to ispio a koji je dugačak, on je u vrijeme događaja za faktor eliminacije Beta od 0,13 promila/h mogao imati 2,61 promila alkohola u krvi što predstavlja teško pijano stanje, a ukoliko je njegov faktor eliminacije Beta iznosio 0,17 promila/h onda je u vrijeme predmetnog događaja on mogao imati 1,83 promila alkohola u krvi što predstavlja pijano stanje. Dalje navodi da je u 08:20h tj. 260 minuta nakon predmetnog događaja izvršeno alko testiranje u Upravi policije alkotestom Dreger i dobijena je koncentracija alkohola od 1,35 promila što obzirom na protek vremena od 260 minuta sasvim dobro korelira sa teoretski izračunatom koncentracijom od između 1,83 do 2,61 promila.</span>
</p>
<p class="p7">
<span>Analizirajući rezultate provedenog dokaznog postupka, na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je nesumnjivo utvrdio da je okrivljeni H. B., izvršio krivično djelo izazivanje opšte opasnosti iz čl.327 u vezi st.1 Krivičnog zakonika, u vremenu, mjestu i na način bliže opisan dispozitivom ove presude, a ovo sa sledećih razloga:</span>
</p>
<p class="p7">
<span>Naime, u postupku je nesumnjivo utvrđeno da je okrivljeni dana 01.08.2014.godine, oko 04:00h, u naselju Š. u U., opšte opasnom radnjom - požarom izazvao opasnost za život i tijelo oštećenih V.K. i Lj.Z., svjestan svoga djela čije je izvršenje htio, znajući da je njegovo djelo zabranjeno, tako što je u navedenom vremenu plastičnom flašom zapremine 1,5l u kojoj se nalazio benzin polio oštećene, a potom otvoreni plamen upaljača prinio prema oštećenom V. K., usled čega je došlo do paljenja patike, ali je isti uspio da ugasi vatru i time izbjegne bilo kakve povrede, dok je oštećeni Lj. Z. nakon što je bio poliven benzinom pobjegao kako ga plamen ne bi zahvatio.</span>
</p>
<p class="p7">
<span>Prednje činjenično stanje sud je utvrdio iz dijela navoda odbrane okrivljenog H. B., te iz materijalnih dokaza i iskaza oštećenih. Okrivljeni je naveo da je kritičnog dana počeo da pije alkohol od ranih jutarnjih časova jer je imao slobodan dan. Pio je tokom čitavog dana i to 10 flaša ''Nikšićkog'' piva u ambalaži zapremine od 0,5l kao i po dvije flašice rakije odnosno vodke u ambalaži zapremine od 0,33ml, prilikom čega nije jeo što je uticalo na to da lakše dospije u teško alkoholisano stanje i ostane što duže u istom. Od određenog momenta se ne sjeća ničega sve do buđenja u policijskoj stanici osim toga da mu je neko nanio povrede po glavi. Nije sporio da se  svjesno i svojevoljno doveo u takvo stanje da nije mogao uopšte da kontroliše svoje postupke. Od materijalnih dokaza sudu su u utvrđivanju pravilnog i potpunog činjeničnog stanja bili od pomoći zapisnik o izvršenoj kontroli o alkoholisanosti MUP OB Ulcinj, koji je sud cijenio kao vjerodostojan, jer je sačinjen od strane službenika policije, u skladu sa njihovim zakonskim ovlašćenjima, u kojem je kod okrivljenog i nekoliko sati nakon predmetnog događaja nađeno tragova alkohola u krvi i to u velikoj količini, te u konačnom i sadržina mišljenja vještaka sudske medicine Dr R. o tome da li je okrivljeni bio i ako jeste pod kolikim uticajem alkohola u vrijeme predmetnog događaja. Vještak se izjasnio da nema dileme da je okrivljeni bio u pijanom stanju dok je čak moguće, u zavisnosti od određenih medicinskih parametara da je bio i u teško pijanom stanju. Sud je prihvatio nalaz i mišljenje ovog vještaka kao jasan, stručan i objektivan. Na osnovu gore navedenih materijalnih dokaza koje je sud prihvatio kao jasne i vjerodostojne kao i na osnovu iskaza okrivljenog utvrđeno je da je isti sebe svjesno i svojevoljno doveo u alkoholisano stanje koje je kod njega uzrokovalo ponašanje koje je dovelo do izvršenja krivičnog djela. Iz iskaza svjedoka-oštećenih koje je sud cijenio kao jasne, objektivne i uvjerljive i kao takvim im je poklonio punu vjeru a koji su u biti naveli da su oko 04:20 h kao poznanici sretnuvši se ispred kazina ''A.'' nakratko razgovarali dok im vidno alkoholisani okrivljeni nije prišao držeći u ruci plastičnu flašu od 1,5l punu benzina usput prijetivši da će ih zapaliti. Ubrzo nakon toga je okrivljeni i krenuo u realizaciju te prijetnje polivši ih benzinom i upalivši upaljač u kojem momentu je svjedok-oštećeni Z. Lj. pobjegao od te prijetnje otvorenim plamenom sa upaljača dok je svjedoku-oštećenom K. V. okrivljeni zapalio patiku koju je isti uspio da ugasi a radnik iz gore pomenutog kazina je izašao i ugasio vatru protipožarnim aparatom. Tada je K. V. uhvatio i zadržao okrivljenog H. B. do dolaska organa policije.</span>
</p>
<p class="p7">
<span>Da bi postojalo krivično delo izazivanje opšte opasnosti iz čl. 327 st.1 KZ-a Crne Gore potrebno je da je opšte opasnom radnjom, odnosno opšte opasnim sredstvom izazvana konkretna opasnost za život ili tijelo ljudi ili za imovinu većeg obima i da ta opasnost ima karakter opšte opasnosti. Između zabranjene radnje i nastupale štetne posledice mora da postoji uzročna veza. Opšte opasna radnja mora imati za posledicu prouzrokovanje konkretne (stvarne i bliske) opšte opasnosti za život ili tijelo ljudi ili za imovinu većeg obima. Kako se u konkretnom slučaju radi o požaru izazvanom opšte opasnom radnjom, pod tim treba podrazumijevati svako izazivanje vatre koja se može dalje nekontrolisano širiti zahvatajući i druge objekte osim onog koji je zapaljen. Požar može postojati i kad nije došlo do izbijanja plamena i bez značaja je čija je požarom zahvaćena stvar, a ni njena vrijednost nije od značaja. Imajući sve prednje u vidu nesumnjivo je da je radnja okrivljenog opšteopasna radnja jer je polivajući oštećene benzinom i upalivši upaljač i samom činjenicom što je nakon toga i pokušao da ih zapali plamenom sa istog, izazvao opasnost za život i tijelo oštećenih. Takođe nesumnjivo je utvrđeno da je ova opasnost bila konkretna jer je prvo polio benzinom oštećene a zatim je uspio i da zapali odjevni predmet jednog od njih, preciznije patiku. Kod ovakvog činjeničnog stanja sud je našao da u radnjama okrivljenog stoje bitni elementi bića krivičnog djela izazivanje opšte opasnosti iz čl. 327 st. 1 Krivičnog zakonika.</span>
</p>
<p class="p7">
<span>Cijeneći psihički odnos prema djelu, sud je našao da je okrivljeni bio svjestan svog djela, odnosno da je polivanjem benzinom i prinošenjem plamena sa upaljača ka oštećenima, prilikom čega je i zapalio patiku K. V. izazvao opasnost za njihov život i tijelo i samim tim htio izvršenje djela jer je svjesno doveo sebe u takvo stanje upotrebom alkohola a shodno čl. 14 st. 3 Krivičnog zakonika Crne Gore, ''Krivica učinioca krivičnog djela koji se upotrebom alkohola, droga ili na drugi način doveo u stanje u kojem nije mogao da shvati značaj svog djela ili da upravlja svojim postupcima utvrđuje se prema vremenu neposredno prije dovođenja u takvo stanje.'', pa je djelo izvršio sa direktnim umišljajem.</span>
</p>
<p class="p7">
<span>Prilikom izbora vrste i visine krivične sankcije za okrivljenog, sud je cijenio sve okolnosti iz čl. 42 Krivičnog zakonika (olakšavajuće i otežavajuće okolnosti), pa je u odsustvu otežavajućih okolnosti, od olakšavajućih okolnosti na strani okrivljenog cijenio činjenicu da se oštećeni nisu pridružili krivičnom gonjenju, pretpostavljenu neosuđivanost (koju je sud utvrdio s obzirom da nije mogao pribaviti izvod iz kaznene evidencije zbog mjesta rođenja okrivljenog primjenom principa "in dubio pro reo"), pa je imajući u vidu navedene olakšavajuće okolnosti, ličnost okrivljenog, težinu izvršenog krivičnog djela i stepen krivice okrivljenog, primjenom čl. 45 st.3 Krivičnog zakonika najprije ublažio po mjeri, poštujući granice ublažavanja propisane čl. 46 st.3 Krivičnog zakonika i okrivljenog osudio na kaznu zatvora ispod zakonom propisanog minimuma, u trajanju od 45 (četrdesetpet) dana, smatrajući da će se izrečenom kaznom postići svrha kažnjavanja iz čl. 52 Krivičnog zakonika, a u okviru opšte svrhe izricanja i propisivanja krivičnih sankcija iz čl.4 st.2 Krivičnog zakonika. </span>
</p>
<p class="p7">
<span>Shodno čl. 51 Krivičnog zakonika Crne Gore sud je okrivljenom u izrečenu kaznu uračunao vrijeme provedeno u pritvoru od 01.08.2014.godine do pravosnažnosti ove presude a najduže dok okrivljenom ne istekne kazna zatvora.</span>
</p>
<p class="p7">
<span>Kako je okrviljeni oglašen krivim isti se shodno odredbi čl. 226 i 229 Zakonika o krivičnom postupku obavezuje da plati troškove krivičnog postupka,  ukupnom iznosu od 145,50 eura, a koji se odnose na troškove nastale povodom medicinskog vještačenja u iznosu od 115,50 eura, kao i sudski paušal u iznosu od 30 eura, koji je odmjeren shodno dužini trajanja i složenosti postupka, kao i imovinskim prilikama okrivljenog.</span>
</p>
<p class="p7">
<span>Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p8"></p>
<p class="p8">
<span>OSNOVNI SUD U ULCINJU</span>
</p>
<p class="p8">
<span>Dana, 01.09.2014.godine</span>
</p>
<p class="p8"></p>
<p class="p9"></p>
<p class="p10">
<span>                                                                                                           S U D I J A,</span>
</p>
<p class="p9"></p>
<p class="p9">
<span>Mr Sanja Mirović</span>
</p>
<p class="p9"></p>
<p class="p10"></p>
<p class="p10">
<span>PRAVNA POUKA: Protiv ove presude može se izjaviti žalba u roku od 8 dana, od dana prijema prepisa iste, Višem sudu u Podgorici a preko ovog suda.</span>
</p>
<p class="p11"></p>


</body>
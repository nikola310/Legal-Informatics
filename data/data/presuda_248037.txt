<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.375in;text-align:center;hyphenate:auto;font-family:Arial;font-size:12pt;}
.p8{text-indent:0.375in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">				OSNOVNI SUD U BIJELOM POLJU</span>
</p>
<p class="p2">
<span class="s1">																					K.br. 321/2010</span>
</p>
<p class="p3">
<span class="s1">U IME NARODA</span>
</p>
<p class="p4"></p>
<p class="p5">
<span>Osnovni sud u Bijelom Polju, kao prvostepeni krivični, u vijeću sastavljenom od sudije Rahma Bande kao predsjednika vijeća i sudija porotnika Pešić Miljana i Bećirović Gana, kao članova vijeća uz učešće zapisničara Popović Ljiljane, u krivičnom predmetu protiv optuženog Č.Ž.a iz Bijelog Polja, zbog krivičnog djela prevare iz čl. 244. st. 3. u vezi st. 1. KZ CG,po Optužnici  Odt iz Bijelog Polja Kt.br. 727/08 od 14.03.2009.godine, nakon održanog usmenog, glavnog i javnog pretresa, u prisustvu zamjenika  ODT iz B.Polja Perović Cmiljane, oštećene S.O.e,  punomoćnika oštećene M. '' K.'' D.o.o. iz Podgorice, Č.V.a adv. iz Bijelog Polja, optuženog Č.Ž.a i njegovog branioca D.K.a adv. iz Bijelog Polja, dana 09.12.2010. godine, donio je i javno objavio:</span>
</p>
<p class="p2"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p2">
<span class="s1">	Optuženi Č.Ž.O, </span><span>od oca G. i majke M. rodjene K., rodjen ....godine u Pljevljima, živi u Bijelom Polju - Ul. V.LJ.., Crnogorac, državljanin Crne Gore, pismen, završio Srednju Školu, oženjen, otac dvoje maloljetno djece, vojsku služio u Zadru 1989.godine, srednjeg imovnog stanja,  neosudjivan, vodi se drugi postupak.</span>
</p>
<p class="p2"></p>
<p class="p6">
<span class="s1">K r i v   j e </span>
</p>
<p class="p5"></p>
<p class="p5">
<span class="s1">Što  je :</span>
</p>
<p class="p5">
<span>- neutvrdjenog dana, početkom novembra mjeseca 2007.godine u Bijelom Polju obmanuo oštećenu S.O.o sadržaju isprava koje podpisuje, na način što je bratu oštećene S.A., predao obrasce M.O.'' K.'' Podgorica sa sjedištem u Pljevljima - administrativne zabrane i izjavu za žiranta, da ih preda oštećenoj i iste podpiše i ovjeri pečatom ustanove u kojoj je zaposlena, što je oštećena i uradila, smatrajući da se iste odnose na korisnika kredita Č.G.a, kojem je pristala da bude žirant, i time je naveo, da ih kao takve preda S.A., a isti Č.Ž.u, misleći da su obje potrebne Č.G.u za kredit, koje isprave je okrivljeni krajem novembra mjeseca 2007.godine predao uz zahtjev za dobijanje kredita na njegovo ime i na ime Č.G.a i po osnovu istih podigao kredite u iznosu od po 8.000 eura, kod pomenute M.O.. </span>
</p>
<p class="p5"></p>
<p class="p5">
<span>- čime je izvršio krivično djelo posebni slučajevi falsifikovanja iz čl. 413. st. 1. tač. 2. u vezi čl. 412. st. 1. Krivičnog Zakonika.  </span>
</p>
<p class="p5"></p>
<p class="p5">
<span>-pa mu sud primjenom citiranog zakonskog propisa i čl, 2,4,5,13,15,32,36,42,52,53, i 54 Krivičnog zakonika, te čl. 199, 202 i 364. ZKP-a, </span><span class="s1">i z r i č e :</span>
</p>
<p class="p5"></p>
<p class="p7">
<span class="s1">USLOVNU OSUDU </span>
</p>
<p class="p7"></p>
<p class="p8">
<span> Kojom mu utvrdjuje kaznu zatvora u trajanju od 30 ( trideset ) dana, i istovremeno odredjuje da se kazna neće izvršiti ukoliko optuženi u roku od 2 ( dvije ) godine, ne izvrši neko novo krivično djelo. </span>
</p>
<p class="p2"></p>
<p class="p8">
<span>Optuženi se obavezuje da plati ovom sudu na ime paušala iznos od 100 € /sto  eura/, kao i na ime troškova krivičnog postupka, u iznosu od 1.275,00 ( hiljadudvijestotinesedamdesetpet ) eura , sve  u roku od 15. dana po pravosnažnosti presude. </span>
</p>
<p class="p8"></p>
<p class="p2">
<span>	Imovinsko - pravnog zahtjeva nije bilo. </span>
</p>
<p class="p2"></p>
<p class="p6">
<span class="s1">O b r a z l o ž e nj e</span>
</p>
<p class="p9"></p>
<p class="p5">
<span>Optužnicom ODT iz Bijelog Polja Kt.br. 727/08 od 14.03.2009.godine, optuženom Č.Ž.u iz Bijelog Polja, stavljeno je na teret izvršenje krivičnog djela prevare iz čl. 244. st. 3. u vezi st. 1. KZ. </span>
</p>
<p class="p5"></p>
<p class="p5">
<span>Presudom ovog suda K.br. 367/09 od 23.02.2010.godine, optuženi Č.Ž.o oglašen je krivim da je izvršio krivično djelo prevare iz čl. 244. st. 3. u vezi st. 1. KZ, i osudjen na kaznu zatvora u trajanju od 3. mjeseca. Na navedenu presudu žalbe su izjavili ODT u Bijelom Polju i branilac optuženog, pa je Viši sud u Bijelom Polju svojim rješenjem Kž.br. 395/10 od 30.04.2010.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p5"></p>
<p class="p5">
<span>Zamjenik ODT prije davanja završne riječi a imajući u vidu dokaze izvedene tokom glavnog pretresa kao i navode iz rješenja Višeg suda u B.Polju Kž.br. 395/10, mijenja činjenični opis i pravnu kvalifikaciju krivičnog djela pa se okrivljenom Č.Ž.u stavlja na teret. Što je: - </span><span class="s1">neutvrdjenog dana, početkom novembra mjeseca 2007.godine u Bijelom Polju obmanuo oštećenu S.O.o sadržaju isprava koje podpisuje, na način što je bratu oštećene S.A., predao obrasce M.O.'' K.''</span><span> </span><span class="s1">Podgorica sa sjedištem u Pljevljima - administrativne zabrane i izjavu za žiranta, da ih preda oštećenoj i iste podpiše i ovjeri pečatom ustanove u kojoj je zaposlena, što je oštećena i uradila, smatrajući da se iste odnose na korisnika kredita Č.G.a, kojem je pristala da bude žirant, i time je naveo, da ih kao takve preda S.A., a isti Č.Ž.u, misleći da su obje potrebne Č.G.u za kredit, koje isprave je okrivljeni krajem novembra mjeseca 2007.godine predao uz zahtjev za dobijanje kredita na njegovo ime i na ime Č.G.a i po osnovu istih podigao kredite u iznosu od po 8.000 eura, kod pomenute M.O.. Čime je izvršio krivično djelo posebni slučajevi falsifikovanja iz čl. 413. st. 1. tač. 2. u vezi čl. 412. st. 1. Krivičnog Zakonika. </span><span> U završnoj riječi je ostala pri preciziranom optuženju i predložila da se okrivljeni oglasi krivim i osudi na kaznu po Zakonu. </span>
</p>
<p class="p5"></p>
<p class="p5">
<span>Oštećena S.O.a u završnoj riječi je izjavila, da se pridružuje  završnoj riječi zamjenika ODT i ne postavlja imovinsko pravni zahtjev jer ne trpi nikakvu štetu. </span>
</p>
<p class="p5"></p>
<p class="p5">
<span>Punomoćnik oštećene '' K.'' B.e  u završnoj riječi je izjavio, da se ne pridružuje krivičnom gonjenju protiv okrivljenog a da odluku o eventualnoj krivici okrivljenog ostavlja  na ocjenu sudu.</span>
</p>
<p class="p5"></p>
<p class="p5">
<span>Optuženi Č.Ž.o ne priznaje krivično djelo ni krivicu, pa u svojoj odbrani tokom postupka je istakao,  da je bio zaposlen kao policajac u Upravi Policije PJ B.Polje i sa S.A.je bio kolega. Tačno je da je S.A.njemu pomogao oko podizanja kredita kod ''K.'' B.e iz Podgorice predstavništvo u Pljevljima, jer je on tražio od istog da mu obezbijedi žiranta, i on mu je rekao da ima sestru koja radi u JU Srednja škola. On je tada podigao kredit na ime Č.G.a, pošto je isti bio saglasan da on podigne kredit na njegovo ime, te je isti podigao u izinosu od 8.000 eura, koji je uredno vraćao dok je radio u službi, a onda je uzeo 24. lična dohotka i napustio službu i poslije toga je otišao za Njemačku jer gore ima braću. On lično S.O.ne poznaje. Poznato mu je i to da je S.A.kasnije podizao kredit kod iste ove B.e i da je njemu S.O.a bila žirant. S.A.mu je donio ovjerene formulare za žiranta, te je on iste predao u B. i čekao je na provjeru jedno mjesec dana i nakon toga je bio uredno isplaćen preko CKB B.e u Bijelom Polju, u iznosu od 8.ooo eura, i kao što je rekao kredit je vraćao dok je radio, a takodje preostali dug je spreman da vrati u dogovoru sa B. ''K.''. Isti kredit nije vraćao iz razloga što se nije nalazio u zemlji već u Inostranstvo. Na pitanje zamjenika ODt, da se izjasni koliko mu je administrativnih zabrana donio S.A., odgovorio  je, S. mu je donio jednu administrativnu zabranu koliko je i potrebno a ista je bila orginal, i tu istu administrativnu zabranu je predao u pomenutu B. u Pljevljima. A potvrdu o podizanju novca podpisao je Č.G. i isti je podigao novac jer je on bio nosilac kredita i njemu ga predao.  Napominje da je u istoj banci podizao kredit na njegovo ime, pa je iz tog razloga zamolio Č.a da na njegovo ime mu podigne pomenuti kredit, a kredit koji je podigao na njegovo ime uredno je  vratio. </span>
</p>
<p class="p5"></p>
<p class="p5">
<span>Branilac optuženog Č.Ž.a  u završnoj riječi je izjavio, da ostaje pri navodima iz ranije date završne riječi i navodima iz žalbe izjavljene na raniju presudu, stim što dodaje, da preciziranje kako u pogledu činjeničnog opisa, tako i u pogledu pravne ocjene djela, je najbolji pokazatelj neosnovanosti optužbe. Preciziranom optužbom se njegovom branjeniku stavlja na teret da je on navodno naveo oštećenu S.O.na neka činjenja, što je podpuno netačno i što je ona sama negirala. Dali je bilo kakvog činjenja od strane oštećene posredstvom njenog brata, što je podpuno irelevantno ne samo za preciziranje, već i uopšte. U konkretnom slučaju nesporne su činjenice da su predmetne administrativne zabrane sasvim na regularan način izdate, i da one nijesu preinačavane na bilo koji način, a što predstavlja jednu od obilježja predmetnog krivičnog djela. S tim u vezi postavlja se logično pitanje zašta je to sada optužen njegov branjenik, a po tom osnovu u prilog njegovoj odbrani ide i iskaz kako S. A.a, tako i Č.G.a, koji su kategorički tvrdili i to prvi da njegov branjenik nije imao nikakvog kontakta sa S.O.om, dok je Č.G. kazao da je kredit podigao on na njegovo ime. Imajući u vidu takvo činjenično utvrdjenje više je nego očigledno da njegov branjenik mora biti oslobodjen od optužbe, jer ne samo da nije dokazano da je izvršio djelo koje mu je poslije evo dugogodišnjeg traženja valjane kvalifikacije,  stavljeno na teret, već u konkretnom slučaju to se uopšte ne može dovesti u vezu sa njime. Pri tome posebno ukazuje i na novi detalj koji je istačen u izmijenjenom činjeničnom opisu, po kojim je njegov branjenik sada navodno podigao dva kredita u iznosu od po 8.000 eura, a i oštećena B.a ''K.'', tako nešto niti je ispostavljala, niti se pak pridružila krivičnom gonjenju. Zbog svega traži da njegov branjenik bude oslobodjen od optužbe, i da mu se nadokande troškovi koje je imao povodom ovog postupka.</span>
</p>
<p class="p5"></p>
<p class="p5">
<span>Optuženi Č.Ž.o u završnoj riječi je izjavio, da u svemu prihvata završnu riječ svog branioca i nema šta da doda. </span>
</p>
<p class="p5"></p>
<p class="p5">
<span>Na glavnom pretresu, sud je u dokazanom postupku u svojstvu svjedoka saslušao oštećenu S.O.u, svjedoke S. A.a, V.G.i Č.G.a, saslušao vještaka grafologa S.S.a, na saglasni predlog stranaka pročitao iskaz svjedoka T.N., dat na zapisniku kod istražnog sudije od 25.02.2009.godine, izvršio uvid u dokumentaciju podnijetu M.O.'' K.'', uz zahtjev za kredit na ime Č.G.a i Č.Ž.a, izvršio uvid u izvod iz djelovodnika JU Srednje stručne Škole u Bijelom Polju, pročitao nalaz i mišljenje vještaka - grafologa S.S.a od 23.11.2010.godine i izvršio uvid u izvod iz KE na ime okrivljenog Č.Ž.a, izdat od strane Uprave Policije – PJ Pljevlja od 05.05.2009.godine.</span>
</p>
<p class="p5"></p>
<p class="p5">
<span>Cijeneći odbranu optuženog i izvedene dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje kao u izreci presude. </span>
</p>
<p class="p5"></p>
<p class="p5">
<span>Naime, odbranu optuženog koji ne priznaje krivicu ni krivično djelo i koji je istakao, da je tačno da mu je S.A.pomogao oko podizanja kredita kod '' K.'' B.e iz Podgorice koja ima predstavništvo u Pljevljima. Jer je tražio od njega da mu obezbijedi žiranta i on mu rekao da ima sestru koja radi u Srednjoj Školi. A da mu je tada S.A.donio ovjerene formulare za žiranta, i on ih predao u B. i dobio iznos kredita od 8.000 eura. A S.A.mu je tada donio jednu administrativnu zabranu koju je on predao u B.. Tada je podigao kredit na Č.G.a koji je izvjesno vrijeme vraćao a onda pošao za Njemačku kod braće. Pa ovakvu odbranu optuženog sud je cijenio kao usmjerenu u izbjegavanju sopstvene krivice a ista je opovrgnuta izvedenim dokazima. </span>
</p>
<p class="p5"></p>
<p class="p5">
<span>Tako, iz iskaza svjedoka - oštećene S.O.e se utvrdjuje, da je u novembru mjesecu 2007.godine njen brat S.A.zmolio je da bude žirant Č.G.u za podizanje jednog kredita u M.O.'' K.'' iz Podgorice sa sjedištem u Pljevljima, našta je ista pristala. Te je podpisala i ovjerila dvije administrativne zabrane, jednu izjavu za žiranta i iste predala bratu S.A.. Medjutim, nije pristala da bude žirant za kredit koji je na svoje ime uzeo optuženi Č.Ž.o. A na pitanje je odgovorila da je bila u uvjerenju da trebaju dvije administrativne zabrane za kredit za koji je pristala da bude žirant za Č.G.a, iz razloga što to nije bio prvi put da je ovjerila dvije zabrane za druge kredite u drugim B.ama.</span>
</p>
<p class="p5"></p>
<p class="p5">
<span>Navode oštećene podkrepljuje iskaz svjedoka Č.G.a iz kojeg se utvrdjuje, da ga je okrivljeni Č.Ž.o početkom novembra mjeseca 2007.godine zamolio da bude žirant za kredit koji je trebao da podigne u M.O.'' K. '' u Pljevljima, te je on pristao i dao mu je kopiju lične karte. Nakon čega ga je okrivljeni pozvao i zamolio ovog svjedoka da  na njegovo ime podigne kredit sa čim se ovaj svjedok i saglasio. Medjutim, nije mu bilo poznato da je okrivljeni tom prilikom podigao dva kredita niti ko su bili žiranti za te kredite, te je optuženi Č.Ž.o tražio žirante a ne On.  </span>
</p>
<p class="p5"></p>
<p class="p5">
<span>Sud je iskaze predhodnih svjedoka prihvatio kao tačne i istinite i ničim dovedene u sumnju i isti su potvrdjeni i iskazom svjedoka S. A.a, iz kojeg se utvrdjuju bitne činjenice i to, da ga je optuženi Č.Ž.o zamolio da nadje žiranta za kredit koji će on na ime Č.G.a, podići u M.O.'' K.'' u Pljevljima u iznosu od 8.000 eura. Te je njegova sestra S.O.a pristala da bude žirant za kredit koji će podići Č.G. i da mu je predala dvije podpisane i ovjerene administrativne zabrane na svoje ime koje je on dao optuženom Č.Ž.u. Takodje je utvrdjeno da je bio u uvjerenju da trebaju dvije administrativne zabrane i jedna izjava za jedan kredit, te da je njegovo uvjerenje bilo da je to tako, i u isto nije sumnjao jer je optuženi Č.Ž.o službenik MUP-a. </span>
</p>
<p class="p5"></p>
<p class="p5">
<span>Sve predhodno izloženo u punoj je saglasnosti sa pisanim dokazima koji se nalaze u spisima predmeta. Tako se iz dokumentacije podnijete M.O.'' K.'' - prijava za M. od 28.11.2007.godine na ime Č.G., vidi da je iznos traženog kredita 8.000,00 eura, na rok od 48 mjeseci, a da je dana 04.12.2007.godine odobren isti od Kreditnog odbora za traženi iznos. A iz prijave za M. od 20.11.2007.godine na ime Č.Ž.o, da je iznos traženog kredita 8.000 eura, na rok od 48 mjeseci i da je dana 22.11.2007.godine, odobren isti od Kreditnog odbora za traženi iznos. A iz izvoda iz djelovodnika JU Srednje Stručne Škole u B.Polju, pod brojem 3387 od 20.11.2007.godine za ''K.'' zavedena je ovjera za žiranta S.O.a za Č.a. A iz izjava od 20.11.2007.godine se vidi, da je S.O.a izjavila da je saglasna da bude žirant korisniku kredita Č.G.u u iznosu od 8.000 eura, kod M. '' K.''. A iz ugovora o kreditu od 10.12.2007.godine se vidi da je M. '' K.'' Doo Podgorica kao davalac kredita odobrio korisniku kredita Č.G.u iznos od 8.000 eura, na rok odplate 48 mjeseci. </span>
</p>
<p class="p5"></p>
<p class="p5">
<span>U prilog predhodnom ide i nalaz i mišljenje vještaka - grafologa S.S.a koji je na glavnom pretresu uzeo rukopis po slobodnom diktatu od S.O.e, a na okolnosti spornog podpisa koji se nalazi na spornoj izjavi žiranta. I na osnovu toga dao nalaz i mišljenje da sporni podpis ''S.O.a'', na inkriminisanoj izjavi, koji je bio predmet ekspertize </span><span class="s1">nije autentičan podpis O. S.. </span><span>Inače sud je nalaz cijenio kao objektivno i stručno dat. </span>
</p>
<p class="p5"></p>
<p class="p5">
<span>Dakle, kod ovakvog stanja stvari od strane ovog suda je utvrdjeno da je optuženi Č.Ž.o, neutvrdjenog dana, početkom novembra mjeseca 2007.godine u Bijelom Polju obmanuo oštećenu S.O.o sadržaju isprava koje podpisuje, na način što je bratu oštećene S.A., predao obrasce M.O.'' K.'' Podgorica sa sjedištem u Pljevljima - administrativne zabrane i izjavu za žiranta, da ih preda oštećenoj i iste podpiše i ovjeri pečatom ustanove u kojoj je zaposlena, što je oštećena i uradila, smatrajući da se iste odnose na korisnika kredita Č.G.a, kojem je pristala da bude žirant, i time je naveo, da ih kao takve preda S.A., a isti Č.Ž.u, misleći da su obje potrebne Č.G.u za kredit, koje isprave je okrivljeni krajem novembra mjeseca 2007.godine predao uz zahtjev za dobijanje kredita na njegovo ime i na ime Č.G.a i po osnovu istih podigao kredite u iznosu od po 8.000 eura, kod pomenute M.O., a što znači da su u radnjama optuženog sadržani svi bitni elementi bića krivičnog djela posebni slučajevi falsifikovanja iz čl. 413. st. 1. tač. 2. u vezi čl. 412. st. 1. Krivičnog Zakonika, za koje je i oglašen krivim. Optuženi je postupao sa umišljajem, obzirom da je bio svjestan da takvim postupanjem vrši krivično djelo. </span>
</p>
<p class="p5"></p>
<p class="p5">
<span>Odlučujući u pogledu vrste i visine kazne sud je imao u vidu sve okolnosti predvidjene čl. 42 KZ, koje utiču na to da kazna bude veća ili manja, pa je od olakšavajućih okolnosti na strani optuženog cijenio, da se radi o porodičnom čovjeku, ocu dvoje maloljetno djece, ranija neosudjivanost, dok posebno otežavajućih okolnosti nije našao. Imajući u vidu predhodno utvrdjene olakšavajuće okolnosti, sud je optuženom za predmetno krivično djelo utvrdio kaznu zatvora u trajanju od 30. dana, i istovremeno odredio da se ista neće izvršiti pod uslovom da optuženi u roku od 2. godine ne učini neko novo krivično djelo. Ovaj sud je mišljenja da u konkretnom slučaju prema optuženom nije nužno primijeniti kaznu i da se može osnovano očekivati da će se i samim upozorenjem uz prijetnju kazne ( uslovnom osudom) dovoljno uticati na optuženog da više ne vrši krivična djela, odnosno da će se postići svrha izricanja uslovne osude iz čl. 52, u vezi čl. 4. st. 2. KZ. </span>
</p>
<p class="p5"></p>
<p class="p5">
<span>Sud je cijenio i iskaze svjedoka V.G.i T.N., pa je našao da su isti bez uticaja na drugačije odlučivanje u ovoj krivičnoj stvari imajući u vidu ukupno činjenično stanje, te činjenice da su ovi svjedoci jasno istakli da se njihov posao  u M. '' K. ''sastojao u tome da klijentima dostave potrebnu dokumentaciju za obezbjedjivanje kredita i kad klijenti potrebnu dokumentaciju ovjere tj. dostave podpisane administrativne zabrane i izjave žiranata i kopije ličnih karata, oni iste prosledjuju nadležnim u Podgorici a nadležni radnici u Podgoricu vrše provjeru podataka i odobravanje kredita i ako zaključe da postoje eventualne nepravilnosti o istom ih obavještavaju, što u konkretnom slučaju nijesu učinili. </span>
</p>
<p class="p5"></p>
<p class="p5">
<span>Isto tako ovaj Sud je cijenio i ostale izvedene dokaze, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari a imajući u vidu ukupno činjenično stanje. </span>
</p>
<p class="p5"></p>
<p class="p5">
<span>Shodno čl. 199 ZKP-a, sud je obavezao okrivljenog na plaćanje paušala u iznosu od po 100€, vodeći pri tome računa o trajanju i složenosti krivičnog postupka, kao i imovnom stanju okrivljenog, kao i na ime troškova krivičnog postupka iznos od 1.275,00 eura, koji troškovi su isplaćeni iz budžetskih sredstava suda braniocu optuženog, koji je postavljen po službenoj dužnosti, po presudi K.br. 367/09, kao i na ime nagrade vještaku - grafologu za vještačenje tokom postupka, shodno čl. 202. ZKP-a. </span>
</p>
<p class="p5"></p>
<p class="p2">
<span>	Imovinsko pravnog zahtjeva nije bilo.</span>
</p>
<p class="p2"></p>
<p class="p5">
<span>Sa iznijetih razloga shodno čl. 364. ZKP-a, odlučeno je kao u izreci presude.</span>
</p>
<p class="p5"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana:  09.12.2010.godine</span>
</p>
<p class="p6"></p>
<p class="p6"></p>
<p class="p2">
<span class="s1">Zapisničar,				                         Predsjednik vijeća - sudija,</span>
</p>
<p class="p2">
<span class="s1">Ljiljana Popović s.r.      		                                Rahmo Banda s.r.</span>
</p>
<p class="p2"></p>
<p class="p2"></p>
<p class="p9"></p>
<p class="p4"></p>


</body>
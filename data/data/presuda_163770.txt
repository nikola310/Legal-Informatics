<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span2">Posl.br. K. 396/15/15</span>
</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Kotoru, kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog K. A. kojeg brani adv. A. R. iz K., zbog krivičnog djela krađe iz čl. 239 st. 1 Krivičnog zakonika Crne Gore, koji se vodi po optužnom predlogu ODT Kotor Kt.br. …/15 od 11.09.2015. godine, nakon glavnog i javnog pretresa održanog dana 06.10.2015. godine u prisustvu državnog tužioca Ane Marinović, okrivljenog i njegovog branioca, istog dana je donio i javno objavio sledeću </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni K. A., od oca C…. i majke Đ…, rođene K…, rođen 22.03.1958. godine u selu Lj…, , stalno nastanjen u P…., privremeno nastanjen u B…., oženjen, otac troje maloljetne djece, lošeg imovnog stanja, ranije osuđivan presudom Osnovnog suda u Kotoru K. …/15/14 od 18.08.2015. godine na kaznu zatvora u trajanju od pet mjeseci, protiv koga se vodi krivični postupak za drugo djelo,</span>
</p>
<p>&nbsp;</p>
<p style="text-align:center;">
<span class="span2">K r i v     j e</span>
</p>
<p>
<span class="span2">Što je,</span>
</p>
<p>
<span class="span2">Dana 31.08.2015. godine, oko 00:00 časova, u selu Višnjevo, u Grblju, opština Kotor, svjestan svog djela čije je izvšenje htio, znajući da je isto zabranjeno, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovnisku korist, na način što je 5 reflektora za spoljnu rasvjetu, sa kablovima za struju, ukupne vrijednosti 250,00 eura, koji su bili postavljeni na zidu ispred crkve Svete Gospođe, u selu Višnjevo, a radi osvjetljavanja iste, koja crkva je vlasništvo Mitorpolije crnogorsko primorske, oduzeo i prisvojio u namjeri da time sebi pribavi protivpravnu imovinsku korist,</span>
</p>
<p>&nbsp;</p>
<p>
<span class="span2">- čime je izvršio krivično djelo krađa iz člana 239 stav 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa ga sud na osnovu naprijed navedene krivično pravne odredbe i članova 2, 3, 4, 5, 8, 13, 15, 32, 33, 36, 42, i 51 Krivičnog zakonika i čl. 227, 229, 368 i 374 ZKP-a</span>
</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na kaznu zatvora u trajanju od 3 (tri) mjeseca, u koju će se uračunati vrijeme koje je okivljeni proveo u pritvoru od </span><span class="span2">01.09.2015. godine od 06:00 časova</span><span class="span2">, </span><span class="span2">koji je određen rješenjem sudije za istragu ovog suda Kri.br. 311/15 od 02.09.2015. godine, koji pritvor </span><span class="span2">je produžen rješenjem Kv.br. ..../15 od 16.09.2015. godine</span><span class="span2"> i  K.396/15 od 06.10.2015.g. i dalje. </span>
</p>
<p>&nbsp;</p>
<p>
<span class="span2">Dužan je okrivljeni na ime sudskog paušala uplatiti iznos od 50,00 eura i na ime troškova krivičnog postupka iznos od 27,50 eura, u roku od 15 dana od dana pravosnažnosti presude u korist Budžeta Crne Gore, na žiro račun br. 832 – 16 – 52.</span>
</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Osnovno državno tužilaštvo u Kotoru je podnijelo optužni predlog Kt.br. ..../15 od 11.09.2015. godine protiv okrivljenog K. A., zbog krivičnog djela iz krađe iz čl. 239 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Okrivljeni K... je u svojoj odbrani izjavio da priznaje izvršenje krivičnog djela koje mu se stavlja na teret i krivicu za isto, te je naveo da je dana 31.08.2015.godine oko 00:00 časova išao da radi u mjestu Kubasi, kod jedne žene koja se zove D....., obzirom da je fizički radnik i tom prilikom je konzumirao alkohol. Kada je prolazio pored crkve, koja se nalazi u selu Višnjevo, primijetio je da se na zidu, koji se nalazi oko crkve, nalaze reflektori kojima je crkva osvijeteljena i tom prilikom je kod sebe imao torbu i kliješta, pa je odlučio da otuđi navedene reflektore, kojih je bilo ukupno pet. Objasnio je da je prišao zidu, kliještima odšarafio svaki reflektor pojedinačno, iste odvojio zajedno sa kablovima koji su bili prikopčani u struju, stavio ih u torbu i krenuo svojoj kući, a u toku puta ga je mimoišao jedan građanin, kasnije je došla i policija. Dodao je da je on sa Kosova, tamo mu žive žena i djeca, a nema dozvolu za boravak u Crnoj Gori, te da se bavi fizičkim poslom i radio je u mnogim gradovima Crne Gore, a uglavnom je smješten u Budvi. Istakao je da je ovo uradio jer je u teško finansijskoj situaciji i lošeg materijalnog stanja, te da se kaje zbog svega. </span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja činjeničnog stanja i utvrđivanja krivice okrivljenog, sud je proveo sledeće dokaze: saslušao je svjedoka T. R., </span><span class="span2">na saglasnost stranaka pročitan je iskaz ovlašćenog predstavnika oštećenog R. J. sa zapisnika od 09.09.2015. godine, pročitan je zapisnik o uviđaju od 01.09.2015. godine, potvrda o privremeno oduzetim predmetima i potvrda o vraćanju privremeno oduzetih predmeta UP Kotor od 01.09.2015. godine, na saglasnost stranaka je pročitan nalaz i mišljenje vještaka finansijske struke D. M. od 02.09.2015. godine, izvršen je uvid u fotodokumentaciju UP Kotor od 01.09.2015. godine i u presudu Osnovnog suda u Kotoru K. 138/15/14 od 18.08.2015. godine.</span>
</p>
<p>&nbsp;</p>
<p>
<span class="span2">Svjedok T. R. je u svom iskazu naveo da je u periodu od tri mjeseca prije kritičnog događaja stalno nastanjen u selu Višnjevo u Grblju, a kuća u kojoj stanuje se nalazi otprilike 100 metara od crkve Sveta Gospođa i on se, zajedno sa drugim mještanima, stara o održavanju navedene crkve, a ista je vlasništvo Mitropolije Crnogorsko-primorske i vezano za održavanje crkve, on i ostali mještani su se dogovorili da kupe reflektore koji bi osvjetljavali crkvu, jer se u prethodnom periodu dešavalo da neka lica pokušavaju da obiju crkvu. Sakupili su pare i on je kupio pet reflektora za novčani iznos od oko 300,00 eura i iste je postavio na platou ispred crkve, kako bi osvjetljavali istu. Pojasnio je da se dana 31.08.2015.godine vratio kući negdje oko 23:30 časova i primijetio je da crkva nije osvijetljena, pa je pomislio da je neki kvar i u tom trenutku je </span><span class="span2">njegov pas zalajao, što mu je postalo čudno, a nakon toga je čuo i vidio čovjeka koji sa rancem na leđima prolazio pored njegove kuće i u tom trenutku mu je postalo čudno, pa je pošao do crkve, kada je vidio da nema reflektora i kablova koji su iste povezivali sa strujom. Dodao je da je nakon toga upalio svoje vozilo i krenuo da sustigne tog čovjeka, jer je odmah pomislio da ih je on uzeo i u međuvremenu je pozvao policiju i obavijestio ih o tom događaju, a kada je sustigao ovog čovjeka, zaustavio ga je i pitao da li je on uzeo reflektore i kablove sa crkve, na šta je on odgovorio da jeste i da su mu isti u torbi, nakon čega je ubrzo došla policija i odvela tog čovjeka. </span>
</p>
<p>&nbsp;</p>
<p>
<span class="span2">Ovlašćeni predstavnik oštećene Mitropolije Crnogorsko-primorske, R. J. je u svom iskazu, datom na zapisniku od 09.09.2015. godine, naveo da je on sveštenik i da svoju službu, izmešu ostalog, obavlja i u crkvi Sveta Gospođa, koja se nalazi u selu Višnjevo u Donjem Grblju, a poslednjih mjeseci su se dešavale situacije da su crkve u kojima takođe služi obijene, a i bio je pokušaj obijanja crkve Svete Gospođe u selu Višnjevo desetak dana prije predmetnog događaja, pa su se nekoliko dana prije predmetnog događaja iz predostrožnosti dogovorili, zajedno sa mještanima, da postave reflektore oko crkve, kako bi istu crkvu osvjetljavali i kako bi je na taj način zaštitili od provalnika. Po dogovoru, te reflektore je postavio R. T., koji se povremeno stara o crkvi, a vezano za predmetni događaj nije mogao da se izjasni, jer je o istom upoznat od T. R. i ostalih mještana. Dodao je da je, po njegovom saznanju, cijena reflektora koji su oduzeti kritične prilike bila oko 300,00 eura i novac za iste su sakupili R. T. i ostali mještani. Kao predstavnik oštećene Mitropolije Crnogorsko-primorske se nije pridružio krivičnom gonjenju protiv okrivljenog, imajući u vidu da su predmetni reflektori vraćeni i nije postavio zahtjev za naknadu štete. </span>
</p>
<p>&nbsp;</p>
<p>
<span class="span2">Iz zapisnika o uviđaju od 01.09.2015. godine proizilazi da je dana 01.09.2015. godine u 00:30 časova R. T. iz sela Višnjeva dežurnu službu OB Kotor obavijestio da je sa zida na platou crkve Sv. Gospođa otuđeno pet reflektora sa kablom za struju, a prilikom izlaska na lice mjesta je konstatovano da se crkva Sv. Gospođe nalazi u selu Višnjevo, do kojeg se dolazi uskim asfaltiranim putem, gledano iz pravca plaže Jaz prema plaži Trsteno (skretanje desno prije kamenoloma Carevića). Predmetna crkva je ograđena visokim kamenim zidom, a metalna kapija je zatečena otvorena, ispred same crkve se nalazi veći ograđeni popločani plato sa betonskim zidom, visine oko jedan metar i na tom zidu se nalazi pet metalnih držača na kojima su bili led reflektori i isti su okrenuti prema crkvi, a pored držača reflektora su vidljivi tragovi nasilnog čupanja kablova, koji su sprovodili struju do reflektora, dok je na zidiću pored ulaznih vrata crkve zatečen umotani crni kabal od struje, koji je povezivao struju i reflektore. </span>
</p>
<p>&nbsp;</p>
<p>
<span class="span2">Iz potvrde o privremeno oduzetim predmetima UP Kotor od 01.09.2015.godine proizilazi da je ovlašćeni policijski službenik od K. A. privremeno oduzeo pet sivih četvrtastih reflektora novije proizvodnje i ranac sa umotanim crnim strujnim kablom. </span>
</p>
<p>&nbsp;</p>
<p>
<span class="span2">Iz potvrde o vraćanju privremeno oduzetih predmeta UP Kotor od 01.09.2015. godine proizilazi da je ovlašćeni policijski službenik izvršio vraćanje privremeno oduzetih predmeta koji su u vlasništvu crkve Sv. Gospođa u selu Višnjeva i to pet sivih četvrtastih reflektora novije proizvodnje i ranac sa umotanim crnim strujnim kablom, sa napomenom da su isti pronađeni u rancu, vlasništvo K. A., a stvari je preuzeo R. T. </span>
</p>
<p>&nbsp;</p>
<p>
<span class="span2">Iz nalaza i mišljenja vještaka finansijske struke D. M. od 02.09.2015. godine proizilazi da se vrijednost predmeta otuđenih na dan 31.08.2015. godine, i to pet reflektora za spoljnu rasvjetu sa kablovima za struju, u vrijeme otuđenja procjenjuje na ukupno 250,00 eura, odnosno 5 x 50,00 eura. </span>
</p>
<p>&nbsp;</p>
<p>
<span class="span2">Uvidom u fotodokumentaciju UP Kotor od 01.09.2015. godine utvrđeno je da se na istima vidi izgled lica mjesta, pozicije na zidovima gdje su se nalazili reflektori, pozicija gdje je pronađen kabl crne boje, kao i izgled tog kabla, a vidi se i izgled ranca i stvari koji su pronađeni kod okrivljenog, uključujući i pet reflektora i kablove koji su se nalazili u rancu. </span>
</p>
<p>&nbsp;</p>
<p>
<span class="span2">Uvidom u presudu Osnovnog suda u Kotoru K. 138/15/14 od 18.08.2015. godine utvrđeno je da je okrivljeni istom osuđen zbog krivičnog djela teške krađe u produženom trajanju iz čl. 240 st. 1 tač. 1 u vezi sa čl. 49 Krivičnog zakonika Crne Gore, na kaznu zatvora u trajanju od 5 (pet) mjeseci. </span>
</p>
<p>&nbsp;</p>
<p>
<span class="span2">Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, a u odnosu na odbranu okrivljenog, koji je priznao izvršenje krivičnog djela koje mu se stavlja na teret i krivicu za isto, sud je utvrdio činjenično stanje bliže navedeno u izreci presude. Krivično-pravno ocjenjujući ovako utvrđeno činjenično stanje, sud je našao da je okrivljeni učinio krivično djelo krađe iz čl. 239 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Okrivljeni K.... je u svojoj odbrani priznao izvršenje krivičnog djela koje mu je stavljeno na teret i krivicu za isto, te je objasnio da je dana 31.08.2015.godine oko 00:00 časova išao da radi u mjestu Kubasi, kod jedne žene koja se zove D..., obzirom da je fizički radnik i tom prilikom je konzumirao alkohol. Kada je prolazio pored crkve, koja se nalazi u selu Višnjevo, primijetio je da se na zidu, koji se nalazi oko crkve, nalaze reflektori kojima je crkva osvijeteljena i tom prilikom je kod sebe imao torbu i kliješta, pa je odlučio da otuđi navedene reflektore, kojih je bilo ukupno pet. Objasnio je da je prišao zidu, kliještima odšarafio svaki reflektor pojedinačno, iste odvojio zajedno sa kablovima koji su bili prikopčani u struju, stavio ih u torbu i krenuo svojoj kući, a u toku puta ga je mimoišao jedan građanin i kasnije je došla i policija. </span>
</p>
<p>&nbsp;</p>
<p>
<span class="span2">Ovakvu odbranu okrivljenog sud je prihvatio u cjelosti kao istinitu i jasnu, obzirom da je ista u saglasnosti sa ostalim provedenim dokazima. Naime, svjedok T. R. je u svom iskazu naveo da je u periodu od tri mjeseca prije kritičnog događaja stalno nastanjen u selu Višnjevo u Grblju, a kuća u kojoj stanuje se nalazi otprilike 100 metara od crkve Sveta Gospođa i on se, zajedno sa drugim mještanima, stara o održavanju navedene crkve, a ista je vlasništvo Mitropolije Crnogorsko-primorske i vezano za održavanje crkve, on i ostali mještani su se dogovorili da kupe reflektore koji bi osvjetljavali crkvu, jer se u prethodnom periodu dešavalo da neka lica pokušavaju da obiju crkvu. Sakupili su pare i on je kupio pet reflektora za novčani iznos od oko 300,00 eura i iste je postavio na platou ispred crkve, kako bi osvjetljavali istu, što je u svom iskazu potvrdio i </span><span class="span2">ovlašćeni predstavnik oštećene, R. J. Svjedok T… je p</span><span class="span2">ojasnio da se dana 31.08.2015.godine vratio kući negdje oko 23:30 časova i primijetio je da crkva nije osvijetljena, pa je </span><span class="span2">pomislio da je neki kvar i u tom trenutku je njegov pas zalajao, što mu je postalo čudno, a nakon toga je čuo i vidio čovjeka koji je sa rancem na leđima prolazio pored njegove kuće i u tom trenutku mu je postalo čudno, pa je pošao do crkve, kada je vidio da nema reflektora i kablova koji su iste povezivali sa strujom. Dodao je da je nakon toga upalio svoje vozilo i krenuo da sustigne tog čovjeka, jer je odmah pomislio da ih je on uzeo i u međuvremenu je pozvao policiju i obavijestio ih o tom događaju, a kada je sustigao ovog čovjeka, zaustavio ga je i pitao da li je on uzeo reflektore i kablove sa crkve, na šta je on odgovorio da jeste i da su mu isti u torbi, nakon čega je ubrzo došla policija i odvela tog čovjeka. </span>
</p>
<p>&nbsp;</p>
<p>
<span class="span2">Iskaz svjedoka T.... sud je u potpunosti prihvatio kao jasan i uvjerljiv, u potpunosti saglasan sa odbranom okrivljenog i provedenim pismenim dokazima obzirom da nakon što je svjedok T... prijavio izvršenje predmetnog krivičnog djela, odnosno nakon što je obavijestio </span><span class="span2">dežurnu službu OB Kotor da je sa zida na platou crkve Sv. Gospođa otuđeno pet reflektora sa kablom za struju, ovlašćeni službenici Uprave policije su izašli na lice mjesta, koji su tom prilikom konstatovali da je predmetna crkva ograđena visokim kamenim zidom, a metalna kapija je zatečena otvorena, ispred same crkve se nalazi veći ograđeni popločani plato sa betonskim zidom, visine oko jedan metar i na tom zidu se nalazi pet metalnih držača na kojima su bili led reflektori i isti su okrenuti prema crkvi, a pored držača reflektora su vidljivi tragovi nasilnog čupanja kablova, koji su sprovodili struju do reflektora, dok je na zidiću pored ulaznih vrata crkve zatečen umotani crni kabal od struje, koji je povezivao struju i reflektore, što je sve konstatovano u zapisniku o uviđaju od 01.09.2015. godine i o čemu je sačinjena fotodokumentacija, u kojoj se nalaze fotografije lica mjesta, pozicije na zidovima gdje su se nalazili reflektori, pozicija gdje je pronađen kabl crne boje, kao i izgled tog kabla, ali se na priloženim fotografijama vidi i izgled ranca i stvari koji su pronađeni kod okrivljenog, uključujući i pet reflektora i kablove koji su se nalazili u rancu, a koji su od okrivljenog privremeno oduzeti, uz potvrdu o privremeno oduzetim predmetima UP Kotor od 01.09.2015.godine, te su isti vraćeni R. T., uz potvrdu o vraćanju privremeno oduzetih predmeta UP Kotor od 01.09.2015. godine.</span>
</p>
<p>&nbsp;</p>
<p>
<span class="span2">Radi utvrđivanja vrijednosti otuđenih reflektora i kablova za struju, angažovan je vještak finansijske struke D. M., koji je u svom nalazu i mišljenju 02.09.2015. godine naveo da se vrijednost otuđenih predmeta procjenjuje na ukupno 250,00 eura. Navedeni nalaz i mišljenje sud je u cjelosti prihvatio kao jasan i objektivan, te dat u skladu sa pravilima struke i nauke, posebno kod činjenice da stranke nisu imale prigovora na isti. </span>
</p>
<p>&nbsp;</p>
<p>
<span class="span2">Dakle, na osnovu odbrane okrivljenog, koji je u cjelosti priznao izvršenje predmetnog krivičnog djela, kao i na osnovu svih provedenih dokaza, sud je nesporno utvrdio da je okrivljeni kritične prilike oduzeo pet reflektora za spoljnu rasvjetu, sa kablovima za struju, ukupne vrijednosti 250,00 eura, a koji su bili postavljeni na zidu ispred crkve Svete Gospođe u selu Višnjevo (vlasništvo Mitropolije crnogorsko-primorske), radi osvjetljavanja iste, a sve u namjeri da sebi pribavi protivpravnu imovinsku korist, pri čemu je okrivljeni postupao sa direktnim umišljajem, jer je bio svjestan da oduzimanjem predmetnih reflektora i kablova za struju, koji pripadaju crkvi, odnosno da postupajući na način kako je sam opisao – tako što je </span><span class="span2">prišao zidu, kliještima odšarafio svaki reflektor pojedinačno, iste odvojio zajedno sa kablovima koji su bili prikopčani u struju, stavio ih u </span><span class="span2">torbu i krenuo svojoj kući, a radi pribavljanja protivpravne imovinske koristi, čini krivično djelo, a što je u konačnom i htio, čime su se u radnjama okrivljenog ostvarila sva bitna obilježja bića krivičnog djela krađe iz čl. 239 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Prilikom odluke o vrsti i visini kazne koju okrivljenom treba izreći, sud je pošao od toga da je za predmetno krivično djelo u KZ CG propisana novčana kazna ili kazna zatvora do tri godine. Cijeneći sve okolnosti koje utiču na to da kazna bude veća ili manja, u smislu čl. 42 KZ CG, sud je kao olakšavajuće okolnosti na strani okrivljenog cijenio to što je isti priznao izvršenje krivičnog djela stavljenog mu na teret, čime je doprinio bržem okončanju ovog postupka, izraženo kajanje zbog učinjenog, kao i motiv izvršenja krivičnog djela, odnosno to što se okrivljeni nalazi u teškoj finansijskoj situaciji i lošeg je materijalnog stanja, te činjenicu da je isti porodičan čovjek i otac troje maloljetne djece, dok je kao otežavajuću okolnost na strani okrivljenog cijenio njegovu raniju osuđivanost za istovrsno krivično djelo, pa je istom izrekao kaznu zatvora u trajanju od 3 (tri) mjeseca, u koju će se uračunati vrijeme koje je okrivljeni proveo u pritvoru od </span><span class="span2">01.09.2015. godine od 06:00 časova</span><span class="span2">, </span><span class="span2">koji pritvor je određen rješenjem sudije za istragu ovog suda Kri.br. 311/15 od 02.09.2015. godine i produžen rješenjem Kv.br. ..../15 od 16.09.2015. godine i K.396/15 od 06.10.2015.godine</span><span class="span2">, i dalje. Sud je mišljenja da će se ovom kaznom dovoljno uticati na okrivljenog da ubuduće ne čini ovakva ili slična krivična djela, kao i da će se uticati na potencijalne učinioce krivičnih djela da ne čine krivična djela, odnosno da će se ostvariti ciljevi specijalne i generalne prevencije iz čl. 32 u vezi sa čl. 4 st. 2 KZ CG. </span>
</p>
<p>&nbsp;</p>
<p>
<span class="span2">Na</span><span class="span2"> osnovu naprijed navedene krivično pravne odredbe i članova 2, 3, 4, 5, 8, 13, 15, 32, 33, 36, 42, i 51 Krivičnog zakonika i čl. 227, 229, 368 i 374 ZKP-a, odlučeno je kao u izreci presude. </span>
</p>
<p>&nbsp;</p>
<p>
<span class="span2">Sud je obavezao okrivljenog da na ime sudskog paušala uplati iznos od 50,00 eura i na ime troškova krivičnog postupka iznos od 27,50 eura, i to na ime troškova vještačenja po vještaku finansijske struke, u roku od 15 dana od dana pravosnažnosti presude u korist Budžeta Crne Gore, na žiro račun br. 832 – 16 – 52, s pozivom na broj K.br. 396/15/15. </span>
</p>
<p>&nbsp;</p>
<p>
<span class="span2">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana 06.10.2015.godine</span>
</p>
<p>&nbsp;</p>
<p>
<span class="span2">      Zapisničar,                                                                                       Sudija,</span>
</p>
<p>
<span class="span2">Aleksandra Čolan                                                                      Danijela Samardžić</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude se može izjaviti žalba u roku od 8 dana od dana prijema iste, Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
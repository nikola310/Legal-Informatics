<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.8in 1.0in;}
.p1{margin-left:-0.27708334in;margin-right:-0.40486112in;text-align:center;hyphenate:auto;font-family:Arial;font-size:12pt;}
.p2{margin-left:-0.27708334in;margin-right:-0.40486112in;text-align:end;hyphenate:auto;font-family:Arial;font-size:12pt;}
.p3{margin-left:-0.27708334in;margin-right:-0.40486112in;text-align:start;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.40486112in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-left:-0.27708334in;margin-right:-0.40486112in;text-align:justify;hyphenate:auto;font-family:Arial;font-size:12pt;}
.p6{margin-right:-0.40486112in;text-align:start;hyphenate:auto;font-family:Arial;font-size:12pt;}
.p7{margin-right:-0.40486112in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:center;hyphenate:auto;font-family:Arial;font-size:12pt;}
.p10{text-indent:0.5in;text-align:justify;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Arial;font-size:12pt;}
.p12{margin-right:-0.41666666in;text-align:justify;hyphenate:auto;font-family:Arial;font-size:12pt;}
.p13{text-indent:0.5in;text-align:start;hyphenate:auto;font-family:Arial;font-size:12pt;}
.p14{margin-right:-0.26041666in;text-align:justify;hyphenate:auto;font-family:Arial;font-size:12pt;}
.p15{margin-right:-0.28611112in;text-align:justify;hyphenate:auto;font-family:Arial;font-size:12pt;}
.p16{margin-right:-0.24652778in;text-align:justify;hyphenate:auto;font-family:Arial;font-size:12pt;}
.p17{margin-left:-0.27708334in;margin-right:-0.40486112in;text-align:justify;hyphenate:auto;font-family:Arial;font-size:12pt;}
.p18{margin-left:-0.27708334in;margin-right:-0.40486112in;text-align:justify;hyphenate:auto;font-family:Arial;font-size:11pt;}
.p19{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
.s2{font-size:10pt;}
</style>
<meta content="zorica.dabetic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span> </span>
</p>
<p class="p1"></p>
<p class="p1">
<span>U IME CRNE GORE!</span>
</p>
<p class="p1">
<span>						</span>
</p>
<p class="p2">
<span>Posl.br.K.38/13</span>
</p>
<p class="p3"></p>
<p class="p4">
<span>   OSNOVNI SUD U HERCEG NOVOM,po sudiji Leković Branislavu, uz učešće zapisničara Milović Tereze, u krivičnom predmetu protiv okrivljenih K.D. i K.D1. zbog krivičnog djela iz čl.152 st.2 u vezi st.1 KZ povodom optužnog predloga ODT H.Novi Kt.br.62/13 od 20.03.2013. godine, nakon održanog usmenog i javnog glavnog pretresa, dana 19.04.2013. godine, u prisustvu okrivljenih K.D. i K.D1. i zamjenika ODT Herceg Novi Samardžić Nikole, donio je i javno objavio sljedeću:</span>
</p>
<p class="p5"></p>
<p class="p6">
<span>                                                          P R E S U D U</span>
</p>
<p class="p6"></p>
<p class="p7">
<span>          Okrivljeni K.D., JMBG ... od oca LJ. i majke D. rođene P.,rođen ....godine u HN,sa prebivalištem u HN-ul....,državljanin CG,pismen,sa završenom osnovnom školom,oženjen,otac jednog maloljetnog djeteta,izdržava se od povremenih fizičkih poslova na građevini,sa mjesečnim primanjima od oko 150-200 eura,ne posjeduje nepokretnu imovinu,osuđivan presudom Osnovnog suda u Herceg Novom K.br.263/06 od 04.03.2008.godine zbog krivičnog djela teška krađa iz čl.240 st.1 KZ-a  na kaznu zatvora u trajanju od 5 mjeseci,uslovno na 2 godine.</span>
</p>
<p class="p7"></p>
<p class="p8">
<span>                                                          </span>
</p>
<p class="p9">
<span>K r i v     j e</span>
</p>
<p class="p10"></p>
<p class="p11">
<span>    Što je : </span>
</p>
<p class="p10"></p>
<p class="p12">
<span>          dana 17.07.2012.godine oko 01,30 časova u Herceg Novom u prostorijama pekare „Š.“ lako tjelesno povrijedio oštećene T.S. i T.M. na način da je nakon kraće prepirke T.S. udario u tjeme glave metalnom šipkom četvrtastog oblika dužine oko 30 cm,koja predstavlja sredstvo podobno da se tijelo teško povrijedi,a oštećenog T.M. istom šipkom udario dva puta u predjelu čela i na taj način T.S. nanio povredu u vidu razderine u lijevoj polovini tjemenog predjela koja predstavlja laku tjelesnu povredu a oštećenom T.M.u nanio povredu u vidu dvije razderine u čeonom predjelu koje u zbiru čine laku tjelesnu povredu,pri čemu je bio svjestan svojih djela i htio njihovo izvršenje,</span>
</p>
<p class="p11">
<span>	</span>
</p>
<p class="p12">
<span>         -čime je izvršio dva krivična djela laka tjelesna povreda iz čl.152.stav 2. u vezi stava 1 Krivičnog zakonika .</span>
</p>
<p class="p11"></p>
<p class="p11">
<span>          pa mu sud prethodno za dva krivična djela laka tjelesna povreda iz čl.152.stav 2. u vezi stava 1 KZ utvrđuje kazne zatvora u trajanju od po 3 mjeseca,</span>
</p>
<p class="p10"></p>
<p class="p12">
<span>           te mu primjenom čl.4,32,36 ,42,52,53 i 54 KZ te čl.374,229.stav 4 ZKP-a  izriče</span>
</p>
<p class="p13">
<br>
<span>                                              USLOVNU OSUDU</span>
</p>
<p class="p10"></p>
<p class="p10">
<span>Kojom mu utvrđuje jedinstvenu kaznu zatvora u trajanju od 5(pet) mjeseci i istovremeno određuje da se ista neće izvršiti ukoliko okrivljeni u roku od 2 (dvije) godine ne izvrši novo krivično djelo.</span>
</p>
<p class="p11"></p>
<p class="p11">
<span>          Okrivljeni se oslobađa obaveze plaćanja troškova krivičnog postupka                                </span>
</p>
<p class="p11"></p>
<p class="p11">
<span>						II</span>
</p>
<p class="p11"></p>
<p class="p11">
<span>	Prema okrivljenom K.D1.U,JMBG ...,od oca LJ i majke D. rođene P.,rođen ....godine u K.,sa prebivalištem u HN-ul....,državljanin CG,oženjen,otac maloljetnog djeteta,pismen sa završenom SSS,nezaposlen,izdržava se od povremenih poslova u ugostiteljstvu sa mjesečnim primanjima od oko 300 eura mjesečno,ne posjeduje nepokretnosti,neosuđivan.</span>
</p>
<p class="p11"></p>
<p class="p8">
<span>         Na osnovu čl.372.stav 1.tač.1.ZKP-a</span>
</p>
<p class="p10"></p>
<p class="p9"></p>
<p class="p9">
<span>ODBIJA SE OPTUŽBA</span>
</p>
<p class="p10"></p>
<p class="p10">
<span>Da je:</span>
</p>
<p class="p11"></p>
<p class="p10">
<span>Dana 17.07.2012 godine u Herceg Novom oko 01,30 časova lako tjelesno povrijedio oštećenog T.M. na način da je ,nakon što je stigao na lice mjesta  i video da se odvija tuča u kojoj učestvuje i njegov brat K.D.,u prostorijama pekare “Š.” dva puta udario oštećenog T.M. u predjelu čela metalnom šipkom četvrtastog oblika,dužine oko 30 cm,koja predstavlja sredstvo podobno da se tijelo teško povrijedi i na taj način mu nanio povrede u vidu dvije razderine u čenom predjelu,koje u zbiru predstavljaju laku tjelesnu povredu,pri čemu je bio svjestan svoga djela i htio njegovo izvršenje.</span>
</p>
<p class="p10"></p>
<p class="p10">
<span>-čime bi izvršio krivično djelo laka tjelesna povreda iz čl.152 st.2 u vezi st.1 KZ .</span>
</p>
<p class="p11"></p>
<p class="p10">
<span>Troškovi krivičnog postupka u ovom dijelu padaju na teret budžetskih sredstava suda.</span>
</p>
<p class="p11"></p>
<p class="p8"></p>
<p class="p9"></p>
<p class="p9">
<span>O b r a z l o ž e nj e:</span>
</p>
<p class="p11"></p>
<p class="p11">
<span>            </span>
</p>
<p class="p11">
<span>         Zamjenik Osnovnog državnog tužioca Herceg Novi podnio je optužni predlog Kt.br.62/13 od 20.03.2013. godine protiv okrivljenih K.D. i K.D1. zbog dva krivična djela laka tjelesna povreda iz čl.152 st.2 u vezi st.1 KZ.Na glavnom pretresu zamjenik Osnovnog državnog tužioca Herceg Novi je odustao od daljeg krivičnog gonjenja prema okrivljenom K.D1.u navodeći da nema dokaza da je isti izvršio djelo stavljeno mu na teret.</span>
</p>
<p class="p11">
<span>          Okrivljeni K.D. je u svojoj odbrani na glavnom pretresu pretkrivičnom postupku priznao izvršenje krivičnih djela stavljenih mu na teret navodeći da se predmetne noći u naselju Nemila blizu pekare „Š.“vraćao iz kafane sa svojim komšijom Š.E.,da je bio pijan,te da su tom prilikom T.S. i druga dva momka išla ispred njih dvojice.Dalje je naveo da se Š.E. u jednom trenutku bez ikakvog povoda sa leđa zaletio na jednog od T. i udario ga,nakon čega je pobjegao u unutrašnjost pekare.Pojasnio je da je i sam došao ispred pekare gdje se upustio u raspravu sa T.em i njegovim društvom tražeći od njih da ne diraju Š.,jer je isti „klinac“.Istakao je da je u toku prepirke sa zemlje uzeo metalnu šipku sa kojom je udario T.S. u glavu u trenutku kad mu je ovaj bio okrenut leđima.Dalje je naveo da je jedan od momaka iz T. društva,za kojeg pretpostavlja da se zove T.M.,pošao unutar pekare te da je on pošao u pekaru za njim vičući za njim,te da ga je pokušao udariti kojom prilikom se u pokušaju okliznuo,i u padu spotakao T.M. koji je udario glavom od pod i kolica. Posebno je napomenuo da se ovaj događaj desio u dijelu pekare gdje se proizvodi hljeb te da je tom prilikom njegov brat K.D1. bio prisutan,ali da nikog nije udarao,te da je vikao na njega pitajući ga zašto je to uradio.</span>
</p>
<p class="p11">
<span>        Okrivljeni K.D1. je u svojoj odbrani naveo da se kritične noći vraćao s posla te da je ispred pekare „Š.“vidio svog brata K.D. kako leži krvave glave nakon čega se isti pridigao i ušao u pekaru,a on je pošao za njim unutar pekare.Dalje je naveo da je unutar pekare K.D. nečim udario u glavu T.M. nakon čega su se obadvojica okliznuli i pali na pod.Pojasnio je da je njegov brat nakon što se podigao metalnom šipkom udario u glavu T.S. u potiljak od čega je isti pao,te da su se nakon ovog svi udaljili iz pekare.Posebno je napomenuo da on nikog nije udario te da se dan nakon ovog događaja njegov brat izmirio sa T.ima. </span>
</p>
<p class="p11">
<span>    </span>
</p>
<p class="p11">
<span>      Sud je u postupku proveo dokaze saslušanjem oštećenih T.S. i T.M.,te čitanjem pismenog nalaza i mišljenja vještaka sudske medicine R.N. od 12.03.2013.godine, izvještaja ljekara specijaliste bolnice Meljine na ime T.M. od 17.07.2012.godine i izvještaja bolnice Meljine od 12.02.2013.godine,zapisnika Uprave policije o ispitivanju alkohola u organizmu od 17.07.2012.godine,te vršenjem uvida u izvode iz kaznene evidencije za okrivljene.</span>
</p>
<p class="p11"></p>
<p class="p11">
<span>       Oštećeni u svojstvu svjedoka T.S. je u svom iskazu naveo da je predmetne noći prolazio pored pekare „Š.“ u pravcu naselja Nemila zajedno sa T.M. i njegovim rođakom M.A. te da je u jednom trenutku Š.E. koji se kretao iza njih zajedno sa K.D. ničim izazvan sa leđa  nečim udario T.M. nakon čega se udaljio u pravcu pekare.Dalje je naveo da su se nakon toga svi približili pekari gdje su se raspravljali,da bi u jednom trenutku K.D. pokušao da ga udari,u čemu nije uspjeo,jer je izgubio ravnotežu i pao.Pojasnio je da je Krivokapića,dok se isti pokušavao ustati,dva put udario nogom u predjelu tijela,nakon čega je ušao u pekaru gdje se nalazio Š.E. koji ga je takođe pokušao udariti,pri čemu nije uspio,a on ga je tom prilikom udario jedan put šakom u predjelu grudi.Istakao je da su nakon ovog u pekaru ušli K.D1. i K.D. koji ga je,dok je bio okrenut leđima,udario šipkom  u predjelu glave i u predjelu leđa te da je neko tom prilikom udario i T.M.,ali da on nije vidio ko tačno.Dalje je naveo da su poslije ovog izašli iz pekare,da više nikog nije udarao,te da je ubrzo došla policija.Posebno je istakao da nije vidio da je K.D1. bilo koga udario,te da se poslije kritičnog događaja izmirio sa okrivljenima.</span>
</p>
<p class="p11">
<span>        Oštećeni u svojstvu svjedoka T.M. je u svom iskazu naveo da je predmetne noći prolazio pored pekare „Š.“ u pravcu naselja Nemila zajedno sa T.S. i svojim rođakom M.A. te da ga je u jednom trenutku Š.E. koji se kretao iza njih zajedno sa K.D.om ničim izazvan udario pesnicom u potiljak nakon čega se udaljio u pravcu pekare.Dalje je naveo da su se ispred pekare počeli raspravljati,te da je u jednom trenutku K.D. udario šipkom T.S.,na šta je ovaj reagovao gurnuvši Krivokapića na zemlju,te da je on sam uzeo navedenu šipku koja je bila ispala Krivokapiću i ušao sa istom u pekaru gdje ju je bacio ispred Šuba uz riječi „ovim udarate“.Pojasnio je da se počeo rvati sa Š.E.,te da ga je u jednom trenutku K.D. udario šipkom u predjelu glave nakon čega mu je istu stavio ispod vrata,da bi u jednom trenutku u pekaru ušli T.S. i M. koji su ih razdvojili.Naveo je da je nakon ovog istrčao iz pekare,te da ne zna šta se dalje desilo.Napomenuo je da nije vidio da je K.D1. nekog udario te da se izmirio sa okrivljenima.Takođe je napomenuo da se nekih detalja ovog događaja ne sjeća uslijed protoka vremena.</span>
</p>
<p class="p11">
<span>. </span>
</p>
<p class="p11">
<span>       Sud je prihvatio iskaze oštećenih T.S. i T.M., jer su uvjerljivi ,logični i u odnosu na odlučne okolnosti međusobno saglasni,a na iste ni stranke nisu imale primjedbi.</span>
</p>
<p class="p14"></p>
<p class="p14">
<span>       Iz medicinske dokumentacije-izvještaja ljekara specijaliste bolnice Meljine na ime T.M. od 17.07.2012.godine i izvještaja bolnice Meljine od 12.02.2013.godine kao i iz nalaza i mišljenja vještaka medicinske struke dr.R.N. od 12.03.2013.godine proizilazi da su kod oštećenog T.M. konstatovane povrede u vidu dvije razderine u čeonom predjelu koje predstavljaju laku tjelesnu povredu dok su kod oštećenog T.S. konstatovane razderina u lijevoj polovini tjemenog predjela,te oguljotine u predjelu zadnje strane lijeve polovine grudnog koša koje u zbiru predstavljaju laku tjelesnu povredu.</span>
</p>
<p class="p14"></p>
<p class="p14">
<span>      Sud je prihvatio navedeni nalaz i mišljenje vještaka medicinske struke jer je stručan i argumentovan,dat na osnovu medicinske dokumentacije o povredama kod oštećenih,kao materijalnog dokaza u spisu,a na isti ni stranke nisu imale primjedbi.</span>
</p>
<p class="p14"></p>
<p class="p14">
<span>    Iz  zapisnika Uprave policije-PJ Herceg Novi o ispitivanju alkohola u organizmu od 17.07.2012.godine rađenih za lica T.S.,T.M. i K.D.,proizilazi da je jedino kod okrivljenog K.D. konstatovano prisustvo 1,8% alkohola u krvi.</span>
</p>
<p class="p14"></p>
<p class="p14">
<span>     Sud je cijenio navedene pismene dokaze kao vjerodostojne,jer su izdati od nadležnog državnog organa,a na iste stranke nisu imale primjedbi.</span>
</p>
<p class="p14"></p>
<p class="p7">
<span>     Iz izvoda iz kaznene evidencije pribavljenog od strane Krivične pisarnice ovog suda utvrđeno je da je okrivljeni K.D. ranije osuđivan presudom Osnovnog suda u Herceg Novom K.br.263/06 od 04.03.2008.godine zbog krivičnog djela teška krađa iz čl.240 st.1 KZ-a  na kaznu zatvora u trajanju od 5 mjeseci,uslovno na 2 godine. </span>
</p>
<p class="p14"></p>
<p class="p14">
<span>	Sud je prihvatio odbranu okrivljenog K.D1. jer je uvjerljiva,logična i u skladu sa provedenim dokazima-iskazima oštećenih koji su istakli da ih okrivljeni K.D1. nije udarao kritičnom prilikom.</span>
</p>
<p class="p14"></p>
<p class="p14">
<span>	Međutim,sud nije prihvatio odbranu okrivljenog K.D.  u dijelu gdje  navodi da se u pokušaju da udari T.M. okliznuo i u padu spotakao T. koji je tom prilikom udario glavom o pod i kolica,jer je njegov iskaz u navedenom dijelu u suprotnosti sa iskazima svjedoka koji su decidni u tome da je T.M. udario šipkom u predjelu glave,kao i sa medicinskom dokumentacijom.</span>
</p>
<p class="p14">
<span> U ostalom dijelu sud je istu prihvatio njegovu odbranu - da je kritičnom prilikom metalnom šipkom udario u potiljak T.S. jer je u tom dijelu njegova izjava uvjerljiva i u skladu sa izvedenim dokazima-iskazima svjedoka i nalazom i mišljenjem vještaka medicinske struke.</span>
</p>
<p class="p15">
<span>       Polazeći od naprijed analiziranih i provedenih dokaza, sud je nesumnjivo utvrdio da je okrivljeni K.D. dana 17.07.2012.godine oko 01,30 časova u Herceg Novom u prostorijama pekare „Š.“ lako tjelesno povrijedio oštećene T.S. i T.M. na način da je nakon kraće prepirke T.S. udario u tjeme glave metalnom šipkom četvrtastog oblika dužine oko 30 cm, ,a oštećenog T.M. istom šipkom udario dva puta u predjelu čela,i tom prilikom im prouzrokovao lake tjelesne povrede u vidu razderina u čeonom predjelu.</span>
</p>
<p class="p16">
<span>     Kod tako utvrđenog činjeničnog stanja, u naprijed opisanim radnjama okrivljenog K.D., sud je našao sva obilježja dva krivična djela laka tjelesna povreda iz čl.152 stav 2 u vezi st.1 KZ, jer je okrivljeni udario dvojicu oštećenih metalnom šipkom u predjelu glave i tom prilikom im nanio navedene lake tjelesne povrede .</span>
</p>
<p class="p11">
<span>   </span>
</p>
<p class="p11">
<span>     U odnosu na oblik vinosti, sud je utvrdio da je okrivljeni navedeno krivično djelo počinio sa umišljajem jer je bio svjestan da postupajući na opisani način može lako povrijediti oštećene,što je i htio,a bio je svjestan da tom prilikom koristi metalnu šipku koja je sredstvo podobno da se tijelo teđško povrijedi i zdravlje teško naruši.</span>
</p>
<p class="p11"></p>
<p class="p11">
<span>     Odlučujući o vrsti i visini krivične sankcije koju okrivljenom treba izreći za počinjeno krivično djelo,sud je cijenio sve okolnosti iz čl.42 KZ. Shodno navedenom zakonskom propisu sud je okrivljenom kao olakšavajuće okolnosti cijenio okolnost da se izmirio sa oštećenima,da se isti nisu pridružili krivičnom gonjenju,te je uzeo u obzir da se radi o licu lošeg imovnog stanja,ocu jednog maloljetnog djeteta koje je u obavezi da izdržava,dok je od otežavajućih okolnosti istom cijenio raniju osuđivanost.Stoga mu je sud utvrdio kazne zatvora u trajanju od po 3 mjeseca za dva krivična djela laka tjelesna povreda iz čl.152.stav 2. u vezi stava 1. KZ.</span>
</p>
<p class="p11">
<span>      Međutim,kada se ima u vidu ukupnost svih olakšavajućih okolnosti,te činjenicu da za djelo ove vrste nije bio osuđivan i da je od prethodne osude prošlo pet godina,sud je mišljenja da se navedena djela mogu smatrati lakšim, te da nije nužno, s obzirom na ličnost  okrivljenog, prema njemu  primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na njega da ubuduće ne vrši krivična djela. Zbog toga je sud primjenom članova  52., 53. i 54. KZ izrekao uslovnu osudu kojom mu je utvrdio jedinstvenu kaznu zatvora u trajanju od 5 mjeseci i istovremeno odredio da se ista neće izvršiti ako okrivljeni za vrijeme od 2(dvije) godine ne izvrši novo krivično djelo,što je vrijeme provjeravanja odmjereno u skladu sa visinom utvrđene kazne i ličnosti okrivljenog.</span>
</p>
<p class="p11"></p>
<p class="p11">
<span>    Odluka o troškovima krivičnog postupka zasniva se na odredbi čl.229.st.4.ZKP-a, pa je sud okrivljenog oslobodio obaveze plaćanja troškova krivičnog postupka jer zbog lošeg imovnog stanja nije u mogućnosti da iste plati, a da ne ugrozi svoju egzistenciju i egzistenciju svoje porodice.  Ovo obzirom da je nezaposlen,podstanar otac jednog maloljetnog djeteta koje je u obavezi da izdržava.</span>
</p>
<p class="p11"></p>
<p class="p11">
<span>       U odnosu na okrivljenog K.D. zamjenik ODT Herceg Novi je na glavnom pretresu odustao od  optužbe i daljeg krivičnog gonjenja a oštećeni su izjavili da ne žele da preuzmu krivično gonjenje protiv okrivljenog.</span>
</p>
<p class="p10">
<span> </span>
</p>
<p class="p11">
<span>	Iz razloga naprijed  navedenih,sud je donio presudu kojom je odbio optužbu prema okrivljenom,a u smislu čl.372 tač.1 ZKP-a.</span>
</p>
<p class="p11"></p>
<p class="p10">
<span>U ovom dijelu troškovi krivičnog postupka padaju na teret budžetskih sredstava suda.</span>
</p>
<p class="p11"></p>
<p class="p8">
<span>                                      OSNOVNI SUD U HERCEG NOVOM</span>
</p>
<p class="p9">
<span>Dana  19.04.2013.godine.</span>
</p>
<p class="p7">
<br>
<span>Zapisničar					                                                         Sudija </span>
</p>
<p class="p17">
<span>    Milović Tereza					                                              Branislav Leković</span>
</p>
<p class="p17"></p>
<p class="p18">
<br>
<span class="s1">Pravna pouka:</span>
</p>
<p class="p18">
<span>Protiv ove presude dozvoljena je žalba </span>
</p>
<p class="p18">
<span>u roku od 8 dana od dana prijema, </span>
</p>
<p class="p18">
<span>Višem sudu u Podgorici, a preko ovog</span>
</p>
<p class="p18">
<span>suda. </span>
<br>
<br>
<span class="s2">DNA: -ODT H.Novi,okrivljenom,u spise</span>
</p>
<p class="p19"></p>


</body>
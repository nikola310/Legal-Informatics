<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">                                                                         </span>
</p>
<p style="text-align:right">
<span class="span1">Posl. br. 418/14/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Danijeli Samardžić, uz učešće zapisniča Aleksandre Čolan, u krivičnom predmetu protiv okrivljenog J. L., kojeg brani adv. P. M. iz B.,  zbog krivičnog djela napad na službeno lice u vršenju službene dužnosti iz čl. 376 st. 1 Krivičnog zakonika, koji se vodi po optužnom predlogu ODT Kotor Kt.br. .../14 od 24.11.2014. godine, nakon održanog glavnog i javnog pretresa dana 22.07.2015. godine u prisustvu savjetnika ODT Kotor Maje Rađenović, okrivljenog i njegovog branioca adv. I. B., po zamjeničkom punomoćju adv. P. M., donio je i javno objavio dana 24.07.2015 godine, sledeću </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni J. L., JMBG ......., od oca P... i majke A... , rođene G... , rođen 15.08.1952.godine u B..., stalno nastanjen u B...., državljanin Crne Gore, radnik, oženjen, otac troje djece, sa završenom SSS, srednjeg imovnog stanja, ranije neosuđivan, protiv koga se ne vodi krivični postupak za neko drugo krivično djelo,</span>
</p>
<p>&nbsp;</p>
<p style="text-align:center;">
<span class="span1">K r i v  j e</span>
</p>
<p>&nbsp;</p>
<p>
<span class="span1">Što je,</span><span class="span1"></span>
</p>
<p>
<span class="span1">Dana, 28.08.2013.godine u Budvi ispred svoje kuće u ul. 2...N…..  , pri čemu je bio uračunljiv i svjestan svoga djela i njegove zabranjenosti, a čije izvršenje je htio napao i prijetio da će napasti službeno lice u vršenju službene dužnosti, oštećenog M. Z., kontrolora Elektrodistribucije Budva, prilikom obavljanja službene dužnosti - isključenja sa elektroenergetske mreže, na način što je prišao oštećenom i pitao ga o čemu se radi, pa kada mu je oštećeni objasnio da je razlog njegovog dolaska isključenje struje zbog duga, počeo je istom da psuje majku, i prijeti riječima "Pokazaću vam ja", "Ko vas je poslao da vi meni isključujete struju", nakon čega je od oštećenog tražio osigurače, upućujući mu riječi "da će ih sam on priključiti, makar poginuo" i uhvatio ga za lijevu ruku, u kojoj su mu bili osigurači, te je nakon što mu je oštećeni dao iste i rekao kolegi B. I. da pođu, nastavio da psuje oštećenog i prijeti mu, te ga uhvatio rukom za vrat i odgurnuo ga, da bi nakon što je oštećeni uzeo telefon, istome ponovo prišao, uhvatio ga za desnu ruku i spriječio ga da pozove policiju,</span>
</p>
<p>
<span class="span1">- čime je učinio krivično djelo napad na službeno lice u vršenju službene dužnosti iz čl. 376 st. 1 Krivičnog zakonika.</span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivično pravne odredbe, te čl. 2, 4, 5, 13, 15, 42, 52, 53 i 54 Krivičnog zakonika i čl. 226, 227, 229, 368 i 374 ZKP-a izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50,00 (pedeset) eura, u roku od 15 (petnaest) dana od dana pravosnažnosti presude, </span><span class="span1">u korist Budžeta Crne Gore na žiro račun br. 832-16-52.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor je aktom Kt.br. .../14 od 24.11.2014. godine optužilo okrivljenog J. L., zbog krivičnog djela napada na službeno lice u vršenju službene dužnosti iz čl. 376 st. 1 Krivičnog zakonika.  </span>
</p>
<p>&nbsp;</p>
<p>
<span class="span1">Okrivljeni J. L. je u svojoj odbrani izjavio da ne priznaje djelo koje mu se stavlja na teret i krivicu za isto, te je naveo da ga je dana 28.08.2013.godine pozvala njegova sestra J. L. i rekla mu da je isključena struja i da su došli neki ljudi iz Elektrodistribucije koji su joj rekli da je struja isključena zbog duga, pa joj je on rekao da kaže tim ljudima da ga sačekaju i ubrzo je došao do svoje kuće, na čijem se spoljnem zidu nalazi TEP orman gdje se nalaze osigurači, i to za objekat njegove kuće, odnosno restoran i sestrin objekat, a radi se o dvojnoj kući. Pojasnio je da on i sestra imaju odvojena brojila koja se nalaze u unutrašnjosti kuće, a on je odmah po dolasku obavijestio ta lica, a bilo ih je dvojica koji su se predstavili kao radnici Elektrodistribucije, jednog je poznavao iz viđenja, rekao im je da njegova sestra nema dugovanja, te da nema razloga da se njoj isključi struja, dok je rekao da za njegovo brojilo postoji spor, odnosno da je dug napravio prethodni zakupac njegovog restorana, sa čim je Elektrodistribucija Budva upoznata, pa on ne može izmirivati taj dug, a jedan od dvojice radnika, njemu nepoznat, je prilično arogantno reagovao, navodeći da taj spor traje godinama i pokazao mu je račun, ali se ne sjeća da li mu je pokazao i radni nalog za isključenje. Ponovio im je da prikopčaju njegovu sestru, tražio je od njih da zovu šefa, međutim oni nisu reagovali, pa im je on rekao da će se sam priključiti i u jednom trenutku je prišao ovom momku sa kojim je prethodno razgovarao i iz ruku mu istrgao tri osigurača, koja je on prethodno skinuo i možda je, uzimajući te osigurače, njega mahinalno uhvatio za ruku, ali ne u namjeri da ga napadne ili povrijedi, već samo da uzme te osigurače, a u njegovom prisustvu niko nije pokušavao da bilo koga pozove telefonom, niti ih je on sprečavao u tome. Dodao je da se na tome sve završilo, obzirom da su oni otišli vozilom nakon što je on uzeo osigurače, a netačno je da je on u bilo kom </span><span class="span1">trenutku hvatao službeno lice za brat, a ni oni nisu ni u jednom trenutku rekli da će zvati policiju, već su samo rekli da će sledeći put doći sa policijom i sa nalogom od policije, te kritične prilike tim licima nije ni prijetio, ali jeste rekao da će se sam priključiti. Takođe je naveo da je netačno da je bilo koje od ta dva službena lica, držeći ih za ruku, onemogućavao da telefonira, niti da je ni u jednom trenutku nekog od njih odgurnuo. Naglasio je da kritične prilike nije došao da bi se tukao sa službenim licima, a obzirom na njegovu životnu dob i da je imao tu namjeru, sigurno bi poveo svoja dva sina, a i srčani je bolesnik, već je samo htio da pojasni da se radi o dugovanju drugog lica, a ne njegovom i posebno ga je iziritirala činjenica da su isključili i njegovu sestru, koja je uredni platiša, a ne zna zašto su ga prijavili kada nije imao fizički kontakt sa oštećenim. </span>
</p>
<p>&nbsp;</p>
<p>
<span class="span1">U dokaznom postupku koji je proveden radi rasvjetljenja činjeničnog stanja i utvrđivanja krivice okrivljenog sud je proveo sledeće dokaze: saslušao je svjedoke M. L., J. L. i M. L., </span><span class="span1">na saglasnost stranaka je pročitan iskaz oštećenog M. Z. sa zapisnika od 09.10.2014.godine i iskaz svjedoka B. I. sa zapisnika od 14.11.2014.godine, pročitan je izvod iz kaznene evidencije za okrivljenog Ministarstva pravde Crne Gore od 28.10.2014. godine.</span>
</p>
<p>&nbsp;</p>
<p>
<span class="span1">Svjedok M. L. je naveo da on živi preko puta okrivljenog, da je kritične prilike čuo neku galamu i izašao je iz kuće, kada je vidio da je okrivljeni radniku distribucije uzeo nešto iz ruke nakon čega je ekipa elektrodistribucije otišla sa lica mjesta, a on u tom momentu nije znao o čemu se radi, već je tek nakon toga saznao da su u pitanju bili neki osigurači, i to samo da je J... rekao da su to njegovi osugurači, njegova svojina i da je on to platio. Pojasnio je da je to bio jedini fizički kontakt koji je on vidio između radnika elektrodistribucije i okrivljenog, a nije vidio da je radnik elektrodistribucije uzeo telefon i krenuo da telefonira.</span>
</p>
<p>&nbsp;</p>
<p>
<span class="span1">Svjedok J. L. je navela da je kritičnog dana bila prisutna na licu mjesta, da ona zapravo živi u kući u kojoj živi okrivljeni, to je dvojna kuća i tog dana je vidjela da je nestala struja, a kada je izašla iz kuće vidjela je dva radnika elektrodistribucije, koji su stojali kod ormarića za struju i oni su joj rekli da su isključili struju zbog duga. Pitala ih je zbog čega su njoj isključili kad ona uredno plaća račune, međutim oni su joj rekli da su tako dobili nalog, pa je ona pozvala svog brata, koji je odmah došao i takođe ih pitao zbog čega su isključuju struju, a posebno zbog čega njoj isključuju kad ona uredno plaća račune, dok nikakvog fizičkog kontakta nije bilo između njenog brata i radnika distribucije, osim što je nakon što su radnici odbili da njoj uključe struju, njen brat jednom od radnika uzeo osigurač iz ruku, a nikakvog psovanja nije bilo prema radnicima, jedino je malo ona povisila ton. Dodala je da nije vidjela da je radnik kojem je njen brat uzeo te osigurače u rukama imao telelefon, niti je taj telefon kasnije uzeo.</span>
</p>
<p>&nbsp;</p>
<p>
<span class="span1">Svjedok M. L. je navela da je jedino vidjela da je okrivljeni uzeo od radnika distribucije osigurač i da nikakvog fizičkog kontakta među njima nije bilo, da nije bilo nikakve galame, a momak od kojeg je okrivljeni uzeo osigurač je više vikao nego bilo ko drugi i granao rukama, a nakon što mu je J.. uzeo osigurače on je </span><span class="span1">sjeo u auto, te nije vidjela da je taj momak uzimao telefon u ruke, čak je drugi radnik distribucije koji je bio sa njim tjerao ga da udje u auto.</span>
</p>
<p>&nbsp;</p>
<p>
<span class="span1">Oštećeni M. Z. je prilikom saslušanja na zapisniku od 09.10.2014. godine naveo da je on zaposlen u Elektrodistribuciji već 6-7 godina u svojstvu kontrolora III, u sektoru mjerenja ED Budva i sjeća se da je dana 28.08.2013.godine dobio nalog za isključenje pet potrošača zbog duga, a radi se o jednom objektu sa više brojila i po radnom nalogu je, zajedno sa kolegom I. B., došao do razvodnog ormanra (RO-4) iz koga se napajaju ti potrošači, a razvodni ormar se nalazi na zidu objekta koji se nalazi preko puta Vila “Z.” i skinuo je tri osigurača koja napajaju taj objekat. Kada je isključio struju, iz objekta je izašla jedna gospođa koja je pitala zašto joj je nestala struja i on je usmeno objasnio da se radi o isključenju struje zbog duga, dok joj je kolega B….. pokazao radni nalog, a koji nalog im je izdat od strane poslovođe, kao i nalog za prekid snabdijevanja električnom energijom, zatim su oni spakovali alat, zatvorili razvodni ormar i krenuli da se udaljavaju, da bi se potom pojavio jedan čovjek, za koga se kasnije ispostavilo da se radi o J. L., koji ga je pitao o čemu se radi, te mu je on objasnio da je razlog njihovog dolaska isključenje zbog duga i pokazao mu je nalog za prekid snabdijevanja električnom energijom, nakon čega je on počeo da mu psuje majku, govorio je “Vi ste lopovi”, pa mu je prijetio “Pokazaću vam ja”, “Ko vas je poslao da vi meni isključite struju”, tražio mu je tri osigurača i rekao je da će ih on sam priključiti “makar poginuo”, a zatim ga je uhvatio za lijevu ruku u kojoj su bili osigurači. On je rekao okrivljenom da nema potrebe za tim, te da pođe u FC Snabdijevanje i da se njima obrati, a zatim mu je dao osigurače, dok je kolega B… i dalje objašnjavao o čemu se radi, pa je on rekao I…. da pođu jer su izvršili svoj radni nalog, međutim L…. nije prestajao sa psovkama i prijetnjama, zatim ga je uhvatio za vrat jednom rukom, a on mu je rekao da će pozvati policiju i potom ga je on odgurnuo. Pojasnio je da je do napada od strane L….. došlo na ulici, a on je onda izvukao mobilni telefon iz torbice u namjeri da pozove policiju, ali mu je L…. ponovo prišao, uhvatio ga za desnu ruku, držao ga je i nije mu dozvoljavao da telefonira, ali se on istrgao i ušao u vozilo, došao je i I… , a zatim su se vratili u FC Snabdijevanje, gdje je obavijestio pretpostavljene o navedenom događaju, a sve se brzo događalo i njegov kolega B… nije uspio da odreaguje. Dodao je da je odmah nakon događaja vidio L… kako svojim vozilom dolazi na parking od FC Snabdijevanja, gdje je nastavio sa prijetnjama i psovkama, da bi se potom uputio u prostorije FC Snabdijevanja. Naveo je i da je kritične prilike na sebi imao radno odijelo sa logom Elektrodistribucije Budva, a sva brojila navedena u Nalogu br. 50-05- ….. od 28.08.2013.godine su bila na jednom izlazi razvodnog ormara i svih pet brojila je isključeno sa ta tri osigurača i svih pet zapisnika o kontroli mjernog mjesta zbog cjelokupne situacije sačinjeni su u prostorijama ED Budva i nisu predati potrošačima. Kritične prilike se nije obraćao ljekaru jer nije imao potrebe za tim. Izjavio je da se ne pridružuje krivičnom gonjenju i ne postavlja imovinsko-pravni zahtjev. </span>
</p>
<p>&nbsp;</p>
<p>
<span class="span1">Svjedok B. I. je prilikom saslušanja na zapisniku od 14.11.2014.godine naveo da je on zaposlen u ED Budva kao monter i radi na poslovima uključenja i isključenja pretplatnika sa elektromreže, pa je u tom svojstvu sa kolegom Z. M.  dana </span><span class="span1">28.08.2013.godine, na osnovu prethodno dobijenog naloga TC snabdijevanje, pošao na lice mjesta – kuću J. L. da isključe struju. Njihov nalog je glasio na isključenje glavnog osigurača za cijelu kuću u kojoj sem L. J. , živi i njegova sestra, a postoji i poslovni prostor, a brojila su se nalazila unutar objekta, tako da je nalog glasio na skidanje glavnih osigurača koje se nalaze na RO ormaru van objekta i oni su postupili po nalogu i skinuli osigurače u prisustvu gospođe L…, koju su obavijestili da i ona ima određeno dugovanje, zbog čega se isključuje sa elektro-mreže, pokazujući joj nalog. Tada je došao J. L., kojeg on zna od ranije, i u početku su imali normalnu komunikaciju, da bi u trenutku kada mu je Z….  rekao da idu, L… počeo da viče “Šta ti izigravaš, šta hoćeš”, tražeći da mu daju osigurače i vičuči da će se on sam priključiti, dok je on u tom trenutku razgovarao sa gospođom vezano za njeno dugovanje, da bi u jednom trenutku L…  prišao Z…  i rukom ga odgurnuo u predjelu glave, tada je Z…  uzeo telefon i rekao da će zvati policiju, ali mu je Jovo ponovo prišao i uhvatio ga za ruku, sprečavajući ga da ih zovne, pa je on počeo da smiruje situaciju, moguće da je L…  tada nešto prijetio, ali to ne može sa sigurnošću da tvrdi, a rekao je kolegi da uđe u auto, da se ne produbljuje konflikt, nakon čega su napustili lice mjesta. </span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije za okrivljenog Ministarstva pravde Crne Gore od 28.10.2014.godine utvrđeno je da isti ranije nije osuđivan. </span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, sud je utvrdio činjenično stanje navedeno u izreci presude. Krivično-pravno ocjenjujući ovako utvrđeno činjenično stanje, sud je našao da je okrivljeni učinio krivično djelo napad na službeno lice u vršenju službene dužnosti iz čl. 376 st. 1 Krivičnog zakonika. </span>
</p>
<p>&nbsp;</p>
<p>
<span class="span1">Ovakvo činjenično stanje, sud je utvrdio na osnovu iskaza oštećenog M...  i svjedoka B. I.. Naime, o</span><span class="span1">štećeni M. Z, je u svom iskazu objasnio da je on zaposlen u Elektrodistribuciji kao kontrolor, te da je kritičnog dana dobio nalog za isključenje pet potrošača zbog duga, a radi se o jednom objektu sa više brojila i po radnom nalogu je, zajedno sa kolegom B. I., došao do razvodnog ormara (u radnom odijelu sa logom Elektrodistribucije Budva) iz koga se napajaju ti potrošači, a razvodni ormar se nalazi na zidu objekta koji se nalazi preko puta Vila “Z.” i skinuo je tri osigurača koja napajaju taj objekat. Kada je isključio struju, iz objekta je izašla jedna gospođa koja je pitala zašto joj je nestala struja i on je usmeno objasnio da se radi o isključenju struje zbog duga, dok joj je kolega B… pokazao radni nalog, a koji nalog im je izdat od strane poslovođe, kao i nalog za prekid snabdijevanja električnom energijom, zatim su oni spakovali alat, zatvorili razvodni ormar i krenuli da se udaljavaju, da bi se potom pojavio okrivljeni, koji ga je pitao o čemu se radi, te mu je on objasnio da je razlog njihovog dolaska isključenje zbog duga i pokazao mu je nalog za prekid snabdijevanja električnom energijom, nakon čega je on počeo da mu psuje majku, govorio je “Vi ste lopovi”, pa mu je prijetio “Pokazaću vam ja”, “Ko vas je poslao da vi meni isključite struju”, tražio mu je tri osigurača i rekao je da će ih on sam priključiti “makar poginuo”, a zatim ga je uhvatio za lijevu ruku u kojoj su bili osigurači i on mu je dao osigurače. Nakon toga je rekao kolegi B. I. da pođu jer su izvršili svoj radni nalog, međutim okrivljeni nije prestajao sa </span><span class="span1">psovkama i prijetnjama, zatim ga je uhvatio za vrat jednom rukom, a on mu je rekao da će pozvati policiju i potom ga je on odgurnuo, a on je onda izvukao mobilni telefon iz torbice u namjeri da pozove policiju, ali mu je okrivljeni ponovo prišao, uhvatio ga za desnu ruku, držao ga je i nije mu dozvoljavao da telefonira. Ovakav iskaz oštećenog sud je potpunosti prihvatio obzirom da je isti u saglasnosti sa iskazom s</span><span class="span1">vjedoka B. I. koji je u svom iskazu potvrdio da je on kritične prilike pošao sa oštećenim M..... kod kuće okrivljenog, da bi postupili po prethodno dobijenom nalogu da isključe glavni osigurač za cijelu kuću, što su oni i uradili, u prisustvu sestre okrivljenog, koju su obavijestili da ima određeno dugovanje i da se zbog toga isključuje sa elektro-mreže i pokazali su joj nalog, kada je došao okrivljeni koji je, kada je oštećeni rekao da idu, počeo da viče, tražio je oštećenom osigurače, vikao je da će se sam priključiti</span><span class="span1">, da bi u jednom trenutku okrivljeni prišao oštećenom i rukom ga odgurnuo u predjelu glave, tada je oštećeni uzeo telefon i rekao da će zvati policiju, ali mu je okrivljeni ponovo prišao i uhvatio ga za ruku, sprečavajući ga da ih zove. </span>
</p>
<p>&nbsp;</p>
<p>
<span class="span1">Imajući u vidu navedeno, sud nije prihvatio odbranu okrivljenog, koji je u svojoj odbrani naveo da </span><span class="span1">je kritične prilike, nakon što je rekao oštećenom i B…  da </span><span class="span1">prikopčaju njegovu sestru, tražio od njih da zovu šefa, međutim oni nisu reagovali, pa im je on rekao da će se sam priključiti i u jednom trenutku je prišao ovom momku sa kojim je prethodno razgovarao i iz ruku mu istrgao tri osigurača, koja je on prethodno skinuo i možda je, uzimajući te osigurače, njega mahinalno uhvatio za ruku, ali da ne zna zašto je prijavljen kad fizičkog kontakta između njega i oštećenog nije bilo, kao i da je netačno da je on u bilo kom trenutku hvatao službeno lice za vrat, a ni oni nisu ni u jednom trenutku rekli da će zvati policiju, već su samo rekli da će sledeći put doći sa policijom i sa nalogom od policije, te kritične prilike tim licima nije ni prijetio, ali jeste rekao da će se sam priključiti, kao i da je netačno da je bilo koje od ta dva službena lica, držeći ih za ruku, onemogućavao da telefonira, niti da je ni u jednom trenutku nekog od njih odgurnuo, kao ni iskaze svjedoka J. L., sestre okrivljenog, i M. L., snahe okrivljenog, koje su navele da nikakvog fizičkog kontakta nije bilo između okrivljenog i oštećenog, osim što je nakon što su radnici odbili da uključe struju, okrivljeni jednom od radnika uzeo osigurač iz ruku, a nikakvog psovanja nije bilo prema radnicima, nije vidjela da je oštećeni kojem je okrivljeni uzeo te osigurače u rukama imao telelefon, niti je taj telefon kasnije uzeo, jer je našao da su isti usmjereni na ublažavanje krivično-pravnog položaja okrivljenog i izbjegavanje krivične odgovornosti, te su isti u potpunosti opovrgnuti iskazom svjedoka B...  i oštećenog M.... , čijim iskazima je sud poklonio vjeru, kao istinitim, jasnim i potpunim. </span>
</p>
<p>&nbsp;</p>
<p>
<span class="span1">Sud je cijenio i iskaz svjedoka M. L., međutim našao je da isti nije od uticaja na drugačije presuđenje u ovoj krivično pravnoj stvari, obzirom da isti nije prisustvovao kritičnom događaju, već je izašao tek nakon što je čuo neku galamu i stajao je ispred svoje kuće, a preko puta kuće okrivljenog. </span>
</p>
<p>&nbsp;</p>
<p>
<span class="span1">Kako krivično djelo napad na službeno lice u vršenje službene dužnosti iz čl. 376 st. 1 Krivičnog zakonika vrši onaj ko napadne ili prijeti da će napasti službeno lice u </span><span class="span1">vršenju službene dužnosti, a kako je u konkretnom slučaju nesporno da je okrivljeni napao i prijetio da će napasti oštećenog M....  prilikom obavljanja službene dužnosti - isključenja sa elektroenergetske mreže, kada je oštećeni došao ispred kuće okrivljenog u svojstvu kontrolora Elektrodistribucije Budva, i to </span><span class="span1">na način što je, nakon što mu je oštećeni objasnio da je razlog njegovog dolaska isključenje struje zbog duga, počeo istom da psuje majku i prijeti riječima "Pokazaću vam ja", "Ko vas je poslao da vi meni isključujete struju", nakon čega je od oštećenog tražio osigurače, govoreći mu da će ih on sam priključiti “makar poginuo" i uhvatio ga je za lijevu ruku, u kojoj su mu bili osigurači, te je nakon što mu je oštećeni dao iste i rekao kolegi Brguljan Ivici da pođu, nastavio da psuje oštećenog i prijeti mu, te ga uhvatio rukom za vrat i odgurnuo ga, da bi nakon što je oštećeni uzeo telefon, istome ponovo prišao, uhvatio ga za desnu ruku i spriječio ga da pozove policiju, a što je sud nesporno utvrdio na osnovu iskaza oštećenog M…. i svjedoka B….., kako je gore već obrazloženo, </span><span class="span1">to sud smatra da su se u radnjama okrivljenog ostvarila sva bitna obilježja bića krivičnog djela napad na službeno lice u vršenju službene dužnosti iz čl. 376 st. 1 Krivičnog zakonika.</span>
</p>
<p>&nbsp;</p>
<p>
<span class="span1">Sud je našao da je okrivljeni djelovao umišljajno, jer je bio svjestan da navedenim postupanjem čini krivično djelo, a čije izvršenje je htio. Ovo tim prije što je okrivljeni bio svjestan da je oštećeni službeno lice Elektrodistribucije Budva, koji je ispred kuće okrivljenog došao u svojstvu kontrolora i radi isključenja sa elektroenergetske mreže, te kod činjenice da je oštećeni kritične prilike </span><span class="span1">na sebi imao radno odijelo sa logom Elektrodistribucije Budva. </span>
</p>
<p>&nbsp;</p>
<p>
<span class="span1">Odlučujući o vrsti i visini kazne koju treba izreći okrivljenom sud je imao u vidu da je za predmetno krivično djelo napada na službeno lice u vršenju službene dužnosti iz čl. 376 st. 1 Krivičnog zakonika propisana kazna zatvora do tri godine. Shodno čl. 42 KZ-a, sud je cijenio sve okolnosti koje su od značaja za odmjeravanje kazne, pa je kao olakšavajuće okolnosti na strani okrivljenog cijenio to što je isti porodičan čovjek i otac troje djece, to što se oštećeni M.... nije pridružio krivičnom gonjenju, te raniju neosuđivanost okrivljenog, dok otežavajućih okolnosti na strani okrivljenog nije bilo, pa je sud istom utvrdio kaznu zatvora u trajanju od 30 dana i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se i uz prijetnju kaznom zatvora dovoljno uticati na okrivljenog da više ne vrši ovakva, kao ni slična krivična djela, odnosno da će se ostvariti svrha iz čl. 52 KZ-a u okviru opšte svrhe krivičnih sankcija iz čl. 4 st. 2 KZ-a.</span>
</p>
<p>&nbsp;</p>
<p>
<span class="span1">Sud je na osnovu naprijed navedene krivičnopravne odredbe i čl. 2, 4, 5, 13, 15, 33, 42, 52, 53 i 54 Krivičnog zakonika i čl. 226, 227, 229, 368 i 374 ZKP-a, odlučio kao u izreci presude.</span>
</p>
<p>&nbsp;</p>
<p>
<span class="span1">Sud je obavezao okrivljenog da na ime sudskog paušala uplati iznos od 50,00 (pedeset) eura, u roku od 15 dana od dana pravosnažnosti presude u korist budžeta Crne Gore na žiro račun br. 832-16-52, te da dokaz o uplati dostavi ovom sudu, s pozivom na br. K. 418/14/14. </span>
</p>
<p>&nbsp;</p>
<p>
<span class="span1">Na osnovu izloženog, sud je odlučio kao u izreci presude.                                    </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 24.07.2015. godine</span>
</p>
<p>
<span class="span1">    Zapisničar                                                                                    Sudija</span>
</p>
<p>
<span class="span1">Aleksandra Čolan</span><span class="span1">                     Danijela Samardžić</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 8 dana od dana prijema iste, Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
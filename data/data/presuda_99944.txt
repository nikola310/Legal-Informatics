<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">Posl.br. K.297/14/14</span>
</p>
<p>
<span class="span1">Osnovni sud u Kotoru, kao nadležni prvostepeni krivični sud, po sudiji Momirki Marović, uz učešće zapisničara Ana-Marije Petković, u krivičnom predmetu protiv okrivljene G V, zbog krivičnog djela nasilje u porodici ili u porodičnoj zajednici iz čl.220 st.1 Krivičnog zakonika CG, koji se vodi po optužnom predlogu ODT-a Kotor Kt.br.491/14 od 12.09.2014. godine, nakon održanog glavnog i javnog pretresa dana 13.10.2014. godine, u prisustvu zamjenika ODT-a Kotor Ljiljane Milić, okrivljene i svjedoka- oštećenog P M, donio je i istog  dana objavio sledeće </span>
</p>
<p>&nbsp;</p>
<p style="text-align:center;">
<span class="span1">R J E Š E NJ E</span>
</p>
<p>&nbsp;</p>
<p>
<span class="span1">Prema okrivljenoj P G VESNI JMBG ….. od oca M i majke Z, rođene Đ, rođenoj …. godine u D, stalno nastanjenoj u T, O Đ bb (kod M G), državljanki BiH, trgovcu, razvedenoj, majci jednog mal. djeteta, sa završenom SSS, srednjeg imovnog stanja, neosuđivanoj, protiv koje se ne vodi postupak za drugo krivično djelo</span>
</p>
<p>&nbsp;</p>
<p>
<span class="span1"></span><span class="span1">Na osnovu</span><span class="span1"> čl. 65 KZ-a i čl. 465 i 466 ZKP-a  izriče se</span>
</p>
<p>&nbsp;</p>
<p style="text-align:center;">
<span class="span1">SUDSKA OPOMENA  </span>
</p>
<p>&nbsp;</p>
<p>
<span class="span1">Što je dana 02.08.2014. godine u R, opština K, primjenom grubog nasilja narušila tjelesni integritet svog bivšeg supruga ošt.P M, na način što je po dolasku u porodičnu kuću, nakon kraće verbalne rasprave sa istim, držeći u ruci kesicu sa bijelom praškastom materijom, uputila mu riječi "zažalila sam što sam ti rodila sina, kamo sreće da nisam,alkohol i droga su super, treba brate samo klepati jedno i drugo i briga me", a nakon toga skočila na njega, grebala ga i čupala, prijeteći da će ga ubiti, zbog čega je oštećeni istjerao iz sobe i zaključao vrata, nakon čega je uzela oklagiju i udarcima iste napravila rupu na vratima prečnika 20-30 cm, provukla ruku kroz taj otvor, otključala vrata i ušla u sobu, kada je oštećeni iskočio kroz balkonska vrata i sklonio se kod komšija, kojom prilikom je isti zadobio lake tjelesne povrede u vidu dvije ogrebotine lijeve nadlaktice, dvije ogrebotine lijeve bočne strane grudnog koša, ogrebotine desne nadlaktice, ogrebotine 3. i 4. prsta lijeve šake, pri čemu je bila uračunljiva i svjesna svoga djela i njegove zabranjenosti, a čije izvršenje je htjela.</span>
</p>
<p>&nbsp;</p>
<p>
<span class="span1">- čime je učinila krivično djelo nasilje u porodici ili u porodičnoj zajednici iz čl.220 st.1 Krivičnog zakonika CG.</span>
</p>
<p>&nbsp;</p>
<p>
<span class="span1">Dužna je okrivljena da na ime sudskog paušala uplati iznos od 50,00 eura i na ime troškova krivičnog postupka iznos od 49,50 eura, u roku od tri mjeseca od dana pravosnažnosti rješenja, na žiro račun br. 832-16-52 u korist Budžeta Crne Gore i dokaz o uplati dostaviti ovom sudu s pozivom na br. K. 297/14/14.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT Kotor aktom Kt.br.491/14 od … godine, optužilo je P G V zbog izvršenja krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljena P G V je u svojoj odbrani navela da priznaje izvršenje krivičnog djela i krivicu za isto i objasnila da je kritične večeri oko 23,00 časa bila pod uticajem alkohola i sintetičke droge amfetamina, kada je došla u kuću svog bivšeg supruga P M, u koju dolazi povremeno obzirom da su razvedeni, pa je dijete povjereno njoj, a vikendom je kod oca, mada trenutno žive u istoj kuci. Kada je u kuću došla, imala je verbalnu raspravu sa M, držeci u ruci kesicu sa bijelom praškastom materijom. Koliko se sjeća nije mu uputila riječi: zažalila sam što sam ti rodila sina, kamo sreće da nisam… i dr. Okrivljena je navela da je tačno da ga je čupala, te da ga je možda noktima zakačila, a da se ne sjeća da mu je rekla da će ga ubiti, jer je bila pod uticajem alkohola i tableta. Nakon toga  je uzela oklagiju i njom udarala u vrata i napravila rupu na istima, te provukla ruku, otključala sobu, ušla u istu, a njen bivši suprug iskočio kroz balkonska vrata i sklonio se kod komšije. Ona se iznervirala jer mu je u telefonu našla poruke iz kojih se vidi da se dopisivao sa drugom ženom, a bili su se pomirili i ona se bila vratila kod njega sa djetetom. Tačno je da je kod nje pronađena pvc kesica bijele boje sa slamkom, za koju su rekli da se radi o drogi spid, a istu je kritične večeri nabavila kod N P iz Č, koji inače živi u T za iznos od 15,00 eura, jer joj je on rekao da ako je uzme da će joj bolovi glave prestati, a to je posledica udesa koji je imala nedavno, te od tada ima glavobolje. Nakon kritičnog događaja odvedena je u Specijalnu bolnicu u D, gdje je zadržana na liječenju 5 dana. Zbog posjedovanja amfetamina bila je kod sudije za prekršaje i tamo joj je izrečena novčana kazna u iznosu od 130,00 eura.</span>
</p>
<p>&nbsp;</p>
<p>
<span class="span1">U dokaznom postupku radi utvrđivanja činjeničnog stanja i krivice okrivljene sud je proveo sledeće dokaze: saslušao svjedoka- oštećenog P M, na saglasnost stranaka pročitao nalaz i mišljenje vještaka medicinske struke dr N R od 31.08.2014.godine, izvršio uvid u izvještaj ljekara jedinice za HMP u K od 03.08.2014. godine, foto - dokumentaciju Uprave policije OB Kotor br. 200/14 od 03.08.2014. godine, službenu zabilješku UP OB  Kotor od 02.08.2014. godine, izvještaj o pregledu lica mjesta krim.tehničara od 03.08.2014. godine.</span>
</p>
<p>
<span class="span1">Nije bilo prigovora ne izvedene dokaze niti predloga za dopunu dokaznog postupka. </span>
</p>
<p>&nbsp;</p>
<p>
<span class="span1">Svjedok- oštećeni P M je iskoristio svoje zakonsko pravo i izjavio da ne želi da svjedoči u predmetu u kojem je njegova supruga okrivljena.</span>
</p>
<p>
<span class="span1"></span>
</p>
<p>
<span class="span1">Iz nalaza i mišljenja vještaka medicinske struke dr N R od 31.08.2014. godine utvrđeno je da je oštećeni P M dana 02.08.2014. godine zadobio sledeće tjelesne povrede: dvije ogrebotine lijeve nadlaktice, dvije ogrebotine lijeve bočne strane grudnog koša, ogrebotine desne nadlaktice, ogrebotine 3. i 4. prsta lijeve šake, te da su navedene povrede posledica dejstva oštrice mehaničke sile i iste su mogle nastati usled višekratnog grebanja noktima. U vrijeme nanošenja, zadobijene povrede, pojedinačno i u svom zbiru se kvalifikuju kao laka tjelesna povreda.</span>
</p>
<p>&nbsp;</p>
<p>
<span class="span1">Iz izvještaja ljekara jedinice za HMP u K od 03.08.2014. godine utvrđeno je da je oštećeni P M u navedenu ustanovu došao u pratnji policije zbog povreda zadobijenih od ženske osobe, nakon čega su mu povrede konstatovane. </span>
</p>
<p>&nbsp;</p>
<p>
<span class="span1">Iz foto - dokumentacije Uprave policije OB Kotor br. 200/14 od 03.08.2014. godine utvrđen je izgled lica mjesta odnosno kuće oštećenog nakon izvršenog predmetnog krivičnog djela, unutrašnjost iste, te pronađena pvc kesica sa bijelom praškastom materijom.</span>
</p>
<p>&nbsp;</p>
<p>
<span class="span1">Iz službene zabilješke UP OB Kotor od 02.08.2014. godine utvrđeno je da je ista sačinjena povodom postupanja po prijavi P M koji se policiji obratio nakon svađe sa bivšom suprugom, navodeci da je došlo do fizičkog obračuna, te zahtjevao od policije da pođe u njegovu kuću obzirom da se okr. tamo zaključala, a ista je, pod dejstvom alkohola i droge, nakon svađe i fizičkog obračuna, prijetila da će ga ubiti. Na lice mjesta izasla je i ekipa krim. policije koja je pronađenu kesu sa praškastom materijom bijele boje izuzela, a okr. P G V su odveli u stanicu policije.</span>
</p>
<p>&nbsp;</p>
<p>
<span class="span1">Iz izvještaja o pregledu lica mjesta krim.tehničara od 03.08.2014. godine utvrđeno je da su na licu mjesta na vratima spavaće sobe zatečena oštećenja u vidu veće rupe nastale udaranjem čvrstim, tupim predmetom, a na podu sobe pronađena je PVC kesa u kojoj se nalazi bijela praškasta materija sa manjom plastičnom cjevčicom žute boje, koja materija je nakon testiranja na opojnu drogu amfetamin bila pozitivna. Navedena praškasta supstanca je vlasništvo P G V, a ista je navela da je koristi radi ublaženja bolova u glavi i vilici. </span>
</p>
<p>
<span class="span1">Iz izvoda iz kaznene evidencije Ministarstva unutrašnjih poslova Republike Srpske – Uprave kriminalističke policije broj 02/5-2-234-1-341/14 od 06.10.2014. godine utvrđeno je da okrivljena P G V nije osuđivana.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti, kao i u odnosu na odbranu okivljene, sud je utvrdio činjenično stanje kao u izreci. Krivičnopravno ocjenjujući ovako utvrđeno činjenično stanje sud je našao da je okrivljena P G Vesna učinila krivično djelo nasilje u porodici ili u porodičnoj zajednici iz čl. 220.st. 1 Krivičnog zakonika CG.</span>
</p>
<p>&nbsp;</p>
<p>
<span class="span1">Ovo zbog toga što je za ovo krivično djelo potrebno da neko primjenom nasilja ugrozi tjelesni integritet ili duševno stanje člana svoje porodice, pa kako je očigledno da je okrivljena </span><span class="span1">dana 02.08.2014. godine, u Radanovićima, primjenom nasilja ugrozila tjelesni i duševni integritet člana svoje porodice bivšeg supruga P M na način što je </span><span class="span1">po dolasku u porodičnu kuću, nakon kraće verbalne rasprave sa istim, držeći u ruci kesicu sa bijelom praškastom materijom, uputila mu uvrijedljive riječi, a nakon toga skočila na njega, grebala ga i čupala, prijeteći da će ga ubiti, zbog čega je oštećeni istjerao iz sobe i zakjučao vrata, nakon čega je uzela oklagiju i udarcima iste napravila rupu na vratima kroz koju je provukla ruku, otključala vrata i ušla u sobu, kada je oštećeni iskočio kroz balkonska vrata i sklonio se kod komšija, kojom prilikom je isti zadobio lake tjelesne povrede u vidu dvije ogrebotine lijeve nadlaktice, dvije ogrebotine lijeve bočne strane grudnog koša, ogrebotine desne nadlaktice, ogrebotine 3. i 4. prsta lijeve šake, time je ostvarila sve bitne elemente bića krivičnog djela.</span>
</p>
<p>&nbsp;</p>
<p>
<span class="span1">Sud je utvrdio da je P G V učinila krivično djelo koje joj se stavlja na teret, što jasno proizilazi iz svih provedenih dokaza, kao i iz navoda odbrane okrivljene. Naime, okrivljena je potvrdila da je kritične prilike u porodičnoj kući u R, nakon verbalne rasprave sa bivšim suprugom, skočila na njega, grebala ga i čupala, te nakon što je </span><span class="span1">on otišao u sobu, ona udarajući oklagijom u vrata iste napravila rupu na vratima kroz koju je provukla ruku i ušla, a oštećeni je kroz prozor izašao i sklonio se kod komšije. Okrivljena je navela da se ne sjeća da je oštećenom- bivšem suprugu prijetla da će ga ubiti, obzirom da je bila pod uticajem alkohola i droga amfetamina. Navedeni iskaz okrivljene, odnosno njeno priznanje sud je prihvatio obzirom da je u saglasnosti sa ostalim, pismenim dokazima i to izvještajem ljekara jedinice za HMP u Kotoru, foto- dokumentacijom Uprave policije OB Kotor, službenom zabilješkom UP OB  K i izvještajem o pregledu lica mjesta krim.tehničara iz kojih je utvrđeno da je na lice mjesta, nakon kritičnog događaja izašla policija i ekipa krim.policije koji su u kuću pronašli kesicu sa bijelom praškastom materijom, te rupu na vratima veličine 20-30 cm, a okrivljena je bila u kući kada su došli, a oštećenom su konstatovane povrede koje je zadobio, koje dokaze je sud prihvatio. Konstatovane povrede vještak medicinske struke je u svom nalazu, koji je sud takođe prihvatio, jer je dat po pravilima nauke i struke, kvalifikovao kao lake tjelesne povrede, nanešene dejstvom oštrice mehaničke sile i iste su mogle nastati usled višekratnog grebanja noktima.</span>
</p>
<p>&nbsp;</p>
<p>
<span class="span1"></span><span class="span1">Sud je tako našao da je okrivljena P G V kritične prilike postupala sa umišljajem, svjesna značaja svog djela i želeći njegovo izvršenje, jer time što je oštećenog, nakon verbalne rasprave sa istim, čupala i grebala, i prijetila da će ga ubiti, čini krivično djelo odnosno predstavlja grubo nasilje kojim narušava tjelesni integritet svog bivšeg supruga oštećenog P M, a to je i htjela. </span>
</p>
<p>&nbsp;</p>
<p>
<span class="span1">Odlučujući o vrsti i visini krivične sankcije koju okrivljenoj treba izreći u konkretnom slučaju sud se opredjelio za mjeru upozorenja i to sudsku opomenu, imajući u vidu ličnost okrivljene, stepen njene krivice a posebno okolnosti pod kojima je djelo učinjeno. U smislu člana 42 KZ-a sud je kao olakšavajuće okolnosti na strani okrivljene cijenio to što je priznala izvršenje krivičnog djela, ranije neosuđivanost, te da je ponovo živi sa bivšim suprugom sa kojim i očekuje rođenje drugog djeteta, dok otežavajućih okolnosti na strani okrivljene nije bilo. Sud smatra da su ispunjeni uslovi za izricanje sudske opomene, jer  je za krivično djelo nasilje u porodici ili u porodičnoj zajednici iz čl.220 st.1 Krivičnog zakonika CG propisana novčana kazna ili kazna zatvora do jedne godine, a uzimajući u obzir sve okolnosti, prije svega činjenicu da okrivljena ranije nije osuđivana, sud smatra da će se i samo upozorenjem dovoljno uticati na okrivljenu da više ne vrši ova i slična krivična djela. Imajući u vidu naprijed navedeno, sud smatra da je djelo učinjeno pod takvim olakšavajućim okolnostima koje ga čine naročito lakim. </span>
</p>
<p>
<span class="span1">Imajući u vidu naprijed navedeno, te primjenom odredbe čl. čl. 65 KZ-a i čl. 465 i 466 ZKP-a  sud je odlučio kao u izreci odluke. </span>
</p>
<p>
<span class="span1">Dužna je okrivljena da na ime sudskog paušala uplati iznos od 50,00 eura i na ime troškova krivičnog postupka iznos od 49,50 eura i to na ime troškova za vještačenje po vještavu medicinske struke, u roku od tri mjeseca od dana pravosnažnosti rješenja, na žiro račun br. 832-16-52 u korst Budžeta Crne Gore i dokaz o uplati dostaviti ovom sudu s pozivom na br. K. 297/14/14. </span>
</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p>
<span class="span1">OSNOVNI SUD U KOTORU</span>
</p>
<p>
<span class="span1">   Dana 13.10.2014. godine</span>
</p>
<p>
<span class="span1">       Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                     </span><span class="span1">  Sudija</span>
</p>
<p>
<span class="span1">Ana- Marija Petković</span><span class="span1"></span><span class="span1"></span><span class="span1"></span><span class="span1">                           Momirka Marović</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span>
</p>
<p>&nbsp;</p>
<p>
<span class="span1">PRAVNA POUKA: Protiv ovog rješenja ima se pravo žalbe u roku od 8 dana od dana prijema istog, Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
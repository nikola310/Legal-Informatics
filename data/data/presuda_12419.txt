<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.s1{font-weight:bold;}
.s2{font-size:13pt;}
.s3{color:black;}
.s4{font-weight:bold;color:black;}
.s5{font-weight:bold;font-style:italic;color:black;}
.s6{color:red;}
.s7{font-size:13pt;font-weight:bold;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.475in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">      K.br. 385/10</span>
</p>
<p class="p2"></p>
<p class="p3">
<span class="s2">                                                    </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">         U IME CRNE GORE</span>
</p>
<p class="p5">
<span class="s1">	</span>
</p>
<p class="p6">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu optuženog </span><span class="s1">N. E.</span><span>, zbog krivičnog djela</span><span class="s3"> teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika</span><span>, po optužnici Osnovnog državnog tužilaštva u Baru Kt.br. 392/10 od 06.09.2010. godine, nakon održanog glavnog javnog pretresa u prisustvu  Osnovnog državnog tužioca u Baru M. M., optuženog i njegovog branioca Đ. J., advokata iz B., dana 23.02.2012. godine donio je i javno objavio</span>
</p>
<p class="p2">
<span>   </span>
</p>
<p class="p4">
<span class="s1">PRESUDU</span>
</p>
<p class="p2">
<span>	</span>
</p>
<p class="p6">
<span class="s3">Optuženi </span><span class="s4">N. E.</span><span class="s3"> od oca I. i majke H. rođene B.,  rođen ... godine u B., stalno nastanjen u B., naselje D. V. bb, Opština Bar, po zanimanju kuvar, nezaposlen, neoženjen, završio SSS, izdržavan od strane roditelja; </span>
</p>
<p class="p2"></p>
<p class="p4">
<span class="s1">K  r  i  v    j  e :</span>
</p>
<p class="p2"></p>
<p class="p7">
<span class="s3">Što je,</span>
</p>
<p class="p7"></p>
<p class="p7">
<span class="s3">Dana 15.05.2010. godine oko 11.45 časova u Baru upravljajući putničkim motornim vozilom marke „Audi A 3“, reg. oznaka ..., magistralnim putem Bar-Ulcinj, u mjestu Zaljevo, ugrozio saobraćaj, olako držeći da do posljedica neće doći na način što se nije pridržavao Zakona o osnovama bezbjednosti saobraćaja na putevima, odredbi čl. 27 st. 2 i čl.</span><span> 83</span><span class="s3">, nije vozilo u kretanju držao što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti i </span><span>nije držao potrebno odstojanje od 23 m ispred NN vozila koje se kretalo ispred njegovog vozila, i koje je započelo zaustavljanje, </span><span class="s3">usljed čega je prilikom savlađivanja kritičnog poteza puta, a u fazi mimoilaženja sa putničkim vozilom marke „Opel korsa“ reg. oznaka ... koje se kretalo iz pravca Ulcinja ka Baru skrenuo sa prostora desne na prostor lijeve kolovozne trake u smjeru svog kretanja, usljed čega je došlo do fizičkog kontakta prednje desne strane vozila marke „Audi A3“  i čeone lijeve strane vozila „Opel korsa“ na prostoru lijeve kolovozne trake dovodeći na ovaj način u opasnost živote i tijelo vozača putničkog vozila marke „Opel korsa“ E. Y., njene saputnice M. G. i saputnika B. V., koje su tom prilikom zadobile teške tjelesne povrede i to: E. Y. prelom petog rebra s desne strane, pukotinasti prelom donjeg okrajka desne žbice u unutar zglobnom dijelu, oguljotine kože desnog i lijevog koljena, M. G. nagnječenje grudnog koša, prelom šestog rebra sa lijeve strane, veliki krvni podliv tkiva lijeve dojke sa sljedstvenom malokrvnošću, oguljotine kože u predjelu lijeve i desne potkoljenice, a saputnik B. V. lake tjelesne povrede  u vidu dvije oguljotine kože u predjelu desnog unutrašnjeg gležnja promjera 3 x 1 cm i krvni podliv kože u predjelu lijeve natkoljenice promjera 6 x 6 cm. </span>
</p>
<p class="p5"></p>
<p class="p7">
<span class="s3">- čime je učinio krivično djelo - </span><span class="s4">teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika.</span>
</p>
<p class="p5"></p>
<p class="p5">
<span class="s3">             P</span><span>a mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p class="p2">
<span>      </span>
</p>
<p class="p4">
<span class="s1">USLOVNU OSUDU</span>
</p>
<p class="p2">
<span>        </span>
</p>
<p class="p5">
<span>           Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko optuženi u roku od  1 (jedne) godine i 6 (šest) mjeseci, od dana pravosnažnosti, ne učini novo krivično djelo.</span>
</p>
<p class="p5"></p>
<p class="p8">
<span>  Oštećeni E. Y., G. M. i B. V. se radi ostvarivanja imovinsko pravnog zahtjeva upućuju na parnični postupak. </span>
</p>
<p class="p6"></p>
<p class="p6">
<span>Optuženi je dužan da plati troškove krivičnog postupka u iznosu od 540,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p9"></p>
<p class="p4">
<span class="s1">O b r a z l o ž e n j e</span>
</p>
<p class="p2"></p>
<p class="p6">
<span>Optužnicom Osnovnog državnog tužilaštva u Baru Kt.br. 392/10 od 06.09.2010. godine stavljeno je na teret optuženom izvršenje krivičnog djela bliže opisanog u izreci presude. </span>
</p>
<p class="p5"></p>
<p class="p6">
<span class="s3">Optuženi je naveo da se dana 5.05.2010. godine, oko 11,45 časova kretao svojim vozilom „Audi A 2“ reg. oznaka. ..., magistralnim putem Bar Ulcinj. Dolaskom na mjesto na kome su za njegov smjer kretanja postojale dvije trake, on se prestrojio na lijevu, odnosno srednju traku, preko isprekidane linije s obzirom da je trebao da skrene lijevo prema naselju Dobra Voda. Kretao se brzinom od nekih 50 km/h i dok se kretao tom srednjom trakom vidio je da su se na vozilu koje se kretalo ispred njegovog vozila uključila štop svijetla, što je značilo da je vozač tog vozila započeo kočenje i on je da bi izbjegao kontakt sa tim vozilom naglo skrenuo lijevo, međutim, njegovo vozilo se zanijelo s obzirom da je bio klizav kolovoz zbog kiše koja je padala i u tom trenutku naišlo je vozilo iz pravca Ulcinja u pravcu Bara, i došlo je do kontakta prednjeg desnog dijela njegovog vozila i prednjeg dijela tog vozila. Nakon što je došlo do nezgode on je izašao iz vozila, vidio je da je  zadobio neke povrede u predjelu usne i nosa, nakon čega je prišao drugom vozilu i vidio je da je vozač tog vozila pomogao dvijema ženama da izađu iz vozila, a nakon toga je prišao njemu po počeo da ga maltretira, jer mu je prvo uputio uvredljive riječi, a nakon toga ga uhvatio za ramena i počeo da ga drma. Ubrzo nakon toga došla je hitna pomoć i odvezla je povrijeđene. On se u odnosu na vozilo koje se kretalo ispred njegovog vozila sjeća uključenih štop svijetala, zna da je u pitanju bilo marke „Golf III“ crvene boje, ali se ne sjeća reg. tablica ili drugih detalja, ali zna da to vozilo nakon nezgode više nije vidio na tom mjestu. Kada mu se vozilo marke „Opel“ približavalo iz pravca Ulcinja on je vidio da je to vozilo bilo destabilizovano, da se nepravilno kretalo po kolovozu  u lijevu i u desnu stranu, prije nego što je došlo do kontakta.</span>
</p>
<p class="p5"></p>
<p class="p6">
<span>U dokaznom postupku sud je saslušao svjedoka oštećenu E. Y., svjedoke oštećene </span><span class="s3">B. V. i</span><span> G. M., pročitao je </span><span class="s3">zapisnik o uviđaju Osnovnog suda u Baru Kri br. 207/10 od 15.05.2010. godine, izvršio  uvid u skicu lica mjesta i fotoelaborat PJ Bar br. 163/10 od 15.05.2010. godine, pročitao nalaz i mišljenje vještaka saobraćajne struke M. Š. od  maja 2010. godine, nalaz i mišljenje vještaka mašinske struke B. J. od 6.06.2010. godine i od 31.05.2010. godine, nalaz i mišljenje vještaka medicinske struke K. N. od 26.07.2010. godine, saslušao iskaz vještaka saobraćajne struke M. Š. na glavnom pretresu dana 3.03.2011. godine, pročitao nalaz i mišljenje vještaka medicinske struke K. N. od 12.03.2011. godine, dopunu nalaza i mišljenja vještaka saobraćajne struke M. Š. od marta 2011. godine, </span><span>pročitao zapisnik o rekonstrukciji saobraćajne nezgode od 17.11.2011. godine</span><span class="s3">, </span><span>drugu dopunu nalaza i mišljenja vještaka saobraćajne struke M. Š. od januara 2012. godine, saslušao je vještaka saobraćajne struke M. Š. na glavnom pretresu održanom dana 23.02.2012. godine i izvršio uvid u </span><span class="s3">izvještaj ljekara specijaliste  zdravstvene ustanove Novosel br.14765 od 2.12.2009. godine.</span>
</p>
<p class="p6"></p>
<p class="p6">
<span>Svjedok oštećena </span><span class="s1">E. Y. </span><span>je u prethodnom postupku izjavila da se </span><span class="s3">u ovoj saobraćajnoj nezgodi koja se dogodila dana 15.05.2010. godine, na magistralnom putu Bar – Ulcinj, u mjestu Zaljevo, kretala  iz pravca Ulcinja i  upravljala pmv „Opel corsa“ ... tablica. Kao suvozač je sjedjela M. G. iz O., ul. R. T., a iza njih je sjedio njen suprug B. V. Kretala  se brzinom oko 50 km/h. Padala je kiša i u  jednom trenutku, primijetili su da vozilo „Audi A3“ iz suprotnog smjera, koje se kreće iz pravca Bara, započinje preticanje na punu liniju, a ispred njega je bilo još nekoliko vozila. Bile su zauzete 2 trake njegovog pravca, a on je započeo preticanje trećom trakom koja nije služila za njegov pravac i bila je oivičena punom linijom. Inače, na ovoj dionici puta postoje 3 trake, s tim što su te dvije od Bara prema Ulcinju, a samo jedna od Ulcinja prema Baru. On je pokušao da se vrati u svoju traku, ali nije uspio pa je počeo da se rotira i bokom je naletio pravo na  njihovo vozilo i odbacio ih je na stijenu. Ovo vozilo je išlo dosta brzo. Na njihovom vozilu Corsa je nastala totalna šteta. U ovoj nezgodi je  zadobila povrede. Vozač drugog vozila, „Audi A3“, se uopšte nije interesovao za njihovo zdravlje, niti je ikada nazvao, jedino ih je kontaktirao njegov otac koji im je došao u posjetu u bolnicu. </span>
</p>
<p class="p6"></p>
<p class="p6">
<span>Na glavnom pretresu je navela da je vidjela da je to vozilo započelo preticanje, nije bila u prilici da obrati pažnju da li je vozilo koje se kretalo ispred njegovog vozila započelo kočenje, već joj je sva pažnja bila usmjerena ka tom vozilu sa kojim je kasnije došlo do kontakta. Ona je prije nego što je došlo do kontakta preduzela radnju kočenja, a nije bila u prilici da izbjegne kontakt skretanjem lijevo ili desno jer lijevo nije mogla da skrene zbog vozila koja su se kretala, a desno zbog stijene koja se nalazi pored same ivice kolovoza.  Zbog radnje kočenja nije došlo do zanošenja i do destabilizacije njenog vozila. Ona je  prije nezgode imala vezan sigurnosni pojas, u nezgodi su se aktivirali i sigurnosni jastuci, ali je i pored toga zadobila povredu u predjelu grudnog koša u vidu preloma rebara i prelom desne podlaktice. Pretpostavlja da su povrede na grudnom košu posledica njenog kontakta sa volanom. Pridružila se krivičnom gonjenju i postavila imovinsko pravni zahtjev u iznosu od 10.000 €.</span>
</p>
<p class="p6"></p>
<p class="p6">
<span>Svjedok oštećeni </span><span class="s4">B. V.</span><span> je u prethodnom postupku izjavio da su se </span><span class="s3">kretali  iz pravca Ulcinja. On se  nalazio u vozilu PMV „Opel corsa“ ... tablica i sjedio je pozadi, kao suvozač je sjedjela M. Vozilom je upravljala njegova supruga E. Y. Vozilo se kretalo brzinom od oko 50 do 55km/h. U jednom trenutku, primijetili su da vozilo „Audi A 3“ iz suprotnog smjera koje se kreće iz pravca Bara započinje preticanje na punoj liniji. Inače, na toj dionici puta postoje 3 trake, s tim što su te dvije od Bara prema Ulcinju, a samo jedna od Ulcinja prema Baru. On je pokušao da se vrati u svoju traku, ali nije uspio pa je počeo da se rotira i bokom je naletio pravo na njihovo vozilo i odbacio ih je na stijenu. To vozilo je išlo dosta brzo, otprilike oko 100 km/h. Na njihovom vozilu Corsa je nastala totalna šteta, a na drugom čini mu se samo jedno krilo. U nezgodi njegova baba M. G. i supruga E. Y. zadobile su povrede, došla je odmah hitna pomoć, a on je povrijedio koljeno, abdomen i desnu nogu. Vozač drugog vozila se uopšte nije interesovao za njihovo zdravlje niti je ikada nazvao.</span><span> </span><span class="s3">Nezvanično je u saznanju da vozač drugog vozila N. E. ima psihičkih smetnji, a vidio je da nosi slušni aparat pa mu nije jasno kako je dobio vozačku dozvolu.</span>
</p>
<p class="p6">
<span>Na glavnom pretresu je naveo da se</span><span class="s3"> ne može izjasniti da li je njegova supruga, prije nego što je došlo do kontakta, preduzela radnju kočenja jer je situacija bila takva da je svu pažnju usmjerio na vozilo koje se kretalo prema njima. Prije kontakta takođe nije došlo do destabilizacije njihovog vozila. Njegova supruga i  baba, prije nego što su krenuli prema Baru, vezale su sigurnosne pojaseve, a na vozilu su se aktivirali vazdušni jastuci i za vozača i za suvozača. U saobraćajnoj nezgodi on je zadobio povrede lakše prirode i to u predjelu grudnog koša i lijeve noge, a pomoć mu je pružena u bolnici u Starom Baru i o tome ja posjeduje medicinsku dokumentaciju koju u slučaju potrebe može dostaviti sudu. Ovom prilikom vozio se na zadnjem sjedištu, odmah iza vozačevog sjedišta. Saobraćajna nezgoda se dogodila u krivini ulijevo, a u vrijeme kada se dogodila nezgoda padala je kiša srednjeg intenziteta i kolovoz je bio mokar. Pridružio se krivičnom gonjenju i postavljio imovinsko pravni zahtjev</span><span> u iznosu od 5.000 €.</span>
</p>
<p class="p5"></p>
<p class="p6">
<span class="s3">Svjedok oštećena </span><span class="s1">G. M. </span><span>je navela</span><span class="s3"> da se dana 15.05.2010. godine oko 11,45 časova, nalazila u vozilu kojim je upravljala  E. Y. Ne zna čije je to vozilo, ali zna da  se nalazila na mjestu suvozača. Prije započetog kretanja ona je vezala sigurnosni pojas u vozilu. Na zadnjem sjedištu nalazio se B. V. koji je sin njene sestre. Kada su u pitanju vremenski uslovi, uslovi za saobraćaj su bili dobri, kolovoz je bio suv, a brzina kretanja vozila je bila normalna. Na dijelu na kome postoje tri kolovozne trake vidjela je da se iz suprotnog smjera kretalo jedno vozilo većih dimenzija i odjednom je vidjela da se iza tog vozila pojavilo još jedno vozilo koje je pokušalo da zaobiđe ovo veliko vozilo i nakon toga došlo je do kontakta ovog vozila i njihovog vozila . E. , prije nego što je došlo do kontakta, nije imala ni vremena da zakoči.  Ona je u nezgodi zadobila više povreda  i još uvijek traje proces liječenja jer u predjelu dojke i dalje ima jedan hematom koji treba da se odstrani, a nakon nezgode ima problema sa bolovima u kičmi i osjeća tegobe kada je na nogama. Nije vozač i ne zna da vozi, a tom prilikom je vozilom upravljala E. Jedino vozilo kojeg se sjeća da se kretalo iz suprotnog smjera prije nego što je došlo do kontakta je bilo to vozilo velikih dimenzija. Nije uočila da se pored ovog vozila velikih dimenzija u istom smjeru kretalo još neko drugo vozilo. E. je kao i ona imala vezan sigurnosni pojas.  Od kontakta sa drugim vozilom aktivirali su se vazdušni jastuci i vozača i suvozača. Prije kontakta sa drugim vozilom njihovo vozilo se kretalo normalno po kolovozu bez ikakve destabilizacije. Misli da se saobraćajna nezgoda dogodila na pravom dijelu kolovoza i da je od kontakta njihovo vozilo odbačeno u stijenu. Pridružila se krivičnom gonjenju i postavila imovinsko pravni zahtjev koji nije u mogućnosti da precizira.</span>
</p>
<p class="p5"></p>
<p class="p6">
<span>Iz </span><span class="s3">zapisnika o uviđaju Osnovnog suda u Baru Kri br. 207/10 od 15.05.2010. godine je utvrđeno </span><span>vrijeme i mjesto saobraćajne nezgode, vozila i učesnici u saobraćajnoj nezgodi, opis lica mjesta, povrijeđena lica i oštećenja na vozilima.</span>
</p>
<p class="p6">
<span> </span>
</p>
<p class="p6">
<span class="s3"> Uvidom u skicu lica mjesta i fotoelaborat PJ Bar br.163/10 od 15.05.2010. godine je utvrđen izgled lica mjesta i položaj vozila nakon saobraćajne nezgode.</span>
</p>
<p class="p6"></p>
<p class="p6">
<span class="s3">Vještak saobraćajne struke M. Š. je u nalazu i mišljenju od  maja 2010.godine je naveo da je putničko motorno vozilo marke „Opel Corsa“ reg. oznaka ... voženo je brzinom ne manjom od 55 km/h u trenutku reakcije vozača, odnosno u dijapazonu 55 - 60 km/h. Putničko motorno vozilo marke „Audi“ reg. oznake  ... posjedovalo je brzinu kretanja do 44 km/h u trenutku sudara. Fizički kontakt između putničkog motornog vozila marke „Opel Corsa“ reg. oznake .... putničkog  vozila marke „Audi A 3“  reg. oznake ... ostvaren je na prostoru lijeve kolovozne trake smjera kretanja vozila marke „Audi“ u trenutku kada je ovo vozilo svojim ukupnim gabaritom bilo na prostoru lijeve kolovozne trake, smjera kretanja. Kontakt  je ostvaren na  način što jc došlo do preklapanja čeone lijeve regije putničkog vozila marke „Opel Corsa“ i prednje lijeve strane putničkog vozila marke „Audi“. Nakon fizičkog kontakta putničko vozilo markw „Audi“ potisnuto je unazad, s tim što je rotiralo, pa je u ovoj fazi svojom zadnjom desnom stranom ostvarilo fizički kontakt sa fizičkom preprekom. Vozač sa putničkim vozilom marke „Audi“ započeo je proces izmicanja vozila na lijevo,  u trenutku  kada  se sa vozilom nalazio na prostornoj udaljenosti ne manjoj od 37 metara, a zaustavni put vozila iznosio je 29 metara. Vozač ovog vozila morao je održavati bezbjedni smjer kretanja  vozila desnom stranom kolovoza na bezbjednoj distanci od desne ivice puta 0,30 metara. (Odredbe čl. 27. ZOBS-a). Prema uslovima saobraćaja bezbjedna brzina kretanja vozila bila je do 55  km/h. Do nezgode je došlo usled propusta u vožnji od strane vozača putničkog motornog vozila marke „Audi A – 3“. Ovo se ogleda u tome što isti nije odražavao bezbjedni smjer kretanja vozila, desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta sa vozilom kojim je upravljao, a fazi mimoilaženja sa putničkim vozilom marke „Opel Corsa“, koje se kretalo iz suprotnog smjera kretanja, kada je između ovih vozila, bila kritična vremensko - prostorna distanca, sa vozilom skrenuo sa prostora desne na prostor lijeve kolovozne trake, usled čega je došlo do sudara prednje lijeve strane putničkog vozila marke „Audi“ i čeone lijeve strane putničkog vozila marke „Opel Corsa“ na prostoru lijeve kolovozne trake, smjera kretanja vozila marke „Audi“ u trenutku kada se ovo vozilo nalazilo svojim ukupnim gabaritom na ovoj traci.</span>
</p>
<p class="p5"></p>
<p class="p6">
<span class="s3">Iz nalaza i mišljenja vještaka mašinske struke B. J. od 6.06.2010.godine i od 31.05.2010. godine je utvrđeno da su na  pmv marke „Opel Corsa“ reg. oznaka  .. . i na pmv marke „Audi A3“ reg. oznaka ... svi uređaji bili ispravni i funkcionalni. Sva oštećenja potiču od udesa. </span>
</p>
<p class="p5"></p>
<p class="p6">
<span class="s3">Iz nalaza i mišljenja vještaka medicinske struke K. N. od 26.07.2010. godine je utvrđeno da je N. E. u saobraćajnoj nezgodi koja se dogodila dana 15.05.2010.g. na magistralnom putu Bar Ulcinj, u mjestu Zaljevo zadobio sljedeće tjelesne povrede: nagnječenje glave, nagnječno razdernu ranu u predjelu gornje usne, oguljotinu kože n predjelu nosa, oguljotinu kože u predjelu čela i oguljotinu kože u predjelu lijeve podlaktice. Navedene povredc koje je zadobio N. E. predstavljaju u vrijeme nanošenja, procijenjene kako pojedinačno, lako i u svom ukupnom djelovanju, laku tjelesnu povredu. E. Y. je u saobraćajnoj nezgodi zadobila sljedeće tjelesne povrede : prelom petog rebra sa desne strane, pukotinasti prelom donjeg okrajka desne žbice u unutarzglobnom dijelu, oguljotine kože u predjelu lijevog koljena, oguljotine kože u predjelu desnog koljena. Navedene povrede koje je zadobila E. Y. predstavljaju u vrijeme nanošenja skupno procijenjeno, tešku tjelesnu povredu. G. M. jc u saobraćajnoj nezgodi zadobila sljedeće tjelesne povrede: nagnječenje grudnog kosa, prelom šestog rebra sa lijeve strane, veliki krvni podliv tkiva lijeve dojke sa sljedstvenom malokrvnošću, oguljotine kože u predjelu lijeve potkoljenice, oguljotine kože u predjelu desne potkoljenice. Navedene povrede koje je zadobila G. M. predstavljaju skupno procijenjeno tešku  tjelesnu povredu. </span>
</p>
<p class="p6"></p>
<p class="p6">
<span class="s3">Vještak saobraćajne struke M. Š. je na glavnom pretresu održanom dana 3.03.2011. godine naveo da ostaje u cjelosti pri datom nalazu i mišljenju iz prethodnog postupka. Što se tiče primjedbi na dati nalaz i mišljenje  istaknutih od strane branioca okrivljenog ističe da je na fotografijama fotoelaborata  jasno se vide fizička oštećenja  posebno primarna fizička oštećenja koja su nastala  pri fizičkom kontaktu vozila pa na osnovu ovog fizičkog oštećenja  rezultira  da je došlo do ekscentričnog direktnog sudara vozila na lijevom kolovoznoj traci smjera kretanja vozila kojim je upravljao optuženi. U nalazu i mišljenju je uzeo podatke konstatovane u zapisniku o uviđaju pa stoga ta fizička oštećenja su  jasno vidljiva na fotografijama fotoelaborata  i nadomještaju opis oštećenja u nalazu. Smatra da su ključna pitanja u konkretnom slučaju mjesto kontakta, brzina kretanja, vremensko prostorna analiza, koje se u ovom slučaju ne mogu dovesti u pitanje. Kada su u pitanju primjedbe  branioca  postoje mnogobrojne analize koje bi se u konkretnom slučaju mogle izvršiti, koje ne bi dovele u pitanje suštinske stvari koje su već ovdje utvrđene, a za utvrđivanje tih činjenica potrebno mu je dodatno vrijeme, jer njihovo utvrđivanje zahtjeva dodatnu analizu.</span>
</p>
<p class="p5"></p>
<p class="p6">
<span class="s3">Iz nalaza i mišljenja vještaka medicinske struke K.N. od 12.03.2011. godine je utvrđeno B. V.  u saobraćajnoj nezgodi koja se dogodila dana 15.05.210.g. na magistralnom putu Bar Ulcinj, u mjestu Zaljevo zadobio sljedeće tjelesne povrede: dvije oguljotine kože u predjelu desnog unutrašnjeg gležnja promjera po 3 x 1 cm, krvni podliv kože u predjelu spoljašnje strane lijeve nadkoljenice promjera 6 x 6 cm. Navedene povrede predstavljaju u vrijeme nanošenja, procijenjene kako pojedinačno tako i u svom ukupnom djelovanju, laku tjelesnu povredu i nastale su uslijed udara B. V. o tupo tvrde predmete u unutrašnjosti putničkog motornog vozila u kojem se imenovani nalazio.</span>
</p>
<p class="p5"></p>
<p class="p6">
<span class="s3">Vještak saobraćajne struke M. Š. je u dopuni nalaza i mišljenja od marta 2011. godine je naveo da je do nezgode  došlo usled propusta u vožnji od strane vozača putničkog motornog vozila marke „Audi“ reg. oznake .. . Ovo se ogleda u tome što isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta, prema liniji prostiranja puta, već je prilikom savlađivanja kritičnog poteza puta, sa vozilom kojim je upravljao, a u fazi mimoilaženja, sa putničkim motornim vozilom marke „Opel  Corsa“ reg.oznake ..., koje se kretalo iz suprotnog smjera kretanja i kada se ovo vozilo nalazilo na kritičnoj prostornoj udaljenosti, sa vozilom kojim je upravljao skrenuo je sa prostora desne na prostor lijeve kolovozne trake, usled čega je došlo do sudara prednje desne više bočne strane putničkog vozila marke „Audi“ i čeone lijeve strane putničkog vozila marke „Opel Corsa“ na prostoru lijeve kolovozne trake, smjera kretanja vozila marke „Audi“, a u trenutku kada se ovo vozilo nalazilo svojim ukupnim gabaritom na lijevoj kolovoznoj traci.</span>
</p>
<p class="p5"></p>
<p class="p6">
<span>Iz zapisnika o rekonstrukciji saobraćajne nezgode od 17.11.2011. godine je utvrđeno da je obavljena na licu mjesta saobraćajne nezgode  u naselju Zaljevo u blizini raskrsnice za naselje Dobra Voda. Izlaskom na lice mjesta  konstatuje se da nije bilo promjena na kolovozu, ni pored kolovoza, a na stijeni koja se nalazi iza desne ivice još uvijek su uočljivi  tragovi oštećena vozila marke „Korsa“. Na osnovu reperne tačke identifikovano je lice mjesta i mjere iz skice lica mjesta su prenijete na kolovoz u cilju utvrđivanja položaja vozila. Zakrivljenost puta ulijevo iznosi 90 m gledano iz pravca Ulcinja, a druga krivina u pravcu Bara iznosi oko 100 m. Dubina vidnog polja je smanjena na oko 120 m i podužni nagib iznosi 3%. Ispred RT nalazi se znak ograničenja brzina na 50 km/h. U pravcu Bara je jedna kolovozna traka a iz pravca Bara 2 trake. Uz desnu ivicu kolovoza nalazi se betonska pasica širine 35 cm dok je rigola širine 55 cm i ivičnjak je visine 20 cm. </span>
</p>
<p class="p6"></p>
<p class="p6">
<span class="s3">Vještak saobraćajne struke M. Š. je u drugoj dopuni nalaza i mišljenja</span><span> od januara 2012. godine naveo da je d</span><span class="s3">o nezgode je došlo usled propusta u vožnji od strane vozača putničkog motornog vozila marke „Audi“ reg. oznake   ... Vozač ovog vozila nije održavao bezbjedni smjer kretanja vozila kojim je  upravljao desnom  stranom kolovoza prema liniji  prostiranja puta, već jc prilikom savlađivanja kritičnog poteza puta, koji se prostire u obliku blage desne krivine, sa vozilom kojim je upravljao u fazi mimoilaženja sa putničkim  motornim vozilom  marke „Opel - Corsa“ reg. oznake ... koje se  pravilno kretalo desnom stranom kolovoza iz suprotnog smjera kretanja, a u trenutku kada se ovo vozilo nalazilo na kritičnoj prostornoj udaljenosti, sa vozilom „Audi“, usled  neodržavanja   bezbjednog odstojanja vozila kojim je upravljao od NN vozila, koje se kretalo ispred vozila marke „Audi“, skrenuo sa prostora desne na prostor lijeve kolovozne trake,  u smjeru kretanja, usled čega je došlo do sudara  čeone lijeve strane putničkog vozila marke „Opel Corsa“ i prednje desne više bočne strane putničkog vozila marke „Audi“ reg. oznake ..., na prostoru lijeve kolovozne trake smjera kretanja vozila marke „Audi“ i to u trenutku kada se ovo vozilo nalazilo   svojim ukupnim gabaritom na lijevoj kolovoznoj traci. Vozač sa putničkim motornim vozilom marke „Opel Corsa“, kretao se većom od dozvoljene brzine kretanja 50 km/h na kritičnom  potezu  puta. Međutim, to prekoračenje  brzine ne stoji u uzročnoj vezi  sa nastalom nezgodom, već predstavlja faktor doprinosa povećanju nastalih posljedica  u nezgodi u odnosu na posljedice koje bi nastale i da se sa vozilom kretao brzinom u granicama dozvoljene brzine.</span>
</p>
<p class="p5"></p>
<p class="p6">
<span>Vještak saobraćajne struke M.Š. je na glavnom pretresu održanom dana 23.02.2012. godine naveo da su u cilju utvrđivanja činjeničnog stanja na ovom predmetu učinjeni maksimalni napori koji su rezultirali i rekonstrukcijom saobraćajne nezgode. U ovom postupku je na nesumnjiv način utvrđeno da je do kontakta vozila došlo na lijevoj traci smjera kretanja vozila marke „Audi“. U tom pravcu postoji saglasan iskaz svih učesnika u nezgodi, a to potvrđuju i materijalni tragovi na licu mjesta. U postupku je utvrđeno da je okrivljeni upravljajući vozilom skrenuo na lijevu traku u fazi mimoilaženja sa vozilom oštećenih a takođe je utvrđeno da se ovo skretanje dogodilo u blizini skretanja ulijevo koje vodi ka naselju Kambodža. On je u zaključku naveo da vozač nije držao potrebno odstojanje jer je u postupku utvrđeno da se ispred vozila okrivljenog kretalo NN vozilo koje je okrivljenom smanjivalo podužnu preglednost. Kada je u pitanju skretanje na lijevu traku matematičkim putem je utvrđeno da je izmicanje vozila počelo 38 m od kontakta i po njegovom mišljenju upravo nedržanje bezbjednog odstojanja predstavlja propust u vožnji okrivljenog. Kada se u postupku utvrdi način kontakta a on je u ovom postupku utvrđen, manje je bitno mehanizam kontakta vozila i ako se na osnovu svega utvrđenog može zaključiti da je došlo do rotacije vozila okrivljenog na kolovozu na što upućuju fizička oštećenja na vozilima.</span><span class="s3"> </span>
</p>
<p class="p5"></p>
<p class="p5">
<span class="s3">	Iz izvještaj ljekara specijaliste zdravstvene ustanove Novosel br.14765 od 2.12.2009. godine je utvrđeno da je N. E. pregledan od strane dr J.N. zbog preblema sa srcem, da je data  anamneza i klinički nalaz.</span>
</p>
<p class="p6"></p>
<p class="p6">
<span class="s3">Kako je optuženi rođen u Beogradu, sud je donio rješenje da se u dokaznom postupku neće pročitati izvod iz kaznene evidencije na ime optuženog.</span>
</p>
<p class="p6"></p>
<p class="p6">
<span>Ocjenom izvedenih dokaza  utvrđeno je da je optuženi  učinio krivično djelo koje mu je stavljeno na teret.</span>
</p>
<p class="p6"></p>
<p class="p6">
<span>Utvrđeno je da je optuženi N. E. dana 15.05.2010. godine, oko 11,45 h, upravljao pmv marke „Audi A 3” reg. oznaka ... i kretao se magistralnim putem Bar-Ulcinj, u pravcu Ulcinja. Optuženi nije vozilo u kretanju držao što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti i nije držao potrebno odstojanje u odnosu na NN vozilo koje se kretalo ispred njegovog vozila, koje je započelo zaustavljanje, pri čemu je potrebno odstojanje iznosilo 20 m, usled čega je u fazi mimoilaženja sa putničkim vozilom marke „Opel korsa“ reg. oznaka ... koje se kretalo iz pravca Ulcinja ka Baru, a kojim je upravljala E. Y., skrenuo sa prostora desne na prostor lijeve kolovozne trake u smjeru svog kretanja, usljed čega je došlo do fizičkog kontakta prednje desne strane vozila marke „Audi A3“ i čeone lijeve strane vozila „Opel korsa“ na prostoru lijeve kolovozne trake  kojom prilikom su oštećena E. Y. koja je upravljala pmv marke „Opel Corsa“ i njeni saputnici G. M. i B. V., zadobili tjelesne povrede i to oštećene E. Y. i G. M. teške tjelesne povrede, a oštećeni B. V. lake tjelesne povrede. Povrede oštećenih su detaljno opisane u nalazu i mišljenju i dopunskom nalazu i mišljenju vještaka medicinske struke, koji je sud u cjelosti prihvatio kao stručan, jasan i objektivan.</span>
</p>
<p class="p6"></p>
<p class="p5">
<span class="s5"> 	</span><span class="s3">Optuženi je prouzrokovao saobraćajnu nezgodu jer se nije pridržavao člana 27 st. 2 kojim je propisano da je vozač  dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, dok je čl. 83 Zakona o bezbjednosti saobraćaja na putevima propisano da je vozač dužan da drži potrebno odstojanje kada se kreće iza drugog vozila, tako da, s obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju da vozilo ispred njega naglo preduzme radnju kočenja.</span>
</p>
<p class="p5">
<span class="s6"> </span>
</p>
<p class="p6">
<span class="s3">Iz zapisnika o uviđaju, skice lica mjesta, fotoelaborata i nalaza i mišljenja vještaka saobraćajne struke, posebno nakon rekonstrukcije saobraćajne nezgode, pojašnjenja nalaza i mišljenja na glavnom pretresu, koje sud u cjelosti prihvata kao stručne i objektivne, nesporno je utvrđeno činjenično stanje predstavljeno u dispozitivu. Navedeno potvrđuju i svjedoci oštećeni E. Y., B. V. i G. M., koji saglasno izjavili da je optuženi započeo preticanje trećom trakom koja nije služila za njegov pravac i bila je oivičena punom linijom. On je pokušao da se vrati u svoju traku, ali nije uspio pa je počeo da se rotira i bokom je naletio pravo na njihovo vozilo i odbacio ih je na stijenu. Optuženi je u svojoj odbrani izjavio da su za njegov smjer kretanja postojale dvije trake, da se prestrojio na lijevu, odnosno srednju traku, preko isprekidane linije, s obzirom da je trebao da skrene lijevo prema naselju Dobra Voda. Kretao se brzinom od nekih 50 km/h i dok se kretao tom srednjom trakom vidio je da su se na vozilu koje se kretalo ispred njegovog vozila uključila stop svijetla. To je po njemu značilo da je vozač tog vozila započeo kočenje i on je, da bi izbjegao kontakt sa tim vozilom, naglo skrenuo lijevo, međutim, njegovo vozilo se zanijelo s obzirom da je bio klizav kolovoz zbog kiše koja je padala i u tom trenutku naišlo je vozilo iz pravca Ulcinja u pravcu Bara, i došlo je do kontakta prednjeg desnog dijela njegovog vozila i prednjeg dijela tog vozila. Nedvosmisleno je utvrđeno da je do saobraćajne nezgode došlo na prostoru lijeve saobraćajne trake kojom se kretalo vozilo „Opel Corsa“ i kojim je upravljala oštećena Y.</span>
</p>
<p class="p6"></p>
<p class="p6">
<span class="s3">U postupku je nesumnjivo utvrđeno da se ispred vozila optuženog kretalo NN vozilo. Navedeno proizilazi iz odbrane optuženog, kao i iz iskaza svjedoka oštećene G. M. koja je izjavila da je vidjela da se iz suprotnog smjera kretalo jedno vozilo većih dimenzija i odjednom je vidjela da se iza tog vozila pojavilo još jedno vozilo koje je pokušalo da zaobiđe to veliko vozilo i nakon toga došlo je do kontakta tog vozila i njihovog vozila. Optuženi nije držao potrebno odstojanje jer mu je NN vozilo koje se kretalo ispred njega smanjivalo podužnu preglednost i utvrđeno je da je izmicanje vozila počelo 38 m od mjesta kontakta. </span>
</p>
<p class="p6"></p>
<p class="p6">
<span class="s3">Optuženi je morao održavati bezbjedni smjer kretanja  vozila  desnom  stranom kolovoza na bezbjednoj distanci od desne ivice puta 0,30 metara, što konkretnom prilikom  nije učinio, pa je postupajući na navedeni način postupio u suprotnosti sa čl. 27 st.2 Zakona o bezbjednosti saobraćaja na putevima. Imajući u vidu sve okolnosti pod kojima se dogodila sabraćajna nezgoda, a naročito kod činjenice  da je kolovoz bio klizav i da optuženi nije održavao bezbjedno odstojanje vozila kojim je upravljao od NN vozila koje se kretalo ispred njegovog vozila marke „Audi A 3“ proizilazi da je postupao protivno čl.83 Zakona o bezbjednosti saobraćaja na putevima.</span>
</p>
<p class="p6"></p>
<p class="p6">
<span>Oštećena E. Y. se putničkim motornim vozilom marke „Opel Corsa“ reg. oznake ..., kretala većom od dozvoljene brzine kretanja 50 km/h na kritičnom  potezu  puta.  Međutim,  to  prekoračenje  brzine, ne stoji u  uzročnoj vezi sa nastalom nezgodom, već predstavlja faktor doprinosa povećanju      nastalih posljedica u nezgodi u odnosu na posljedice koje bi nastale i da se sa vozilom kretao brzinom u granicama dozvoljene brzine, a što jasno proizilazi iz nalaza i mišljenja vještaka saobraćajne struke.</span>
</p>
<p class="p5"></p>
<p class="p6">
<span class="s3">Iz nalaza i mišljenja vještaka mašinske struke koji sud prihvata u cjelosti kao jasan i zasnovan na pravilima struke utvrđeno je da su svi uređaji na vozilima „Audi A3“ I „Opel corsa“ bili funkcionalni, i da  sva oštećenja na vozilima potiču od udesa. </span>
</p>
<p class="p3"></p>
<p class="p6">
<span>Optuženi je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na krivično djelo​ ugrožavanje javnog saobraćaja iz čl. 339 st. 3 u vezi st. 1 Krivičnog zakonika, optuženi je postupao sa svjesnim nehatom. Kao posledica izvršenja osnovnog krivičnog djela nastupila je teška tjelesna povreda oštećenih E. Y. i G.  M.,  i laka tjelesna povreda oštećenog B. V., a optuženi  je u odnosu na nastalu težu posledicu postupao sa svjesnim nehatom nehatom.</span>
</p>
<p class="p6"></p>
<p class="p6">
<span>Sud je promijenio blanketnu normu na način što je umjesto odredbe čl. 31 st.1 Zakona o bezbjednosti saobraćaja na purtevima optuženog oglasio krivim da je pored čl. 27 st.2 postupao i suprotno čl. 83 Zakona o bezbjednosti saobraćaja na putevima, jer je na osnovu nalaza i mišljenja koje je vještak saobraćajne struke dao nakon rekonstrukcije saobraćajne nezgode utvrđeno da je okrivljeni postupao protivno čl. 83, a ne 31 st.1 Zakoan o bezbjesnosti saobraćaja na putevima, navodeći i da je NN vozilo koje se kretalo ispred vozila optuženog  započelo zaustavljanje. Precizirano je i mjesto kontakta vozila jer je iz nalaza i mišljenja nakon rekonstrukcije saobraćajne nezgode utvrđeno da je okrivljeni ostvario kontakt sa utvrđeno okrivljeni kontakt ostvario sa prednjom desnom stranom vozila kojim je upravljao, a ne prednjom lijevom stranom kako je navedeno u optužnici. Ocijenjeno je da se navedenim preciziranjem ne narušava identitet optužnog akta i presude. </span>
</p>
<p class="p5">
<span class="s6">      	</span>
</p>
<p class="p6">
<span>Odlučujući se za krivičnu sankciju prema optuženom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike optuženog jer se radi o mlađem licu, lošeg zdravstvenog stanja. Otežavajućih okolnosti na strani optuženog nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema optuženom nije potrebno izricanje efektivne kazne zatvora, da će se izricanjem uslovne osude prema optuženom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela. </span>
</p>
<p class="p6"></p>
<p class="p6">
<span>Odluka o imovinsko pravnom zahtjevu zasniva se na odredbi čl. 239 st. 2 Zakonika o krivičnom postupku. Oštećena E. Y. je postavila imovinsko pravni zahtjev u iznosu od 10.000 eura, oštećeni B. V. u iznosu od 5.000 eura, dok je oštećena G. M. postavila imovinsko pravni zahtjev, ali isti nije precizirala. Oštećeni nisu sudu dostavili ni jedan dokaz na osnovu koga bi se moglo odlučiti o osnovanosti imovinsko pravnih zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećene da imovinsko pravni zahtjev ostvare u parničnom postupku.</span>
</p>
<p class="p6"></p>
<p class="p5">
<span class="s6">	</span><span> Odluka o troškovima zasniva se na odredbi čl. 229 st. 1 Zakonika o krivičnom postupku. Dosuđeni iznos se odnosi na plaćanje nalaza i mišljenja vještaka mašinske struke u iznosu od 99,00 €, nalaza i mišljenja vještaka medicinske struke u ukupnom iznosu od 77,00 €,  nalaza i mišljenja vještaka saobraćajne  struke u iznosu od 104,50 €, dopunskog nalaza i mišljenja vještaka saobraćajne  struke u ukupnom iznosu od 187,00 € i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p5"></p>
<p class="p6">
<span>Na osnovu izloženog odlučeno je kao u izreci presude</span>
</p>
<p class="p4"></p>
<p class="p4">
<span class="s1">OSNOVNI SUD U BARU</span>
</p>
<p class="p3">
<span class="s1">                                                     </span><span class="s7">Dana 23.02.2012. godine</span>
</p>
<p class="p4"></p>
<p class="p2"></p>
<p class="p2"></p>
<p class="p2">
<span class="s1">        Zapisničar					       		             S U D I J A</span>
</p>
<p class="p2">
<span class="s1">					</span>
</p>
<p class="p2">
<span class="s1">     M. M.		               		                                                      G. Š.</span>
</p>
<p class="p2"></p>
<p class="p2"></p>
<p class="p2">
<span>					                               </span>
</p>
<p class="p2">
<span class="s1">PRAVNA POUKA:</span><span> Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>15  dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka</span><span class="s6">.</span>
</p>
<p class="p2"></p>
<p class="p2">
<span class="s6">   </span>
</p>
<p class="p2">
<span>DN-a:  -1 x spisi</span>
</p>
<p class="p2">
<span>            -1 x optuženom</span>
</p>
<p class="p2">
<span>	- 1 x braniocu Đ.J.</span>
</p>
<p class="p2">
<span>	- po 1 x oštećenim Y. E., G. M. i B. V.</span>
</p>
<p class="p2">
<span>              nakon pravosnažnosti.</span>
</p>
<p class="p2">
<span>            -1 x ODT Bar  </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3"></p>


</body>
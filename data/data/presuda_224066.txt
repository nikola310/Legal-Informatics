<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.75in 1.25in 0.5in 1.25in;}
.s1{font-weight:bold;}
.s2{font-weight:bold;text-decoration:underline;}
.p1{text-indent:-0.5in;text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-indent:-0.5in;text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:-0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.p9{text-align:center;hyphenate:auto;font-family:Arial;font-size:12pt;}
.p10{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p11{text-indent:-0.5in;text-align:center;hyphenate:auto;font-family:Arial;font-size:12pt;}
.p12{text-align:justify;hyphenate:auto;font-family:Arial;font-size:12pt;}
.p13{text-indent:0.375in;text-align:justify;hyphenate:auto;font-family:Arial;font-size:12pt;}
.p14{text-indent:0.5in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p15{text-indent:-0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	</span><span class="s2">K.br.  599/09</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju, kao prvostepeni krivični, i to sudija Rahmo Banda, kao sudija pojedinac,uz učešće zapisničara Ljiljane Popović, u krivičnom predmetu okrivljenog P.M.a iz Mojkovca, zbog krivičnog djela šumske kradje iz čl. 324.st. 2. u vezi st. 1. KZ CG, po optužnom predlogu Osnovnog tužioca u B. Polju Kt.br. 383/09 od 30.06.2009. godine, nakon održanog usmenog,  glavnog i javnog pretresa, u prisustvu okrivljenog P.M.a i njegovog branioca DJ.R. adv. iz Mojkovca, u odsustvu uredno obaviještenih ODT iz B.Polja i predstavnika Oštećene U. za Š.P.,  dana  31.08.2010. godine, donio je i javno objavio,</span>
</p>
<p class="p5"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p4">
<span class="s1"> Okrivljeni P.M.O, </span><span> od oca P. i majke D. rodjene R., rodjen ...godine u Mojkovcu, sa prebivalištem u mjestu rodjenja - L., pismen, završio Srednju Školu, nezaposlen, oženjen, otac dvoje mldb. djece, Crnogorac, državljanin Crne Gore, vojsku služio 1999.godine u Vranje, lošeg imovnog stanja, osudjivan. </span>
</p>
<p class="p4"></p>
<p class="p4"></p>
<p class="p6">
<span class="s1">K r i v   j e </span>
</p>
<p class="p5"></p>
<p class="p5">
<span class="s1">		Što  je:</span>
</p>
<p class="p4">
<span class="s1">- </span><span>dana 14.04.2009.godine u mjestu Lepenac Opština Mojkovac, u državnoj šumi zv. ''Petrića Krčevine'' u odjeljenju br. 12., radi kradje oborio 12. bukovih stabala, ukupne drvne mase 14,74 m3  i time oštećenoj U. za Š.P. pričinio štetu, </span>
</p>
<p class="p5"></p>
<p class="p4">
<span>- čime je izvršio krivično djelo šumske kradje iz čl. 324.st. 2. u vezi st. 1. Krivičnog zakonika CG,</span>
</p>
<p class="p4"></p>
<p class="p7">
<span>-pa ga sud primjenom citiranog  zakonskog propisa i članova 2,4, 5,13,15,32,36, 39, 42,  KZ CG i članova 199, 212  i 364 ZKP-a, </span>
</p>
<p class="p8"></p>
<p class="p9">
<span class="s1">O S U DJ U J E </span>
</p>
<p class="p5"></p>
<p class="p4">
<span>Na kaznu zatvora u trajanju od 3 ( tri ) mjeseca , </span><span class="s1">i na </span>
</p>
<p class="p4"></p>
<p class="p10">
<span>Na novčanu kaznu u iznosu od 300.00 € ( tristotine eura), koju kaznu je dužan da platu ovom sudu u roku od 3 ( tri) mjeseca, po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 € ( dvadesetpet eura) ,novčane kezne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p4">
<span>Okrivljeni se obavezuje  na plaćaje paušala ovom sudu u iznosu  od 50,00 € / pedeset eura/, u roku od 15 dana po pravosnažnosti presude, dok drugih troškova krivičnog postupka nije bilo.</span>
</p>
<p class="p4"></p>
<p class="p4">
<span>Oštećena U. za Š.P., radi ostvarivanja imovinsko pravnog zahtjeva upućuje se na parnicu.</span>
</p>
<p class="p5"></p>
<p class="p11">
<span class="s1">O b r a z l o ž e n j e</span>
</p>
<p class="p5"></p>
<p class="p5">
<span class="s1">		</span><span>Optužnim predlogom ODT u B. Polju Kt.br. 383/2009 od 30.06.2009. godine okrivljenom P.M.u iz Mojkovca, stavljeno je na teret izvršenje krivičnog djela šumske kradje iz čl. 324. st. 2. u vezi st. 1. KZ CG. </span>
</p>
<p class="p5"></p>
<p class="p4">
<span>Iako uredno obaviješteni ODT iz Bijelog Polja  i predstavnik oštećene U. za Š.P., nijesu pristupili na glavni  pretres, isti je održan i zaključen u njihovom  odsustvu shodno odredbi čl. 453. ZKP-a.</span>
</p>
<p class="p12"></p>
<p class="p4">
<span>Okrivljeni  P.M.o ne priznaje izvršenje krivičnog djela, pa je u svojoj odbrani tokom postupka naveo, da negdje sredinom aprila mjeseca 2009.godine je sa svojim neregistrovanim kamionom plave boje otišao u šumu da bi dotjerao nešto drva za ogrijev. Tom prilikom našao je nešto suvih drva i ista je tovario na kamion a bilo je oko 1,5 m prostornog drveta. Na tim drvima nije bilo nikakvog žiga, a tada je naišao lugar V.Ž.i isti je počeo da galami na njega, pa se on naljutio i ista istovario iz kamiona i otišao kući. Istakao je da prije ovog dana kad ga je lugar zatekao sa kamionom na njegovom kamionu je bilo  ćokova iz privatne svojine, a tačno je da je na istom tom kamionu bilo 7 - 8 ćokova i lugar je tada napisao masnom kredom ŠŠ, i kasnije je podnešena prijava. Napomenuo je da kada su na kamionu pronadjeno 7 - 8 ćokova posumnjano je na njegovog brata M.a da je to njegov kamion, medjutim, toga dana njegov brat M. je bio u Podgorici. Posebno je istakao da nije tačno da je oborio 12. bukovih stabala u drvnoj masi od 14,74 m3. I samim tim nije izvršio krivično djelo stavljeno mu na teret. A tačno je kao što je rekao da ga je lugar V.Ž.zatekao da vrši utovar metarskih drva i radilo se o suvim drvima koja nije sjekao nego ista pokupio. </span>
</p>
<p class="p4"></p>
<p class="p13">
<span>Branilac okrivljenog DJ.R.a adv. iz Mojkovca u završnoj riječi je izjavio, da  na osnovu do sada izvedenih dokaza nije utvrdjeno da je okrivljeni izvršio predmetno krivično djelo koje mu je stavljeno na teret, a to je da je izvršio bespravnu sječu u mjesto i na način kako je to stavljeno mu na teret optužnim aktom.  Niti svjedok - lugar V.Ž., niti bilo ko drugi od svjedoka nije ukazao na to da je istog našao na lice mjesta kako vrši sječu, niti bar transport drvnih sortimenata. Takodje, od 3 do 4 ćoka koji su se nalazili na kamionu nijesu ukazivali na činjenicu da potiču od sječe za koju je okrivljeni optužnim aktom terećen. Stoga predlaže da se okrivljenom donese oslobadjajuća odluka, jer nije u toku postupka dokazano da je izvršio predmetno krivično djelo. Traži troškove postupka po AT-eu.</span>
</p>
<p class="p13"></p>
<p class="p13">
<span>Okrivljeni P.M.o  u završnoj riječi je izjavio, da u svemu prihvata završnu riječ svog branioca i nema šta da doda. </span>
</p>
<p class="p4"></p>
<p class="p10">
<span>Radi utvrdjivanja odlučnih činjenica i krivice okrivljenog sud je u dokaznom postupku saslušao svjedoka Ć. M.a, na saglasni predlog stranaka,  pročitao iskaz svjedoka - lugara V.Ž.a, dat na zapisniku o glavnom pretresu od 07.05.2010.godine, pročitao izvještaj lugara V.Ž.a od 15.04.2009.godine, pročitao zapisnik o izvršenoj kontroli - pregledu U. za šume - Pljevlja - PJ Mojkovac br. 2 od 15.05.2009.godine, izvršio uvid u dvije službene zabilješke U. Policije - Ispostave Mojkovac br. 240/09-1728 od 16.04.2009.godine i br. 240/09-1728/2 od 27.04.2009.godine, izvršio uvid u fototehničku dokumentaciju U. policije - Ispostave Mojkovac i izvršio uvid u izvod iz KE na ime okrivljenog P.M.a, izdat od strane U. Policije - Ispostava Mojkovac od 12.09.2009.godine.</span>
</p>
<p class="p4">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 360. st. 2. ZKP-a, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, za koje ga je i oglasio krivim.</span>
</p>
<p class="p4"></p>
<p class="p4">
<span>Naime, sud nije prihvatio odbranu okrivljenog koji negira izvršenje ovog krivičnog djela, navodeći da je sredinom aprila mjeseca 2009.godine njegovim kamionom plave boje, otišao u šumu da bi dotjerao nešto drva za ogrijev i tom prilikom je našao nešto suvih drva i ista tovario na kamion i to 1,5 m, prostornog drveta, na kojima nije bilo žiga, te je naišao lugar V.Ž.i počeo da galami na njega i on je drva istovario i otišao. A prije nego što ga je lugar zatekao na njegovom kamionu je bilo 7 - 8 ćokova iz njegove privatne šume, a tada je lugar masnom kredom na kamionu napisao ŠŠ. Kada su pronašli na kamion te ćokove sumnjali su na njegovog brata M.a da je to njegov kamion. Medjutim, toga dana njegov brat je bio u Podgorici. A nije tačno da je on oborio 12. bukovih stabala u državnoj šumi u drvnoj masi 14,74 m3, te da nije izvršio krivično djelo stavljeno mu na teret, a da ga je lugar zatekao da vrši utovar metarskih drva i radilo se o suvim drvima koja nije posjekao, nego je ista pokupio. Ovakva odbrana okrivljenog po ocjeni ovog suda je usmjerena na izbjegavanje krivice. Osim toga ista je opovrgnuta izvedenim dokazima na glavnom pretresu. Tako se iz iskaza svjedoka - lugara V.Ž.a izmedju ostalog utvrdjuje, da su ga dana 15.04.2009.godine kada je obilazio reon u Lepencu - Palješka Gora, pozvali iz Šumske U. i kazali mu da su ih iz Policije obavijestili, da je zvao putem telefona M. Ć. da su sinovi P.P.posjekli šumu. Te je on pošao uz šumu prema mjestu Bojna Njiva i u mjestu Breždje, šumskim putem naišao na kamion na kojem je bilo utovareno 3,5 m3 bukovih ćokova, ali kod kamiona nije bilo nikoga. Dalje uz put sa desne strane vidio je da se bijeli piljevina bukova svježa i tu je bilo posječeno 9 bukovih stabala. Prilikom povratka tragajući sa kamionom u mjestu zv. Breždje, koji je prije zatekao, u mjestu Petrića Krčevina, bilo je bespravno posječeno bukovih stabala drvne mase 14,74 m3, i bilo je tu i na metar isječenih drva. Dalje, idući šumskim putem u Lepencu u blizini asfaltnog puta pronašli su kamion na kojem je bilo natovareno 5 - 6 ćokova bukovih i inspektor V. je isti slikao i taj kamion je izgledao kao vojni - zeleni, i tada je sačinio zapisnik i predao u policiji. Kasnije mjesec dana tj. 15.05.2009.godine, ponovo je obilazio reon Lepenac - Palješka Gora i u šumi čuo je kamion upaljen, pošao je u pravcu kamiona i tada je pronašao P.M.a koji je bio počeo da tovari bukova metarska drva i to u mjestu Petrića Krčevina, koji mu je rekao da je tim drvima mislio da peče rakiju, te je on rekao da se radi o bespravnoj sječi i P. je istovario drva i otišao kući i tom prilikom je sačinio zapisnik. A na posebno pitanje kazao, da se ne može izjasniti da li se radi o istom kamionu koji je zatekao u mjesto Breždje i ovaj kamion koji je bio u blizini asfaltnog puta u Lepencu. </span>
</p>
<p class="p4"></p>
<p class="p4">
<span>Navodi lugara potvrdjeni su pisanim dokazima. Tako se iz izvještaja lugara V.Ž.a od 15.04.2009.godine vidi, da je isti bio na reonu u Lepencu, pa su ga obavijestili iz MUP-a da su zvali Ć.i iz Bojne Njive da su im P.i vršili sječu u njihovoj šumi. Odmah je pošao put Bojne Njive i na putu kroz Breždje, našao kamion sa ćokovima oko 3,5 m3, i bio je žutih stranica.  Dalje kada se kretao prema Bojnoj Njivi vidio je da su rezana drva i da je trag kamiona sa sporednog puta došao. Pošto je došao na Bojnu Njivu kod inspektora rekao im je da je vidio kamion sa drvima a da nije bio vozač u kamionu i na drvima je stavio kredu ŠŠ. Tada je kod Ć.a bilo oboreno 9 stabala. Zatim je sa inspektorima pošao za Lepenac da bi kontrolisali čiji je kamion. Uz put su kontrolisali i konstatovali da je kamion došao od Petrića Krčevine gdje je izvršena sječa i rezani ćokovi i tu je oboreno 12 stabala, upisao je prečnike i drvna masa je iznosila 14,74 m3. Kasnije na putu nijesu našli kamion već su ga našli kod rijeke u Lepencu u blizini asfalta i na istom je bilo ćokova samo 8 komada i na njima je bila kreda ŠŠ, i ustanovili su da su drva svježe izrezana. Ali tog dana nijesu mogli znati čije je kamion vlasništvo. </span>
</p>
<p class="p4"></p>
<p class="p4">
<span>A iz zapisnika o izvršenoj kontroli - pregledu U. za Š.P. PJ Mojkovac br. 2 od 15.05.2009.godine, se utvrdjuje, da je lugar V.Ž., tog dana obilazeći reon Lepenac - Palješka Gora u državnoj šumi zv. Petrića Krčevina, našao P.M.a da je preradio stabla koja su bila ranije zaplijenjena u metarska drva i ista je tovario na kamion Dajc. Tada mu je isti nudio da mu plati taksu za drva ali su bila zaplijenjena sa ŠŠ. </span>
</p>
<p class="p4"></p>
<p class="p4">
<span>Uvidom u službenu zabilješku U. Policije - Ispostave Mojkovac br. 240/09 - 1728 od 16.04.2009.godine, se vidi da je ista sačinjena 15.04.2009.godine povodom postupanja po prijavi koju je podnio M. Ć. i koji je Ispostavu obavijestio da je u privatnoj šumi u mjestu Bojna Njiva - Mojkovac, njegovog pok.djeda od strane NN Lica izvršena sječa bukovih stabala. Te su iz Ispostave obavijestili Šumsku upravu u Mojkovcu i lugara V.Ž.a. Dolaskom na lice mjesta ovlašćena službena lica su zatekla M.a Ć.a i njegovog srodnika G.a S.a koji su im pokazali privatnu šumu gdje je pronadjeno posječeno 9. bukovih stabala i koja su obaljena na zemlju. Tom prilikom takodje su Ć.i i S.  istakli, da dolaskom na lice mjesta primijetili su kako šumskim putem prolazi TMV marke Tam 500, čiji je prednji dio zelene boje, a utovarni dio žute boje i da je na utovarnom dijelu bila veća količina drva u ćokovima. Nešto kasnije je došao lugar V.Ž.koji je izvršio premjer panjeva i kazao da je vidio TMV  Tam 500 i na utovarnom dijelu pronašao oko 3,5 m3 bukovog ogrijevnog drveta u ćokovima i da je na istom napisao ŠŠ. Prilikom polaska iz Bojne Njive ka mjestu Lepenac lugar V. je pored puta vidio obaljena bukova drva i svježe prerezana i na lice mjesta izvršio premjer panjeva u šumi koja je državno vlasništvo. Nakon toga uputili su se ka magistralnom putu i pored jednog potoka uz seoski put pronašli su TMV i na licu mjesta nije bilo vlasnika i izvršenim spoljnim pregledom vozila, utvrdili su da se radi o TMV marke Tam 500, čiji je prednji dio zelene boje, dok je utovarni dio žute boje i na tom utovarnom dijelu pronašli su 8 bukovih ćokova, na kojima se nalazila crvena oznaka od šumske krede ŠŠ i na desnim vratima nalazi se tablica koja je izradjena kao registarska tablica i na njoj ispisano ime M.. Na lice mjesta krim.tehničar V. je fotografisao TMV.  </span>
</p>
<p class="p4"></p>
<p class="p4">
<span>A iz službene zabilješke iste U. od 27.04.2009.godine se utvrdjuje, da je ista sačinjena dana 23.04.2009.godine kao dopuna službene zabilješke od 16.04.2009.godine, a postupajući dana 15.04.2009.godine, po prijavi M.a Ć.a, te da su ovlašćeni službenici zajedno sa lugarem V.Ž.om tog dana u mjestu Lepenac pronašli TMV Tam 500, bez registarskih oznaka na kojem se nalazilo 8 bukovih ćokova, na kojem je V. istog dana šumskom kredom stavio oznaku ŠŠ. Tog dana nijesu mogli identifikovati vlasnika vozila koje su tog dana i fotografisali. Te su dana 23.04.2009.godine prošli pored imanja Petra P.a u mjestu Lepenac i ispred kuće vidjeli TMV Tam 500, koji je odgovarao TMV, kojeg su 15.04.2009.godine pronašli u mjestu Lepenac pored puta. Te su im rekli da je to vozilo vlasništvo M.a P.a koji nije trenutno tu. Tom prilikom su vizuelno izvršili pregled vozila i ustanovili da u unutrašnjost vozila i utovarni dio ukazuju da se radi o vozilu na kojem su dana 15.04.2009.godine pronadjena drva sa oznakom ŠŠ. Takodje, su utvrdili da je prednji dio vozila plave boje i da je friško ofarban, što potvrdjuju izbačene stvari iz vozila pored njega. Tada su ponovo fotografisali vozilo i pozvali M.a P.a u Ispostavu i isti je kazao da se dana 15.04.2009.godine nalazio u Podgorici na Dječkoj klinici sa suprugom i ćerkom a dali je tog dana neko drugi upravljao vozilom za vrijeme njegovog odsustva njemu nije poznato.</span>
</p>
<p class="p4"></p>
<p class="p4">
<span>Predhodno izloženo udopunjeno je vršenjem uvida u fotodokumentaciju U. policije - Ispostava Mojkovac povodom pronalaska i identifikacije TMV na kojem su pronadjeni sporni drvni sortimenti prikazani su pozicija i izgled  TMV bez reg. tablica koje je napušteno od strane vlasnika a na istom se nalaze sporni drvni sortimenti. Zatim izgled unutrašnjosti vozila sa karakterističnim ugradjenim rukohvatom na ručici mjenjača, kao i tablica sa imenom pronadjenom u džepu desnih vrata na vozilu.  Zatim dio drvnih sortimenata pronadjenim na utovarnom dijelu vozila i oznakama na spornim drvima stavljena od strane reonskog lugara, te izgled TMV pronadjeno u blizini kuće P. M.a koje je djelimično ofarban, i izgled unutrašnjeg dijela vozila sa ugradjenim rukohvatom na ručici mjenjača u vozilu pronadjenom ispred kuće P.a. </span>
</p>
<p class="p4"></p>
<p class="p4">
<span>Dakle, kod ovakvog stanja stvari od strane ovog suda nesporno je utvrdjeno da je okrivljeni P.M.o, dana 14.04.2009.godine u mjestu Lepenac Opština Mojkovac, u državnoj šumi zv. ''Petrića Krčevine'' u odjeljenju br. 12., radi kradje oborio 12. bukovih stabala, ukupne drvne mase 14,74 m3  i time oštećenoj U. za Š.P. pričinio štetu,  a što znači da su u radnjama okrivljenog sadržani svi elementi bića krivičnog djela šumske kradje iz čl. 324. st. 2. u vezi st.  1. KZ CG, za koje ga je sud oglasio krivim. Okrivljeni je u konkretnom slučaju postupio s umišljajem, svjestan da na taj način čini krivično djelo. </span>
</p>
<p class="p12"></p>
<p class="p13">
<span>Za krivično djelo šumske kradje iz čl. 324.st. 2. u vezi st. 1. u Krivičnom Zakoniku CG, propisano je da će se učinilac kazniti zatvorom od 3. mjeseca do 3.godine i  novčanom kaznom.</span>
</p>
<p class="p12">
<span> </span>
</p>
<p class="p4">
<span>Prilikom odlučivanja o vrsti i visini kazne, sud je optuženom cijenio  sve okolnosti iz čl. 42. KZ CG, koje utiču da kazna bude veća ili manja, pa je kao olakšavajuće okolnosti našao da se radi o porodičnom čovjeku, ocu dvoje maloljetne djece, nezaposlen, lošeg imovnog stanja, dok mu je kao otežavajuće okolnosti cijenio da je isti ranije više puta osudjivan, i to za šumsku kradju. Imajući u vidu utvrdjene okolnosti Sud je istog osudio na kaznu zatvora u trajanju od 3 ( tri) mjeseca, a obzirom da je za krivično djelo šumske kradje kumulativno sa kaznom zatvora propisana i novčana kazna, to je sud okrivljenog osudio i na novčanu kaznu preciziranu izrekom presude, a primjenom čl. 39. st. 1. KZ CG. Po mišljenju ovog suda ovim vrstama i visinama kazne u konkretnom slučaju može se ostvariti svrha kažnjavanja predvidjena čl. 32. a u vezi čl. 4. st. 2. Krivičnog Zakonika CG, i iste se pokazuju kao neophodno potrebne.</span>
</p>
<p class="p4"></p>
<p class="p4">
<span>Ovaj sud je cijenio i ostale izvedene dokaze - iskaz svjedoka Ć. M.a, pa je našao da je bez uticaja na drugačije odlučivanje u ovoj krivičnoj stvari. Naime, ovaj svjedok se izjasnio da prilikom obilaska privatne šume - djedovine u Bojnoj Njivi na lice mjesta je vidio da je posječeno više bukovih stabala i u privatnoj i u državnoj šumi i da je obavijestio policiju i na lice mjesta je došao lugar V.Ž.a na mjestu sječe nije zatekao nikoga da vrši sječu koja je bila svježa. Kao i to da je kasnije obilazio i dolazio na mjestu sječe a da su stabla bila odvučena sa mjesta sječe i sve očišćeno. </span>
</p>
<p class="p4"></p>
<p class="p4">
<span>Kako je optuženi oglašen krivim, sud ga je obavezao na plaćanje paušala koji je odmjeren obzirom na složenost predmeta i trajanja postupka, vodeći pri tom računa  o imovinskim prilikama optuženog shodno čl.199 ZKP-a, dok drugih troškova krivičnog postupka nije bilo.</span>
</p>
<p class="p12"></p>
<p class="p4">
<span>Oštećena Uprava za Š.P. – PJ B.Polje, radi ostvarivanja imovinsko pravnog zahtjeva upućuje se na parnicu,  shodno čl. 212. st. 2. ZKP-a.</span>
</p>
<p class="p4"></p>
<p class="p14">
<span>Sa iznijetih razloga, a usmislu čl. 364. ZKP-a, odlučeno je kao u izreci presude.</span>
</p>
<p class="p14"></p>
<p class="p14"></p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p15">
<span class="s1">Dana: 31.08.2010. godine</span>
</p>
<p class="p12"></p>
<p class="p12">
<span class="s1">Zapisničar,                                                                                    S u d i j a,</span>
</p>
<p class="p5">
<span class="s1">           Ljiljana Popović                                                                       Rahmo Banda</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">										</span>
</p>
<p class="p5"></p>
<p class="p5"></p>
<p class="p8"></p>


</body>
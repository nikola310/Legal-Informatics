&nbsp;<br>
&nbsp;<br>
&nbsp;<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
<strong>K.br. 291/11</strong><br>
&nbsp;<br>
&nbsp;
<div style="text-align: center;">
	<strong>U IME CRNE GORE</strong></div>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U BERANAMA</strong>, kao krivični prvostepeni sud, sudija Aleksandar Ćulafić, kao sudija pojedinac, uz učešće namještenika suda Mirosave Lekić, kao zapisničara, rješavajući po optužnom predlogu Osnovnog državnog tužilaštva u Beranama Kt.br. 418/2010 od 20.11.2010. godine, podnijetom protiv okrivljenog <strong>A. R.</strong>, iz B., zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika, nakon održanog glavnog i javnog pretresa, u prisustvu savjetnika ODT-a u Beranama Miladina Magdelinića, okrivljenog i njegovog branioca adv. M. S., iz B., a u odsustvu oštećene Elektrodistribucije B., donio je i javno objavio,&nbsp; dana 17.11.2011. godine
<div style="text-align: center;">
	<br>
	&nbsp;P R E S U D U&nbsp;</div>
&nbsp;<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>A.</strong> <strong>R. </strong>JMBG …, od majke M., rođene A., rođen … godine, u B. P., završio 4 razreda OŠ, zaposlen kod JP komunalno Berane, oženjen, otac 4 djece, lošeg materijalnog stanja, državljanin Crne Gore, neosuđivan.<br>
&nbsp;
<div style="text-align: center;">
	K R I V&nbsp; J E&nbsp;&nbsp;</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; - što je:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - u periodu od 19.02.2010. do 19.03.2010. godine, u kući vlasništvo Š. M., u selu T., opština B., sa električnog brojila marke "Iskra" tip 22CD br. ..., skinuo jednu državnu plombu, koju su postavili ovlašćeni službenici baždarske službe iz P. i tako skinuo službeni znak,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika,<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - pa ga sud, primjenom navedenog zakonskog propisa i čl. 2, 4, 5, 13, 15, 32, 36, 39 i 42 Krivičnog zakonika i čl. 226 i 374 ZKP-a CG,&nbsp;&nbsp;&nbsp;<br>
&nbsp;
<div style="text-align: center;">
	<strong>O S U Đ U J E</strong></div>
&nbsp;<br>
Na novčanu kaznu u iznosu od 600,00 €, koju je dužan platiti u roku od 3 mjeseca od dana pravosnažnosti presude, na račun br. 832-150-38 Osnovnog suda u Beranama.<br>
&nbsp;<br>
Ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,00 € novčane kazne, odrediti jedan dan zatvora, a ako osuđeni plati samo dio novčane kazne sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.<br>
&nbsp;<br>
Okrivljeni se obavezuje da plati na ime paušala iznos od 50,00 €, koji iznos će uplatiti na žiro račun br. 832-150-38 Osnovnog suda u Beranama, u roku od 15 dana po pravosnažnosti presude, pod prijetnjom posledica prinudnog izvršenja.<br>
<div style="text-align: center;">
	O B R A&nbsp;Z L O Ž E NJ E&nbsp;&nbsp;&nbsp;</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnim predlogom Osnovnog državnog tužilaštva u Beranama Kt.br. 418/2010 od 20.11.2010. godine, okrivljen je A. R., da je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Glavni pretres je održan i zaključen u ponovnom postuku, shodno rješenju Višeg suda u Bijelom Polju, Kž.br. 729/11 od 06.09.2011. godine, u prisustvu savjetnika ODT-a u Beranama Miladina Magdelinića, okrivljenog i njegovog branioca adv. M. S., iz B., a u odsustvu uredno obaviještene oštećene Elektrodistribucije B..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Savjetnik ODT-a u Beranama, Miladin Magdelinić, u završnoj riječi je ostao pri preciziranoj optužbi i istakao da je izvedenim dokazima na glavnom pretresu utvrđeno da je okrivljeni izvršio krivično djelo stavljeno mu na teret javnom optužbom, pa je predložio sudu da ga oglasi krivim i izrekne novčanu kaznu u iznosu od 600,00 €.<br>
&nbsp;<br>
Okrivljeni A. R., u svojoj odbrani, u bitnom je istakao da živi u selu T., opština B.. Š. M. mu je krajem 2005. ili početkom 2006. godine, dao na besplatno korištenje staru kuću, s tim što je on imao obavezu da mu čuva njegove dvije nove kuće, koje je napravio pored stare. Inače, prije njega u istoj kući su živjele izbjeglice i radnici. Sa svojom ženom i djecom je živio u toj kući sve do 06.05.2010. godine, a koristio je struju u istoj kući koju je Š. M. plaćao. Nije skinuo, niti povrijedio plombu u kući u kojoj je živio, a to nije uradila ni njegova žena. S obzirom na to da nije imao obavezu da plaća struju, to nije imao ni razloga da povrijedi plombu, te smatra da je moguće da su to uradile izbjeglice ili radnici koji su tu stanovali, a postoji mogućnost da je do kidanja plombe došlo prilikom krečenja. Radnici Elektrodistribucije su redovno očitavali struju na ovom strujomjeru i isti kontrolisali, a račune za utrošenu struju je plaćao vlasnik kuće ljeti, kada bi došao na odmor. Tačno je da su radnici Elektrodistribucije prilikom kontrole našli da nedostaje plomba na električnom brojilu, o čemu su sačinili zapisnik koji je on potpisao, ali on do tog momenta nije znao da je ista plomba skinuta.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U završnoj riječi je istakao da se ne osjeća krivim i u potpunosti je prihvatio riječ svog branioca, koji je istakao da nije dokazana teza optužbe da je okrivljeni izvršio krivično djelo skidanje i povreda službenog pečata i znaka. Naime, ni jednim dokazom izvedenim na pretresu nije potvrđena radnja optuženog koja bi imala eventualno biće ovog krivičnog djela, a koja bi se sastojala u skidanju ili povredi plombe, kao službenog pečata. Okrivljeni je u kuću došao da stanuje po osnovu sporazuma sa vlasnikom kuće, Š. M., i njegova obaveza je bila da vrši nadzor i čuvanje dvije nove kuće na toj lokaciji, a da za uzvrat besplatno boravi u staroj kući, gdje je sporno brojilo, te da nije imao nikakvu obavezu po osnovu stanarine, niti po osnovu troškova vode, telefona, struje i sl, jer je tu obavezu snosio Š. M.. Kako optuženi nije imao razloga, a ni motiva, da povrijedi plombu koja se nalazila na brojilu, jer time ne bi sebi učinio nikakvu korist, te kako okrivljeni ne može odgovarati za radnju, odnosno za krivično djelo koje su učinila druga lica, to je predložio da sud okrivljenog oslobodi od oputužbe.<br>
&nbsp;<br>
Provjeravajući navode optužnog akta i odbrane okrivljenog, sud je u dokaznom postupku, na glavnom pretresu izveo dokaze: saslušao svjedoke L. B. i L. A.;&nbsp; pročitao zapisnik o kontroli mjernog mjesta br. 1 od 19.03.2010. godine, na ime Š. M.; izvršio uvid u spise predmeta K.br. 186/2010, te pribavio i izvršio uvid u izvod iz KE na ime okrivljenog. Sud nije izveo dokaze saslušanjem svjedoka Š. B. i Š. F., jer je ocijenio da je ostalim izvedenim dokazima u dovoljnoj mjeri razjašnjena konkretna krivično pravna stvar, te da bi izvođenje ovih dokaza vodilo odugovlačenju postupka.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći odbranu okrivljenog i dokaze pojedinačno i u međusobnoj vezi, a shodno čl. 370 st. 2 Zakonika o krivičnom postupku CG, sud je utvrdio činjenično stanje i na osnovu istog zaključio da je okrivljeni izvršio krivično djelo koje mu je stavljeno na teret, za koje je kriv.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz spisa predmeta K.br. 186/10 sud je kao nesporno utvrdio da je optužnim predlogom ODT-a u Beranama Kt.br. 178/2010 od 18.06.2010. godine, optužen pok. Š. M., iz sela T., opština B., zbog krivičnog djela skidanje službenog pečata i znaka iz čl. 381 st. 1 Krivičnog zakonika, pa je ovaj sud nakon sprovedenog postupka donio presudu K.br. 186/10 od 15.10.2010. godine i istog oslobodio od optužbe da je neutvrđenog dana i mjeseca 2010. godine, u svojoj kući, u selu T., u kojoj je stanovao okrivljeni A. R., sa električnog brojila marke "Iskra", skinuo jednu državnu plombu, jer nije dokazano da je izvršio krivično djelo za koje je optužen, s obzirom da se u istom periodu nalazio van Crne Gore.&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Činjenicu da je okrivljeni izvršio krivično djelo koje mu je stavljeno na teret, sud je utvrdio kroz izvedene dokaze i to iskaze saslušanih svjedoka L. A. i L. B., te i zapisnika o kontroli mjernog mjesta br. … od 19.03.2010. godine. Naime, svjedoci L. A. i L. B. su u svojim međusobno saglasnim iskazima istakli da obavljaju poslove i radne zadatke kontrolora kod Elektrodistribucije B.. Početkom 2010. godine, su vršili zajedno kontrolu mjernog mjesta u kući Š. M.. Radilo se o staroj kući u kojoj živi A. R. sa svojom porodicom. Tom prilikom su zatekli okrivljenog i ustanovili su da na strujomjeru nedostaje državna plomba. Okrivljeni je to vidio i tada je tvrdio da je bilo stanara i prije njega u istoj kući. Konkretnom prilikom su ispitali svu instalaciju u kući i sve je bilo ispravno osim ove plombe. Ako se prekine ova plomba, može da se manipuliše sa potrošnjom struje, odnosno može da se troši struja, a da brojilo ne evidentira njenu potrošnju. Prvi put su tada bili u kontroli u istoj kući, a radnici Elektrodistribucije svakomjesečno očitavaju potrošnju struje, kako u ovoj tako i u ostalim kućama na ovom području. Tom prilikom su sačinili zapisnik i podnijeli prijavu na vlasnika kuće, smatrajući da je on odgovoran za isto brojilo, iako živi u Š., a samo je ljeti u B., kada ne živi u ovoj, već u novoj kući koju je napravio. Sud je u potpunosti prihvatio iskaze svjedoka, jer se radi o licima koja su iskaze dala po osnovu neposrednog zapažanja sa lica mjesta prilikom kontrole, a radi se o stručnim licima – električarima, koji su pritom iskaz dali u jasnom i ubjedljivom izlaganju, a isti iskazi su dati u vezi sa vršenjem službene dužnosti kontrolora, koje su svjedoci kritičnom prilikom obavljali. Ovo posebno dovodeći u vezu sa sadržinom izvedenog pismenog dokaza tokom postupka – zapisnika o kontroli mjernog mjesta Elektrodistribucije br. … od 19.03.2010. godine, na ime Š. M., a koji je uredno potpisan od strane A. R., iz kojeg se utvrđuje da je na brojilu marke "Iskra" tip 22CD br. …, pokidana državna plomba, a koji dokaz je sud prihvatio kao vjerodostojan, jer ničim nije doveden u pitanje.<br>
&nbsp;<br>
S toga, prihvatajući u potpunosti iskaz svjedoka L. A. i L. B. i sadržinu zapisnika o kontroli mjernog mjesta br. ... od 19.03.2010. godine, sud nije prihvatio navode iz odbrane okrivljenog, u kojoj navodi da je plomba prekinuta prilikom krečenja, kao i to da je moguće da su istu plombu prekinuli radnici ili izbjeglice koji su stanovali prije njega u kući, pa je sud ovakvu odbranu okrivljenog cijenio kao isključivo usmjerenu na izbjegavanje sopstvene krivice, s obzirom da nije potvrđena bilo kojim izvedenim dokazom. Dakle, kako je okrivljeni sa članovima svoje porodice od 2005/06 godine, stanovao u istoj kući, to je isti bio odgovoran za stanje - nedostatak plombe na električnom brojilu, pa kako je na istom brojilu bila prekinuta državna plomba, što ne negira ni sam okrivljeni, a koji kao potencijali izvršilac ovog krivičnog djela nije naveo neko drugo lice koje je to učinilo, iz navedenog proizilazi logičan zaključak da je isti kao korisnik kuće bio odgovoran za stanje u istoj i da je nedostatak državne plombe na električnom brojilu postojao u vrijeme kontrole, to sve ukazuje da je okrivljeni izvršio krivično djelo stavljeno mu na teret. Vrijeme koje je okrivljenom stavljeno na teret odnosi se na period između kontrole po kojoj je i utvrđeno protivpravno stanje i mjesec dana ranije, imajući u vidu da se stanje na brojilu očitava svakomjesečno i na taj način vrši kontrola, a što ne spori ni sam okrivljeni.<br>
&nbsp;<br>
Prema odredbi čl. 381 st. 1 Krivičnog zakonika, ko skine ili povrijedi službeni pečat i znak, koji je stavljen radi osiguranja predmeta, kazniće se novčanom kaznom, ili zatvorom do jedne godine. Iz navedene odredbe proizilazi da je objekat ovog krivičnog djela službeni pečat ili znak, koji se radi redovne upotrebe određenog predmeta, stavlja od strane ovlašćenog lica, a bez značaja je kakav je materijal i izgled službenog znaka, tako da prema tumačenju ove odredbe službeni znak predstavlja u konkretnom slučaju - plombu na električnom brojilu, koju je okrivljeni prekinuo, a ista je kao službeni znak stajala na brojilu, radi osiguranja brojila, pa se konkretno radi o radnji povređivanja službenog znaka, te je na taj način okrivljeni ostvario obilježja krivičnog djela u pitanju.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prekidajući državnu plombu na električnom brojilu u kući u kojoj je stanovao, okrivljeni je izvršio krivično djelo stavljeno mu&nbsp; na teret, a kako je bio svjestan da ova radnja, predstavlja krivično djelo, jer plomba se ne može samoinicijativno prekidati bez odobrenja, a isto je htio, to je samim tim krivično djelo izvršio s umišljajem.<br>
&nbsp;<br>
Odlučujući u pogledu vrste krivične sankcije, sud je razmotrio okolnosti od uticaja na odmjeravanje iste, te shodno čl. 42 Krivičnog zakonika, na strani okrivljenog našao olakšavajuće okolnosti - da se radi o mlađem porodičnom čovjeku, ocu četvoro djece, siromašnog imovnog stanja, licu koje do sada nije kažnjavano, što ukazuje da nije sklon vršenju krivičnih djela, pa u nedostatku otežavajućih okolnosti, sud je stanovišta da će se novčanom kaznom u iznosu od 600,00 €, postići svrha kažnjavanja predviđena čl. 32 Krivičnog zakonika i dovoljno uticati na okrivljenog da ubuduće ne vrši ova i slična krivična djela.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 226 Zakonika o krivičnom postupku CG, odlučeno je u pogledu paušala u iznosu od 50,00 €, imajući u vidu složenost i trajanje krivičnog postupka i imovinske prilike okrivljenog.<br>
&nbsp;<br>
Iz iznijetih razloga shodno čl. 374 Zakonika o krivičnom postupku CG, odlučeno je kao u izreci presude.<br>
&nbsp;
<div style="text-align: center;">
	&nbsp;<br>
	&nbsp;OSNOVI SUD U BERANAMA<br>
	<strong>Dana 17.11.2011. godine&nbsp; </strong><br>
	&nbsp;</div>
&nbsp;<br>
<strong>ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,</strong><br>
<strong>Mirosava Lekić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aleksandar Ćulafić</strong><br>
&nbsp;<br>
<u>PRAVNA POUKA:</u> Nezadovoljna stranka<br>
ima pravo žalbe, u roku od 8 /osam/ dana,<br>
od dana prijema presude, putem ovog suda<br>
za Viši sud u Bijelom Polju.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Times New Roman;font-size:14pt;}
.p2{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{margin-right:-0.25in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                                                                K.br. 90/13</span>
</p>
<p class="p3">
<span>                                                      U IME CRNE GORE</span>
</p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom predmetu protiv okrivljenog B.E, zbog krivičnog djela gradjenje objekta bez gradjevinske dozvole iz čl. 326a KZ-a, odlučujući po optužnom predlogu ODT-a Podgorica Kt. br. 955/12 od 24.01.2013. godine, kojeg je na glavnom pretresu zastupala Popović Nadja, savjetnik na radu kod ODT-a  Podgorica, nakon glavnog i javnog pretresa, održanog u prisustvu zastupnika optužbe i okrivljenog, dana 01.04.2013. godine donio je i istog dana javno objavio</span>
</p>
<p class="p5"></p>
<p class="p5">
<span>                                                            P R E S U D U</span>
</p>
<p class="p5">
<span>Okrivljeni:</span>
</p>
<p class="p5"></p>
<p class="p4">
<span>B.E., od oca Š. i majke H., rodjene M., rodjen... godine u B. sa prebivalištem u P., po zanimanju radnik, oženjen, otac jednog djeteta, pismen, završio srednju školu, srednjeg imovnog stanja, ranije neosudjivan</span>
</p>
<p class="p5"></p>
<p class="p5">
<span>                                                            K R I V    J E </span>
</p>
<p class="p5">
<span>Zato što je:</span>
</p>
<p class="p5"></p>
<p class="p4">
<span>Juna mjeseca 2012. godine, u naselju ... , u P., postupajući protivno odredbi čl.69 Zakona o uredjenju prostora i izgradnji objekta započeo gradjenje objekta bez prethodno pribavljene gradjevinske dozvole, na način što je vršio rekonstrukciju postojećeg objekta i gradio sprat sa krovnom konstukcijom, bez pribavljene gradjevinske dozvole, pri čemu je bio svjestan svog djela i htio njegovo izvršenje, znajući da je njegovo djelo zabranjeno,</span>
</p>
<p class="p5"></p>
<p class="p5">
<span>-čime je izvršio krivično djelo gradjenje objekta bez gradjevinske dozvole iz čl.326a KZ-a</span>
</p>
<p class="p5"></p>
<p class="p4">
<span>-pa mu Sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 45, 46, 52, 53 i 54 Krivičnog Zakonika, te čl. 226, 227, 229 i 374 ZKP-a, i z r i č e</span>
</p>
<p class="p5"></p>
<p class="p5">
<span>                                                                   USLOVNU OSUDU</span>
</p>
<p class="p5"></p>
<p class="p5">
<span>Kojom mu prethodno utvrdjuje kaznu zatvora u trajanju od 3 (tri) mjeseca i istovremeno odredjuje da se ova kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p5"></p>
<p class="p4">
<span>Dužan je okrivljeni da na ime troškova sudskog postupka - paušala uplati Budžetu Crne Gore iznos od 50,00 (pedeset) eura, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>                                                        O b r a z l o ž e nj e</span>
</p>
<p class="p4"></p>
<p class="p4">
<span>Optužnim predlogom ODT-a Podgorica Kt.br. 955/12 od 24.01.2013. godine kojeg je na glavnom pretresu zastupala Popović Nadja, savjetnik na radu kod ODT-a Podgorica, okrivljenom B.E., stavljeno je na teret izvršenje krivičnog djela gradjenje objekta bez gradjevinske dozvole iz čl. 326a KZ-a CG, kako je to bliže opisano izrekom ove presude.</span>
</p>
<p class="p4"></p>
<p class="p4">
<span>Zastupnik optužbe je pri optužnom aktu u svemu ostala do kraja glavnog pretresa, a u završnoj riječi izjavila da, imajući u vidu priznanje okrivljenog, predlaže da ga Sud oglasi krivim i osudi po zakonu u granicama zakonom zaprijećene kazne za krivično djelo stavljeno mu na teret.</span>
</p>
<p class="p4"></p>
<p class="p4">
<span>U svojoj odbrani i u prethodnom postupku, kao i na glavnom pretresu okrivljeni je izjavio da priznaje izvršenje djela stavljenog mu na teret. Izjavio je da je još 2000. godine kupio plac na katastarskoj parceli broj 1353/6 KO D., Opština P., gdje je 2004. godine izgradio prizemlje kuće dimenzija 9,7x 8,6 metara. Naveo da se za to prizemlje nije nikom obraćao za dobijanje gradjevinske dozvole jer to nijesu radili ni ostali koji su pravili kuće oko njega. Takodje je naveo da je kuća počela vremenom da propada jer je bila pod pločom, te da je on tokom 2012. godine išao u Sekretarijat Opštine P. da se interesuje za dobijanje gradjevinske dozvole i da je od njih dobio usmenu informaciju da je nemoguće dobiti. Dalje je izjavio da je poslije toga početkom juna mjeseca  2012. godine odlučio, i sagradio na već postojeći objekat visoko potkrovlje i na njega postavio krov, a to sve iz razloga kako bi spriječio dalje propadanje kuće, a u medjuvremenu je i proširio porodicu. Takodje je izjavio i da je doveo roditelje da žive kod njega s obzirom da su ostarali. Na kraju je dodao da je bio svjestan da mu je za gradjenje objekta potrebna dozvola i ukoliko istu bude mogao dobiti da je spreman da sve dažbine plati kako bi legalizovao objekat.</span>
</p>
<p class="p4"></p>
<p class="p4">
<span>U završnoj riječi je ponovio da priznaje da je izvršio predmetno djelo i da ne bježi od svoje obaveze da sve izmiri prema državi, a zatim je zamolio Sud da ga ne šalje u zatvor jer neće imati ko da mu izdržava familiju.</span>
</p>
<p class="p4"></p>
<p class="p4">
<span>Sud je u smislu čl. 458 st.2 u dokaznom postupku pročitao izvod iz kaznene evidencije izdat od strane Uprave policije PJ B. br. 03/3-245/-804 od 14/02/2013 godine, na ime okrivljenog B.E., dok nije provodio ostale dokaze budući da je na saglastan predlog stranaka prekinuo dokazni postupak usljed jasnog, nedvosmislenog i potpunog priznanja okrivljenog.</span>
</p>
<p class="p4"></p>
<p class="p4">
<span>Cijeneći potpuno, nedvosmisleno i jasno priznanje okrivljenog kao dokaz, koji pri tom ničim nije doveden u sumnju, ovaj Sud je neosporno utvrdio da se okrivljeni B.E. nije pridržavao odredbe čl. 69 Zakona o uredjenju prostora i izgradnji objekata kojim je propisano da se objekat može graditi, a pod čim se podrazumijeva i rekonstrukcija objekta, samo na gradjevinske dozvole i tehničke dokumentacije, već je u junu 2012. godine, u naselju D., Opština P., započeo gradjenje objekta bez prethodno pribavljene gradjevinske dozvole, na način što je na katastarskoj parceli br. 1353/6 KO D., na način što je vršio rekonstrukciju postojećeg objekta i gradio visoko potkrovlje i na njega postavio krov, pri čemu je bio svjestan svog djela i htio je njegovo izvršenje, znajući da je njegovo djelo zabranjeno.</span>
</p>
<p class="p4"></p>
<p class="p4">
<span>U takvim unaprijed utvrdjenim radnjama okrivljenog su se, po nalaženju Ovog suda, stekla sva bitna obilježja bića krivičnog djela gradjenje objekta bez gradjevinske dozvole iz čl. 326a Krivičnog zakonika Crne Gore, u odnosu na koje djelo je okrivljeni postupao sa direktnim umišljajem, odnosno bio je svjestan svog djela i htio je njegovo izvršenje, tj. znao je da gradjenju objekta prethodi dobijanje gradjevinske dozvole, što on nije učinio, već je započeo radnju gradjenja predmetnog objekta bez prethodno pribavljene gradjevinske dozvole.</span>
</p>
<p class="p4"></p>
<p class="p4">
<span>Odlučujući o krivičnoj sankciji, Sud je cijenio sve okolnosti iz čl.42 KZ-a, pa je u odsustvu otežavajućih, od olakšavajućih okolnosti na strani okrivljenog cijenio je njegove lične i imovinske prilike, to da je otac jednog djeteta, priznanje izvršenja krivičnog djela, što je doprinijelo bržem i efikasnijem okončanju krivičnog postupka, pobude iz kojih je izvršio predmetno krivično djelo, a posebno raniju neosudjivanost utvrdjenu izvodom iz Kaznene evidencije; a koje okolnosti je Sud u svom zbiru cijenio kao osobito olakšavajuće, pa je okrivljenom, shodno odredbama čl. 45 i 46 KZ-a, najprije utvrdio kaznu zatvora ispod zakonom propisanog minimuma za navedeno krivično djelo, u trajanju od tri mjeseca, a zatim je, nalazeći da nije neophodno da okrivljeni kaznu zatvora utvrdjenu izrekom ove presude i efektivno izdržava, istu uslovio sa rokom provjere od jedne godine, čime će se, po nalaženju Suda u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 KZCG, a u okviru opšte svrhe izricanja krivičnih sankcija iz čl.4 KZ-a CG.</span>
</p>
<p class="p4"></p>
<p class="p4">
<span>Odluku o troškovima krivičnog postupka sud je donio primjenom odredbi čl. 226, 227, 229 ZKP-a, a isti se odnose na sudski paušal u iznosu od 50,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p4"></p>
<p class="p4">
<span>Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p class="p4"></p>
<p class="p6">
<span>OSNOVNI SUD U PODGORICI</span>
</p>
<p class="p6">
<span>Dana, 01.04.2013  godine</span>
</p>
<p class="p6"></p>
<p class="p4">
<span>    ZAPISNIČAR					     SUDIJA</span>
</p>
<p class="p4">
<span>Valentina Vukašinović, s.r. 			Larisa Mijušković Stamatović, s.r.                                                                              </span>
</p>
<p class="p4"></p>
<p class="p7">
<span>PRAVNA POUKA : </span>
</p>
<p class="p7">
<span>Protiv ove presude može se izjaviti</span>
</p>
<p class="p7">
<span>žalba u roku od 8 (osam) dana od</span>
</p>
<p class="p7">
<span>dana prijema pismenog otpravka iste </span>
</p>
<p class="p7">
<span>Višem sudu u Podgorici,a preko ovog suda.</span>
</p>
<p class="p4"></p>
<p class="p4">
<span>                                                   ZTO: Valentina Vukašinović</span>
</p>
<p class="p7"></p>
<p class="p8"></p>
<p class="p8"></p>
<p class="p8"></p>


</body>
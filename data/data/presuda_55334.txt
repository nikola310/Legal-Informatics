<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{margin-left:4.425in;text-align:start;hyphenate:auto;font-family:Arial;font-size:12pt;}
.p4{text-indent:0.49166667in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.p9{text-align:start;hyphenate:auto;font-family:Calibri;font-size:11pt;}
.s1{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1">
<span>                                                                                                                  </span>
</p>
<p class="p2">
<!--Image link to '0.png' can be here-->
</p>
<p class="p3">
<span>Posl.br.K. 347/12/09</span>
</p>
<p class="p2">
<span>U IME CRNE GORE </span>
</p>
<p class="p1"></p>
<p class="p4">
<span>OSNOVNI SUD U KOTORU,</span><span class="s1"> </span><span>kao nadležni prvostepeni krivični sud po sudiji Momirki Marović, uz učešće zapisničara Ana-Marije Petković, u krivičnom predmetu protiv okrivljnog J.J.</span><span class="s1"> </span><span>iz K. zbog kivičnog djela nedozvoljene polne radnje iz čl. 208. st. 2. u vezi st. 1. KZ, koji se vodi po optužnici ODT- Kotor Kt.br. 146/09 od 13.04.2009 godine, nakon održanog glavnog i javnog pretresa dana 23.11.2012 g. u prisustvu zamjenice ODT Kotor  Tanje Čolan, zatim okrivljenog i njegovog branioca adv. N.M., dana 26.11.2012 godine donio je i javno objavio sledeću </span>
</p>
<p class="p2">
<span>P R E S U D U </span>
</p>
<p class="p5"></p>
<p class="p5">
<span class="s1"> 	</span><span>DJELIMIČNO SE STAVLJA van snage presuda ovog suda K. 249/09/09 od 16.10.2009 godine,  i to samo u pogledu odluke o krivičnoj sankciji, pa  </span>
</p>
<p class="p5"></p>
<p class="p5">
<span>	Sud okrivljenog J.J. od oca V. i majke M., rođenog ... godine u Ž., Opština K., stalno nastanjenog u L.G. bb, udovca, oca dvoje punoljetne djece, ekonomiste u penziji, srednjeg imovnog stanja, protiv koga se ne vodi postupak za drugo krivično djelo, za krivično djelo nedozvoljene polne radnje iz člana 208. stav 2. u vezi stava 1. u vezi sa krivičnim djelom obljube nad nemoćnim licem iz člana 205. stav 1. KZ, na osnovu naprijed navedene krivično-pravne odredbe i odredbi čl. 3,5,8,13,15,32,36,42,45, 46, 51, KZ-a,  te članova 368 i 374 ZKP-a </span>
</p>
<p class="p2">
<span>O S U ĐU J E</span>
</p>
<p class="p5"></p>
<p class="p5">
<span>	Na kaznu zatvora u trajanju od šest mjeseca koju će okrivljeni izdržati nakon pravosnažnosti presude, u koju se uračunava vrijeme provedeno na izdržavanju kazne po pravosnažnoj presudi ovog suda K. br. 249/09/09 od 16.10.2009 godine i to vrijeme od 10.08.2010 godine do 04.02.2011 godine.  </span>
</p>
<p class="p5"></p>
<p class="p6">
<span>Dužan je okrivljeni na ime sudskog paušala platiti iznos od 50,00 eura  kao i na ime troškova krivičnog postupka iznos od 130 eura, sve u roku od 15 dana od dana pravosnažnosti presude, na žiro račun ovog suda br. 832-16-52 i dokaz o  uplatiti dostaviti sudu s pozivom na posl.br. K. 347/12/09.</span>
</p>
<p class="p4"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p4">
<span>ODT Kotor optužnim aktom  Kt.br. 146/09 od 13.04.2009.g. optužio je J.J. iz Kotora zbog krivičnog djela nedozvoljene polne radnje iz čl. 208. st. 2.u vezi st. 1. KZ. Sud je dana 16.10.2009 godine donio presudu K. Br. 249/09/09, u ovoj krivično pravnoj stvari, a nakon održanog glavnog i javnog pretresa, kada je okrivljenom J. suđeno u odsustvu a po rješenju ovog suda posl. br. Kv. 472/09 od 02.09.2009.g. odredjeno sudjenje u odsustvu,  i kada je osuđen na kaznu zatvora u trajanju od 2 godine. Dana 25.1.2012 godine, rješenjem ovog suda Kv. br. 320/10, prihvaćn je zahtjev osuđenog J.J. i dozvoljeno je ponavljanje psotupka koji je okončan pravosnažnom presudom ovog suda K. br. 249/09/09 od 16. 10.2009 godine. </span>
</p>
<p class="p4"></p>
<p class="p5">
<span>	U  svojoj odbrani okrivljeni J.J. je negirao izvršenje krivičnog djela koje mu se stavlja na teret. Naveo je da smatra da je upravo svjedokinja R.A. nagovorila roditelje, odnosno S.M. da ga prijave, jer je svjedokinja upravo bila ljubomorna na S., jer je mislila da joj se njen nevjenčani suprug udvara. Prije ovog događaja se lijepo slagao sa roditeljima djece M., čak je čuvao djecu i vodio ih na maskenbal. Kritičnog dana pošto je padala kiša i bilo nevrijeme, djeca su mu kucala na vrata i on prvo nije htio da ih pusti unutra, a nakon toga ih je dovela S., njihova majka i pošto su djeca bila mokra, sazula im je patike i stavila da se suše kod radijatora, a nakon toga ona je stavila sina B. na krevet kako bi se utoplio, a djevojčica je ostala da se suši dalje kod radijatora. Nakon toga S. je rekla da ide po cigarete na sprat gdje je i stanovala kod njega kao podstanar. Medjutim, kako se ista nije vraćala on je poslije jedno 5 minuta i djevojčicu A. stavio pored brata na krevet. Kada je čuo korake na stepenicama koje vode ka gornjem spratu, misleći da im se otac vratio s posla rekao je djeci  "idite kući stigao Vam je otac", i dječak koji je u tom periodu imao ko 3,5 godine ga je odmah poslušao i otišao kući i to kroz balkonska vrata koja je mogao sam da otvori povlačenjem kvake ka unutrašnjosti prostorije. Nakon toga vrata su se balkonska sama zatvorila i ista se nijesu mogla otvoriti spolja, već samo iz unutrašnjosti okretanjem kvake gore ili dolje. Djevojčica je ostala i dalje da sjedi na krevetu, i igrala se njegovim mobilnim telefonom kojeg je sama uzela sa stola. Misli da je djevojčica vrisnula tek onda kada joj je on uzeo mobilni telefon, a počela je da plače tek kasnije kada ju je majka zgrabila. Nakon što je dječak otišao a pošto je bio vjetar i škure balkonskih vrata su stalno lupale, to ih je on zatvorio a nakon toga i sama balkonska vrata. Kada je S. došla po djevojčicu kucala je na balkonskim vratima, medjutim ista nije vikala ali jeste čuo da je jednom rekla u smislu dozivanja "E" i on je nakon toga rekao djevojčici da otvori vrata svojoj majci, obzirom da je čitao novine i da je krevet bio bliži balkonskim vratima, medjutim kako se djevojčica nije ustajala da otvori vrata to se on ustao i otvorio vrata S., nakon čega je ona ušla i odmah zgrabila djevojčicu, a pri tom je bila ljuta i odnjela je, a njemu ništa nije rekla. Nije se sjećao, da li je S. bilo što rekla djevojčici kada ju je zgrabila sa kreveta. Okrivljeni je naveo da zna da su roditelji djecu prije ovog perioda često bili, da djevojčica kada ga vidi da ga zagrli i neće da se odvoji od njega i da je čak i otac upravo zbog toga bije, a sve da mu ne bi smetala.</span>
</p>
<p class="p5"></p>
<p class="p5">
<span> 	U dokaznom postupka radi utvrdjivanja činjeničnog stanja i krivice okrivljenog sud je proveo sledeće dokaze i to: saslušao zakonskog zastupnika oštećene maloljetne M.A., M.E., te na saglasnost stranaka pročitao izskaze svjedoka M.S. iz spisa predmeta, te iskaz svjedoka R.A. sa zapisnika od 03.04.2009.godine, i iskaz svjedoka H.H. sa zapisnika od 06.04.2009.godine i sa ranijeg glavnog pretresa i izvještaj ljekara specijaliste Opšte bolnice Kotor broj protokola 281 od 02.03.2009.godine.</span>
</p>
<p class="p5">
<span> </span>
</p>
<p class="p4">
<span>Zakonski zastupnik oštećene maloljetne M.A., njen otac M.E. je na zapisnik pred istražnim sudijom ovog suda dana 02.04.2009.godine naveo da se pridružuje krivičnom gonjenju okrivljenog ali da ne postavlja imovinsko pravni zahtjev, dodajući da jedino želi da se okrivljeni kazni za ono što je uradio njegovoj kćerki. Naveo je da je kritičnog dana bio na poslu i kada se uveče vratio kući iznenadio se i uplašio vidjevši u dvorištu ispred kuće parkirano policijsko vozilo i okupljene komšije. Nije znao što se dešava i pretrnuo je vidjevši u kući da mu sjedi uplašena žena sa nekoliko komšija i sa inspektorom policije Kotor. Supruga mu je prvo rekla da se posvadjala sa komšijom, jer se plašila njegove reakcije kada čuje istinu i tek kasnije mu je ispričala što se desilo. Rekla mu je da je poslije podne kao i obično išla u posjetu gazdi J., koji je u prizemlju kuće, a kod kojeg oni kao podstanari na spratu stanuju već tri godine. Naveo je da je on zavolio gazdu, da im je bio dobar i korektan i što je najvažnije volio je njihovu djecu kao svoju unučad a pogotovo njihovu kćerku koju je svaki dan šetao i nosio na ramenima i ona kod njega u kući boravila po više sati svaki dan. Dalje je naveo da nakon što se njegova žena popela na sprat tog popodneva i ostavila djecu kod gazde, kod nje je na kafu došla komšinica A. da bi nakon nekoliko minuta njihov sin od tri i po godine došao govoreći da ga je poslao čika J. . Supruga mu se nije uplašila jer je njihova kćerka imala običaj da se zadrži u igri kod gazde. Nakon 2-3 minuta žena mu je čula kako dijete na sav glas uplašeno vrišti i viče “Nemoj čika J. da mi to radiš”. Da je dijete bilo uplašeno osjetilo se po glasu, pa je žena strčala niz stepenice i našla zaključana gazdina vrata. Lupala je i dozivala ga više od minut i kada je otvorio vrata, okrivljeni je izgledao veoma čudan, bio je crven, zbunjen i rasijan, pa je žena ušavši unutra zatekla uplašenu djevojčicu sa spuštenim pantalonicama i odvela je kući. Naveo je da je djevojčica ispričala da joj je čika J. skinuo pantalonice kada su ostali sami i da je dirao “dolje”. Kada mu je žena to ispričala strašno se rasrdio na gazdu i imao je potrebu da ode i da se sa njim fizički obračuna, ali se iskontrolisao. Ubrzo nakon ovog dogadjaja preselili su se, ne želeći da okrivljenog gledaju. Dodao je da je mal. oštećena A. veoma pametno dijete, da dobro priča i da zna tačno sve što se dešava a naknadno im je ispričala da je nju praktično svaki dan J. “dolje” dirao, ali da je nju bilo sram da o tome govori. Naveo je da je ona to radila kroz igru, ali je njoj bilo svejedno bilo neprijatno i valjda tek kada je kritične prilike zaboljelo, ona je zavrištala, a taj vrisak je čula njene majka jer se kroz ploču I i II sprata sve čuje. U konačnom je naveo da je djevojčica od ovog slučaja uplašena, često ima košmare i jednom prilikom je majci kazala da bi voljela da joj ”promjeni glavu” jer joj vjerovatno smetaju misli na to što se desilo. Takođe je upoznao sud da je kroz selo čuo priče i to iz više izvora koje su podudarne, da J. voli da djevojčice “dolje” dira i da je čak prije 6 godina okrivljeni imao neku aferu u vezi sa tim u Beogradu.</span>
</p>
<p class="p5">
<span>	Na glavnom pretresu dana 25.05.2011 godine je naveo u svemu kao na zapisnik pred istražnim sudijom i dodao da su njegovi odnosi sa gazdom odnosno okrivljenim kod kojeg je živio prethodno 3 godine bili korektni odnosno bili su u odličnim odnosima, da je okrivljeni i prije ovog kontaktirao sa njegovom djecom, a što se tiče konkretnog dogadjaja ispričao je što se desilo, a onako kako mu je to supruga ispričala. Navodi da je imao povjerenja u okrivljenog da su djeca znala da ostaju kod okrivljenog i to više djevojčica koja bi ostajala  nekad 15  minuta nekada 20 minuta ali najviše sat vremena, dok je dječak bježao i on sada misli da je okrivljeni nečim namamio djevojčicu da ostaje kod njega. Dodaje da je okrivljeni  znao da nosi oštećenu na ramenima ili da je šeta po dvorištu i da je to za njega bilo normalno, a sve prije ovog dogadjaja.</span>
</p>
<p class="p5"></p>
<p class="p4">
<span>Svjedokinja M.S., majka mal. oštećene, je na zapsinik pred  istražnim sudijom ovog suda dana 02.04.2009. godine navela da su postanari kod J. već tri godine i da svaki dan njena djeca idu kod okrivljenog da se igraju. Okrivljeni je posebno bio vezan za njenu kćerku, a i ona se na njega navikla i to je bilo sasvim normalno. Kada bi okrivljeni dolazio kod njih, pri svakom odlasku dijete bi od žalosti zaplakalo i on bi da bi je smirio, nastavljao da sjedi i često mu je ona nešto šaptala na uvo i vidjelo se da su bliski. Kritičnog popodneva sa djecom je otišla u prizemlje do okrivljenog da ga pita da joj pozajmi euro i kada se vratila kući, djeca su bila kod njega, a kod nje je došla komšinica A.  na kafu. Ubrzo je došao sin pitajući gdje mu je tata, jer mu je čika J. rekao da mu se otac vratio sa posla. Kada je sinu rekla da mu otac još nije došao sa posla i pošto je prošlo nekoliko minuta, čula je kćerku kako je zavrištala. Navela je da se kroz ploču sve čuje i na taj prvi vrisak nije obraćala pažnju ali kada je drugi put ista vrisnula, ustala je i krenula u prizemlje da vidi što joj je kćerki. Na stepenicama je čula kako iz kuće A. vrišti ”čika J. nemoj to da mi radiš”, pa se veoma uplašila, strčala ostatak stepenica i počela da lupa na vrata okrivljenog, ali ih nije otvorio, a uz to je čula kako okrivljeni govori djevojčici da ih ona otvori. Medjutim, uplašeno dijete nije reagovalo, osim što je kada je nju čulo, počelo da plače. Navela je da misli da je djevojčica počela da plače jer se uplašila da je ne istuče, pa je briznula u plač, a u toliko je, nakon otprilike minut, okrivljeni otvorio vrata, pritom je bio veoma crven u licu, što je bilo neobično i sav se treso, te je bio nekako zbunjen i rasijan. Svjedokinja je dalje navela da je dohvatila djevojčicu i vidjela je da su joj pantalone na brzinu podignute, jer joj je donja roba virila iz njih. Na spratu joj djevojčica nije htjela odmah kazati što je bilo, ali kada ju je A. polako upitala da joj kaže, rekla je da je čika J. odveo na krevet, skinuo joj pantalone i onda je dirao “dolje”, kako ona inače zove polni organ. Navela je da se strašno osjećala kada je to čula i bilo joj je došlo da ode i ubije J., ali je komšinica posavjetovala da pozove policiju i ubrzo su stigli inspektori. Navela je da se plašila reakcije svog supruga jer je znala kako on voli djevojčicu. Dodala je da A. nikada ne laže i da je pametna za svoje godine, a posledice još osjeća, jer ima košmare, a jednom joj je čak rekla da bi voljela “da joj  promjeni glavu”, vjerovatno zbog misli koje su joj neprijatne. Takodje joj je rekla da joj je okrivljeni često skidao pantalone i dirao je na “ono mjesto”. Iastakal je da su se odselili odmah nakon tog dogadjaja, te da je A. nakon selidbe prestala da mokri u gaće, što je inače redovno radila dok su bili kod J., kao i da njihovo mladje dijete, sin od tri ipo godine odavno ne  mokri u gaće, pa je njima bilo čudno zašto to A. radi.</span>
</p>
<p class="p4"></p>
<p class="p5">
<span> 	Svjedokinja M.S. je na glavnom pretresu dana 26.4.2012 godine u prisustvu tumača za albaniski jezik V.B. izjavila, da je kritične prilke kod nje kući došla komšinica A. na kafu. Prije nego što je A. došla njen sin i kćerka su otišli kod  okrivljenog da se igraju. Poslije nekog vremena vratio se sin i pitao je  "gdje je otac", a ona mu je na to odgovorila da još nije došao kući. I tada je sina upitala gdje je A. i isti joj je odgovorio da je ostala kod okrivljenog. Nakon nekoliko minuta, navela je da je čula kako A. vrišti i u tom momentu joj je komšinica rekla da se nešto čudno dolje dešava i tada je tri puta podizala kafu da popije i nakon toga odustala i izašla na stepenice i ponovo čula kako  djevojčica govori " nemoj čika J. to da mi radiš" i kada je ovo čula naglo je strčala niz stepenice i kada je došla do vrata pokušala je da ista otvori, ali su bila zaključana i tada je čula kako J. djevojčici govori "otvori ti vrata" a ona njemu na to odgovara "otvori ti". Nakon toga okrivljeni je otvorio vrata i po izrazu lica mu je vidjela da se nešto desilo, lice mu je bilo crveno i tresao se. Pored vrata su bili i okrivljeni i djevojčica i kada ju je uzela vidjela je da nije obučena onako kako je ona bila prethodno obukla, već da joj je majica naprijed i pozadi bila uvučena u trenerku, a prethodno uopšte majica nije bila uvučena u trenerku, i nakon ovoga povela je djevojčicu kući. Pitala je A.  što se to desilo i ista nije htjela da joj odgovori, ali kad ju je  A. uzela u naručje  i pitala što se to desilo, tada je A. tražila da je preda njoj i kada ju je preuzela u naručje ista je ispričala da ju je okrivljeni skinuo i prstom dotakao "unutra u sebe". Navela je da djevojčica nije dobro od tada i dalje piški u pantalone. Kada joj je sin došao kući i pitao  "gdje je tata", rekao je i da mu je okrivljeni  rekao "da mu je tada došao kući". Ponovila je da kada joj je A. rekla što se desilo, da je rekla "J. me dirao dolje prstom" i onda joj je ona skidala trenerku da pogleda ima li krvi, medjutim krv nije vidjela. Nakon ovoga vodila je kćerku kod doktora gdje su izjavili da je sve u redu. Kritične prilike a i dok je ona išla kod J. a i vraćala se, pa i kada je dolazila komšinica A. nijesu se skvasili obzirom da je malo kiša padala i na stepenicama je bilo malo vode. Dok je išla gore dolje uz stepenice nije padala kiša. Navela je da je kritičnog dana padala kiša, te da su prije nego što se ovo desilo bili kod okrivljenog u stan, jer imaju običaj da popiju po čašu rakije. Odgovorila je da taj dan nije išla kod okrivljenog da pozajmi euro, već se to desilo nekog drugog dana. Nakon što je sa djecom bila kod okrivljenog, tog dana vratila se kući s oboje djece, da bi nakon toga djeca sama pošla kod J. . Upravo ove stepenice koje je prethodno pominjala su jedine prilazne stepenice i put do stana u kojem su živjeli. A. je došla kod nje dosta vremena prije nego što je skuvala kafu, možda pola sata ranije. Djeca su otišla kod okrivljenog nakon što je A. došla. Nije tukla djevojčicu nakon što ju je dovela od J.. U pitanju su spoljašnje stepenice na kući koje nijesu natkrivene, a moguće se pokvasiti ukoliko se neko kreće stepenicama dok pada kiša. Nakon što je zatekla kćerku sa J. pored vrata, nije ulazila u stan, već je odmah sa kćerkom napustila stan. Taj dan uopšte nije sušila robu od djece na radijator zato što su se isti skvasili od kiše ni kod sebe ni nigdje drugo. Svjedokinja je navela da joj je djevojčica objasnila da joj je prethodno okrivljeni skinuo gaće, bacio na krevet i dirao prstom dolje, jer nije radio ništa drugo jer se plašio. Na pitanje suda da pojasni da li je djevojčica rekla da okrivljeni sem ovoga nije ništa drugo radio jer se plašio, svjedok je naveo da nije, nego da je ona tako zaključila. </span>
</p>
<p class="p5"></p>
<p class="p4">
<span>Svjedokinja R.A.  je navela da je komšinica kritičnom prilikom pozvala na kafu tako da se slučajno zatekla na licu mjesta, a inače je nastanjena u komšiluku i praktično je svaki dan gledala kako se oštećena djevojčica igra sa okrivljenim. Njoj kao neupućenoj osobi je to bilo sasvim normalno druženje starca i djeteta, odnosno okrivljeni je čuvao to dijete i djelovao joj je krajnje dobronamjerno prema djevojčici. Dalje je navela da je bila kod komšinice kada je ušao u njihov stan na spratu, dječak koji je kazao da mu je čika Janko rekao “otac ti je stigao zove te da ideš gore”, a na to se njegova majka začudila, zašto mu je to rekao, jer nije bilo tačno da otac dolazi, već naprotiv da će vjerovatno zakasniti i pitala ga je gdje je djevojčica, a on joj je odgovorio da je ostala da se igra. Nastavile su da pričaju kada je odjednom, dok su pile kafu S. naglo skočila i potrčala prema stepenicama vičući “on joj nešto radi”. Ona je ostala u sobi sa dječakom, nije se spuštala na sprat ispod, da bi nakon nekoliko minuta došla S. tučući djevojčicu. Djevojčica je bila uplašena i tek kada se smirila, ona je polako pitala što se desilo i djevojčica joj je ispričala da joj je čika J. skidao pantalone i da je zatim prstom dirao “dolje”. O tome su obavijestili policiju, a kada je kasnije J. izašao iz svoje kuće, izgledao je zbunjeno i uplašeno i tresao se čitavo vrijeme. U konačnom je navela da ona nije čula da mala viče, ali je vidjela kada je njezina majka skočila i bila u prostoriji kada su S. i djevojčila ušle i čula je što je mala izjavila.</span>
</p>
<p class="p4"></p>
<p class="p5">
<span>	Svjedok H.H. je pred istražnim sudijom ovog suda na zapisnik dana 06.04.2009 godine, naveo da o kritičnom događaju nema neposrednih saznanja, već samo ono što je čuo i sam zaključio. Naveo je da je bio u svojoj kući u poslijepodnevnim časovima, kada ga je uzbudjeno na mobilni telefon pozvala komšinica A. –A. i rekla mu da se popne kod komšija M. jer se desilo nešto strašno. Odmah je otišao i zatekao uplakanu S.M. i A., kao i S. djecu, sina i kćerku. Tada mu je A. ispričala da je gazda Janko zamalo silovao malu A.. Takođe mu je rekla da je oboje djece bilo kod okrivljenog, pa je dječaka poslao gore izmislivši da mu je stigao otac sa posla, pa kada je ostao sam sa djevojčicom, skinuo joj je pantalone i dirao je po polnom organu zbog čega je djevojčica zavrištala. Svjedok je dalje naveo da je tada vrlo pažljivo pitao djevojčicu što joj se desilo i ona mu je kazala da joj je čika Janko skinuo gaće, da je dirao po nogama i prstima po polnom organu i da je nju zaboljelo kada je jače pritisnuo i da je tada počela da vrišti. Kasnije je zaključio iz njihove priče da je S. čuvši kako djevojčica vrišti, sišla u prizemlje I dovela malu gore. Naveo je i to da je njegova supruga iz njihove kuće čula kako S. doziva djevojčicu po imenu, ali nije znala o čemu se radi, te je mislila da je zove zbog nečeg običnog, kao i svaki dan. Svjedok je na glavnom pretresu danna 25.5.2011 godine, naveo u svemu kao na zapisnik pred istražnim sudijom i dodao da se događaj desio uveče i da on nije pričao sa djevojčicom. Imajući u vidu prednje to je svjedoku od strane suda ukazano na dio iskaza pred istražnim sudijom ovog suda " tada sam djevojčicu pitao ...", nakon čega je svjedok pojasnio da je bio kući sa svojom suprugom kada mu je zazvonio mobilni telefon, i kada se javio čuo je da ga R.A. zove i kako mu govori da se nešto strašno desilo i da hitno dodje kod M. . On se odmah sa ženom uputio tamo i kada je došao u stanu u kojem borave M., vidio je S. i A. kako sjede a i djevojčicu kako sjedi, ćuti i plače. Tada su mu A. i S. ispričale da je okrivljeni pokušao da siluje djevojčicu. On je tada prišao djevojčici i pitao je "da li te je čika J. dirao, da li te je silovao" , medjutim djevojčica nije ništa odgovarala vjerovatno od straha. Nakon toga A. je uzela njegov mobilni telefon i pozvala policiju i on je nakon toga otišao da sretne policiju, a tek nakon što je policija stigla, pozvao je E., jer se čitavo vrijeme bojao da E. nešto u afektu ne uradi nepromišljeno.</span>
</p>
<p class="p5"></p>
<p class="p4">
<span>Iz izvještaja ljekara specijaliste Opšte bolnice Kotor broj protokola 281 od 02.03.2009. godine koji glasi na M.A., utvrđuje se da je mal. oštećena rodjena 12.06.2004.godine JMBG ..., da je u izvještaju od strane ordinirajućeg ljekara konstatovano da je mal. pacijentkinja stara četri i po godine, dovedena od strane majke i u pratnji službenog lica, radi utvrdjivanja da li postoje eventualne povrede butina i polnog organa. Dalje je navedeno da cjelokupnim pregledom tijela mal. oštećene nijesu ustanovljene povrede, osim što se na potkoljenicama nalaze masnice veličine 1 cm, kao i da u predjelu vulve i čmarnog predjela nije bilo trgova nasilja.</span>
</p>
<p class="p4"></p>
<p class="p4">
<span>Na osnovu svih provedenih dokaza, cijeneći ih pojedinačno i u uzajamnoj povezanosti, a u odnosu na odbranu okrivljenog, sud je utvrdio činjenično stanje bliže navedeno u izreci odluke. Naime, sud je utvrdio da je okr. J. dana 02.03.2009. godine oko 17,45 časova u L.G. u svojoj porodičnoj kući nad djetetom M.A. starom 4 godine, iskoristivši njen uzrast usled koga ona nije bila sposobna za otpor, izvršio polne radnje, na način što je nakon što je zaključao vrata stana u kome je živio, istu odnio u krevet, skinuo joj pantalone i rukama je dirao po polnom organu.</span>
</p>
<p class="p4"></p>
<p class="p4">
<span>Iako je okrivljeni negirao izvršenje krivičnog djela, sud nije imao nikakvih poteškoća prilikom utvrđivanja ovakvog činjeničnog stanja i krivice okrivljenog, imajući u vidu iskaze svih saslušanih svjedoka, kao i iskaz zakonskog zastupnika mal. oštećene. Naime, iz iskaza zakonskog zastupnika maloljetne oštećene i saslušanih svjedoka, sud je na nedvosmilen i nesporan način utvrdio ovakvo činjenično stanje i krivicu okrivljenog, u potpunosti poklanjajući vjeru njihovim iskazima kao logičnim i uvjerljivim, obzirom da na njihovoj strani nije našao niti jednog razloga i motiva da davanjem lažnog iskaza ishoduju bilo kakvu odluku suda kako na štetu okrivljenog, a  posebno ne u interesu oštećenog lica. Ovo tim prije jer zakonski zastupnik maloljetne oštećene nije postavio nikakav imovinsko pravni zahtjev prema okrivljenom. </span>
</p>
<p class="p4"></p>
<p class="p5">
<span>	Kao prvo, iz iskaza svih saslušanih svjedoka i zakonskog zastupnika mal. oštećene, sud je nespornim utvrdio da nema niti jednog očevidca kritičnog događaja, odnosno lica koje je vidjelo, koje je tačno radnje okrivljeni kritičnom prilikom preduzeo na štetu maloljetne oštećene M.A., za koju je u toku postupka, a posebno izvještaja ljekara specijaliste Opšte bolnice Kotor nesporno utvrđeno da je u kritično vrijeme bila stara 4 godine. Međutim, iz iskaza svjedokinje M.S., majke mal. oštećene i iskaza svjedokinje R.A., sud je nespornim utvrdio da se mal. oštećena M.A. u kritičnom trenutku nalazila u porodičnoj kući okrivljenog. Dalje, iz iskaza, kako majke mal. oštećene svjedokinje M., tako i iskaza svjedokinje R., sud je nespornim utvrdio da je maloljetna oštećena odmah nakon kritičnog događaja, a nakon što je majka uzela iz kuće okrivljenog, pred njima lično, i to na pitanje svjedokinje R., navela na decidan i jasan način da je okrivljeni za vrijeme dok se nalazila kod njega, odnio u krevet, skinuo joj pantalone i rukama je dirao „dolje“, što znači po polnom organu, jer je i svjedok M.S. a njena majka, navela u svom iskazu da mal. oštećana riječju „dolje“ naziva polni organ. Isto tako iz iskaza svjedokinje M. i R. je utvrđeno da je okrivljeni prethodno, što znači prije nego što je zaključao svoj stan i ostao sam sa maloljetnom oštećenom, na prevaran način sa lica mjesta udaljio maloljetnog brata oštećene, govoreći mu da mu je sa posla došao otac, a što nije bilo tačno. Ovakvo ponašanje okrivljenog, je za sud dokaz više da je kritičnom prilikom učinio ovo krivično djelo, odnosno da je svjesno brata oštećene na prevaran način udaljio sa lica mjesta, kako ne bi bilo očevidaca događaja, te kako bi nesmetano mogao da izvrši planirane polne radnje nad maloljetnim lice koje u svakom slučaju imajući životnu dob u kome se nalazilo, nije bilo u mogućnosti i sposobno da mu pruži otpor. Isto tako, činjenica da je okrivljeni nakon što je ostao sam sa mal. oštećenom zaključao vrata stana, za sud je takođe dokaz više da je to učinio svjestan protivpravnosti onog što je kritičnom prilikom radio sa maloljetnom oštećenom, jer u protivnom ne bi imao razloga da zaključava vrata.  </span>
</p>
<p class="p5"></p>
<p class="p5">
<span> 	Odbranu okrivljenog sud nije prihvatio, jer smatra da je ista usmjerena na izbjegavanje krivice, a posebno njegove navode da je prethodno svjedokinja M.S. dovela djecu i pošto su djeca bila mokra, sazula im je patike i stavila da se suše kod radijatora, a nakon toga ona je stavila sina B. na krevetu kako bi se utoplio, a djevojčica je ostala da se suši dalje kod radijatora, jer je taj dio njegove odbrane u suprotnosti sa navodima iskaza svjedoka M.S. a koji iskaz je sud prihvatio i koja je negirala da taj dan uopšte nije sušila robu od djece na radijator, ni kod sebe ni nigdje drugo. </span>
</p>
<p class="p4">
<span>Za sud nije bilo dileme da je okrivljeni kritičnom prilikom postupao sa umišljajem, svjestan značaja svog djela i želeći njegovo izvršenje, odnosno bio svjestan da diranjem svojim rukama polnog organa djeteta od 4 godine, preduzima radnju koja predstavlja čin koji je izjednačen sa obljubom, kao i bio svjestan da to čini prema djetetu tj. licu koje zbog svoje životne dobi, odnosno starosti od 4 godine, nije sposobno da mu pruži otpor. Sud dakle nalazi da preduzimanjem takvih radnji prema oštećenoj i to nakon što je zaključao vrata svoje kuće i mal. oštećenu A. odnio u krevet i skinuo joj pantalone i rukama dirao po nogama i polnom organu, predstavlja takvo zadovoljenje polnog nagona od strane okrivljenog, koje u krivično pravnom pogledu sadrži sve kako subjektivne tako i objektivne elemente bića  krivična djela polne radnje. Dakle sud je mišljenja da su se u radnjama okrivljenogpored subjektivnih ostvarila i sva objektivna obilježja bića krivčnog djela nedozvoljene polne radnje iz člana 208. stav 2. u vezi stava 1. u vezi sa krivičnim djelom obljube nad nemoćnim licem iz člana 205. stav 1. KZ, pa ga je oglasio krivim za isto.</span>
</p>
<p class="p4"></p>
<p class="p4">
<span>Prilikom odluke o vrsti i visini kazne koju okrivljenom treba izreći sud je pošao od toga da je za predmetno krivično djelo zakonom zaprijećeno od dvije do deset godina zatvora, pa je u smislu čl. 42. KZ, na strani okrivljenog kao olakšavajuću okolnost cijenio njegovu životnu dob i porodičnost, pa je ujedno ove okolnosti cijenio i kao naročito olakšavajuće okolnosti, dok otežavajućih okolnosti na njegovoj strani sud nije našao. Pri takvom stanju stvari, sud ga je osudio na kaznu zatvora u trajanju od šest mjeseci koju će izdržati po pravosnažnosti presude. Sud smatra da je izrečena kazna adekvatna ličnosti okrivljenog, težini učinjenog krivičnog djela i okolnostima pod kojima je djelo učinjeno, te da će se njome ostvariti ciljevi specijalne i generalne prevencije i u dovoljnoj mjeri uticati ne okrivljenog i druge eventualne učinioce ovih i sličnih krivičnih djela, da ubuduće ne vrše kako ova tako ni druga krivična djela. Sud je takođe donio odluku da se okrivljenom u izrečenu kaznu zatvora uračuna vrijeme provedeno na izdržavanju kazne po pravosnažnoj presudi ovog suda K. br. 249/09/09 od 16.10.2009 godine i to vrijeme od 10.08.2010 godine do 04.02.2011 godine.  </span>
</p>
<p class="p5">
<span>  	Shodno naprijed navedenom, te primjenom odredbi čl, 3, 5, 8, 13, 15, 32, 36, 42, 45, 46 i 51. KZ i odredbi čl. 368. i i 374. ZKP-a odlučeno je kao u izreci odluke.</span>
</p>
<p class="p5">
<span>	Sud je takođe okrivljenog obavezao da na ime sudskog paušala platiti iznos od 50,00 eura  kao i na ime troškova krivičnog postupka iznos od 130 eura, i to na ime troškova tumačenja po tumaču za albanski jezik, sve u roku od 15 dana od dana pravosnažnosti presude, na žiro račun ovog suda br. 832-16-52 i dokaz o  uplatiti dostaviti sudu s pozivom na posl.br. K. 347/12/09.</span>
</p>
<p class="p5">
<span> 	Na gore iznijetim razlozima sud je zasnovao svoju odluku.</span>
</p>
<p class="p5"></p>
<p class="p7">
<span class="s1">OSNOVNI SUD U KOTORU</span>
</p>
<p class="p7">
<span>Dana, 26.11.2012 godine</span>
</p>
<p class="p1">
<span class="s1">              Zapisničar,                                                                             S U D I J A</span>
</p>
<p class="p6">
<span>Ana-Marija Petković					           Momirka Marović </span>
</p>
<p class="p6"></p>
<p class="p6">
<span class="s1">PRAVNA POUKA:</span><span> Protiv ove presude ima se pravo žalbe u roku od 15 dana od dana prijema iste Višem sudu u Podgorici a preko ovgoa suda.</span>
</p>
<p class="p8"></p>
<p class="p9"></p>
<p class="p8"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 1.1020833in 0.49930555in 1.1666666in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-align:start;hyphenate:auto;keep-with-next.within-page:always;font-family:Arial;font-size:12pt;}
.p9{text-align:justify;hyphenate:auto;font-family:Times New Roman;font-size:12pt;}
.p10{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p11{text-align:center;hyphenate:auto;font-family:Arial;font-size:12pt;}
.s1{text-decoration:underline;}
.s2{font-weight:bold;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span>	</span><span class="s1">K. br. 417/12</span>
</p>
<p class="p2"></p>
<p class="p3">
<span>					</span>
<!--Image link to '0.jpg' can be here--><span>						</span>
</p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Draginje Bošković, kao zapisničara, u krivičnom predmetu protiv okrivljenog M. J.a, iz B. P., zbog  krivičnog djela ugrožavanje javnog saobraćaja iz čl. 339 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 234/12 od 25. 12. 2012. godine, nakon održanog usmenog, glavnog i javnog pretresa, u prisustvu: zamjenika ODT-a u Bijelom Polju Ljubice Jelić, okrivljenog M. J.a i oštećenih M. M.a i M. A.a, dana 23. 01. 2013.  godine,  donio je i javno objavio,</span>
</p>
<p class="p6">
<span>	</span>
</p>
<p class="p6"></p>
<p class="p5"></p>
<p class="p7">
<span>P R E S U D U</span>
</p>
<p class="p3"></p>
<p class="p5"></p>
<p class="p5">
<span>	Okrivljeni M. J., od oca R., majke J.e, rođene M., rođen ... godine u B. P., sa prebivalištem u mjestu G., opština B. P., drž. CG, neoženjen, završio OŠ, lošeg imovnog stanja, neosuđivan, </span>
</p>
<p class="p5"></p>
<p class="p5"></p>
<p class="p7">
<span>K R I V    J E</span>
</p>
<p class="p3"></p>
<p class="p5"></p>
<p class="p5">
<span>	-Zato što je: </span>
</p>
<p class="p5"></p>
<p class="p5">
<span>	-Dana 25. 06. 2012. godine oko 03:00h, ne pridržavajući se saobraćajnih propisa upravljao putničkim vozilom marke "Opel" reg. ozn. PG-... , vlasništvo oštećenog M. M.a, lokalnim putem iz pravca Godijeva u pravcu Šćepanice, protivno čl. 200 Zakonu o bezbjednosti saobraćaja na putevima, pod dejstvom alkohola pri koncentraciji od 1,19 pro milla apsolutnog alkohola u krvi, te je dolaskom u mjesto Popare, opština Bijelo Polje ugrozio saobraćaj i doveo u opasnost život i tijelo ljudi, na način što je, protivno čl. 27 st. 2 ZOOBS-a, pri ulasku u desnu nepreglednsu krivinu, vozilo u kretanju nije držao bliže desnoj ivici kolovoza i na tolikoj udaljenosti od nje da s obzirom na brzinu kretanja vozila i uslove saobraćaja ne zgrožava druge učesnike u saobraćaju i ne izlaže sebe opasnosti, usled čega je izgubio upravljivost nad vozilom, pa je vozilo bočno izmicano u lijevo po kolovozu napuštajući kolovoz po lijevoj ivici nakon čega je prešlo na desnu stranu kolovoza i palo u zemljani kanal sa desne strane kolovoza i prevrnulo se na krov, kojom prilikom je saputnik u vozilu oštećeni M. A. zadobio lake tjelesne povrede u vidu krvnog podliva dimenzija 3x2cm u desnom tjemenom dijelu glave a na vozilu je nastupila materijalna šteta, </span>
</p>
<p class="p5"></p>
<p class="p5">
<span>	-čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika,</span>
</p>
<p class="p7"></p>
<p class="p6">
<span> -pa mu sud,  primjenom navedenog zakonskog propisa i čl. 2, 4, 5, 13, 15, 32, 42, 52, 53 i 54 Krivičnog zakonika (Kz-a) i čl. 226, 229 i 374 Zakonika o krivičnom postupku (Zkp-a),    i z r i č e,</span>
</p>
<p class="p6"></p>
<p class="p6"></p>
<p class="p7">
<span>USLOVNU OSUDU</span>
</p>
<p class="p3"></p>
<p class="p5"></p>
<p class="p5">
<span>	Kojom mu utvrđuje kaznu zatvora od 6 (šest) mjeseci i istovremeno određuje da se ista neće izvršiti, ukoliko okrivljeni u roku od dvije godine ne izvrši novo krivično djelo.</span>
</p>
<p class="p5">
<span> </span>
</p>
<p class="p5">
<span>	Okrivljeni se obavezuje da  plati ovom sudu na ime  paušala  iznos od 30,00€, kao i na ime ostalih troškova postupka iznos od 181,50€, na račun Budžeta CG, broj:  832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih, dužan dostaviti krivičnoj pisarnici ovog suda.</span>
</p>
<p class="p6">
<span> </span>
</p>
<p class="p6">
<span>Imovinsko pravnog zahtjeva nije bilo. </span>
</p>
<p class="p6"></p>
<p class="p8">
<span class="s2">     </span>
</p>
<p class="p7">
<span>O b r a z l o ž e nj e</span>
</p>
<p class="p3"></p>
<p class="p5"></p>
<p class="p5">
<span>	Optužnim predlogom Osnovnog državnog  tužilaštva  u Bijelom Polju, Kt. br. 234/12 od 25. 12. 2012. godine, optužen je M. J., iz G.  opština B. P., zbog krivičnog djela ugrožavanje javnog saobraćaja iz čl. 339 st. 1 Krivičnog zakonika, s tim što je sud izmijenio činjenični opis na način sadržan u izreci presude.</span>
</p>
<p class="p6"></p>
<p class="p6">
<span>Glavni pretres je održan i zaključen  u prisustvu: zamjenika ODT-a u Bijelom Polju Ljubice Jelić, okrivljenog M. J.a i oštećenih M. M.a i M. A.a.   </span>
</p>
<p class="p6"></p>
<p class="p6">
<span>Zamjenik ODT-a u završnoj riječi je izjavila ostaje pri podnijetom optužnom predlogu, predlažući sudu da okrivljenog oglasi krivim i da mu izrekne uslovnu osudu. Predložila je i da se okrivljenom izrekne mjera iz čl. 74 KZ-a, u zakonom predviđenom trajanju.   </span>
</p>
<p class="p6">
<span> </span>
</p>
<p class="p6">
<span>Oštećeni M. M. i M. A. u zaršnoj riječi, ponaosob, su izjavili  da se ne pridružuju krivičnom gonjenju protiv okrivljenog a nijesu ni postavili imovinsko pravni zahtjev</span>
</p>
<p class="p5"></p>
<p class="p5">
<span>	Okrivljeni  M. J. u svojoj odbrani tokom istražnog postupka izjavio je da je, dana 25. 06. 2012. godine oko 2,30 h, upravljao autom marke "Opel" reg. ozn. PG-... , vlasništvo njegovog brata M. M.a i da se kretao lokalnim putem iz pravca Godijeva u pravcu Šćepanice. Sa njim u vozilu, na mjestu suvozača, nalazio se M. A. a te noći je konzumirao alkohol prije nego je sjeo u auto. Krećući se lokalnim putem u jednom momentu prednji lijevi točak od vozila mu se zaglavio u šahtu koja se nalazila uz lijevu viciu kolovoza, usled čega se auto prevrnulo na krov. Tom prilikom on nije povrijeđen, dok su A.u u službi Hitne pomoći konstatovali povrede na glavi. Po njegovoj procjeni, bez obzira što je te noći konzumirao alkohol, bio je u stanju da vozi i da nije vozilom naišao na šahtu nezgoda se ne bi desila.</span>
</p>
<p class="p5">
<span>	Pred sudom, na glavnom pretresu, okrivljeni je izjavio da je upravljao vozilom marke "Opel", čiji je vlasnik njegov brat M. M. iz pravca Godijeva prema Šćepanici. Takođe je izjavio da je tačno da je bio pod dejstvom alkohola i da je u  jednom trenutku lijevim prednjim točkom vozilo upalo u nekakvu betonsku šahtu, nakon čega je izgubio kontrolu nad vozilom i prevrnuo se na krov vozila pored puta sa desne strane. Šahta se nalazila na lijevoj strani puta, posmatrano u smjeru njegovog kretanja, odmah do asfalta sa lijeve strane. Nakon nezgode i prevrtanja primijetio je da je M. A. zadobio povrede. Ne zna zbog čega nije vozio sredinom kolovoza ili bliže desnoj ivici kolovoza, a iz njemu nepoznatih razloga se kretao lijevom stranom kolovoza, a moguće je da je sišao sa kolovoza na lijevoj strani, te nakon toga da je točak uletio u betonsku šahtu. Prije nezgode zajedno sa A.om je konzumirao pivo, s tim što se ne sjeća koliko  je piva popio.   </span>
</p>
<p class="p5">
<span> </span>
</p>
<p class="p5">
<span>	U završnoj riječi je izjavio da se osjeća krivim s tim što je molio sud da ga što blaže kazni. </span>
</p>
<p class="p3"></p>
<p class="p5">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao oštećenog u svojstvu svjedoka M. A.a;  pročitao zapisnik o analizi prisustva alkohola u krvi KC CG na ime okrivljenog M. J.a; medicinsku dokumentaciju na ime oštećenog M. A.a - ljekarski izvještaj HMP od 25. 06. 2012. godine; pročitao nalaz i mišljenje vještaka medicinske struke dr S. M.a sa zapisnika KT. br. 234/12 od 20. 12. 2012. godine; pročitao nalaz i mišljenje vještaka saobraćajne struke Č.a M.a od 14. 12. 2012. godine; pročitao zapisnik o uviđaju saobraćajne nezgode koji su sačinili pripadnici Uprave policije - PJ Bijelo Polje br. 99/2012;  izvršio uvid u skicu lica mjesta saobraćajne nezgode Uprave policije - PJ B.Polje br. 231/12-7431 od 17. 07. 2012. godine i u izvod iz KE na ime okrivljenog.</span>
</p>
<p class="p5"></p>
<p class="p6">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo, stavljeno mu na teret, za koje je kriv iz sledećih razloga. </span>
</p>
<p class="p5"></p>
<p class="p5">
<span>	Sud je cijenio iskaz svjedoka M. A.a, koji u svom iskazu u bitnom navodi da se u noći 26. 06. 2012. godine, zajedno sa M. J.om, nalazio u kafani u mjestu Godijevo, gdje su obojica konzumirali alkohol. Nakon ovoga krenuli su iz Godijeva lokalnim putem, J. je upravljao vozilom, a ovaj svjedok je sjedio na mjestu suvozača. Kretali su se u pravcu Šćepanice i u jednom trenutku kazao je da je osjetio da se lijevi prednji točak zaglavio u šahtu koja se nalazila sa lijeve strane puta, usled čega se auto prevrnulo na krov a on je zadobio tjelesne povrede. Iskaz ovog svjedoka sud je prihvatio.</span>
</p>
<p class="p5"></p>
<p class="p5">
<span>	Iz zapisnika o analizi prisustva alkohola u krvi Kliničkog centra Crne Gore na ime okrivljenog M. J.a proizilazi da je u krvi okrivljenog, 100 minuta nakon nezgode, utvrđeno prisustvo alkohola u krvi sa koncentracijom od 1,19 pro milla i nalazio se u pripitom stanju. </span>
</p>
<p class="p5"></p>
<p class="p5">
<span>	Po osnovu medicinske dokumentacije na ime oštećenog M. A.a, nalaz i mišljenje dao je vještak medicinske struke dr M.e S.. U svom nalazu vještak S. navodi da je kod oštećenog prilikom pregleda klinički bio vidljiv krvni podliv u desnom tjemenom dijelu glave dimenzija 3x2cm, koja povreda, prema mišljenju ovog vještaka, spada u laku tjelesnu povredu i mogla je nastati u saobraćajnoj nezgodi. Nalaz i mišljenje vještaka sud je prihvatio kao stručan i objektivan. </span>
</p>
<p class="p5"></p>
<p class="p5">
<span>	Po osnovu zapisnika o uviđaju Uprave policije - PJ Bijelo Polje  br. 99/2012, te foto-tehničke dokumentacije i skice lica mjesta nalaz i mišljenje dao je vještak saobraćajne struke Č.a M.o. U svom nalazu vještak Č.a navodi da se saobraćajna nezgoda dogodila noću,  u uslovima suvog kolovoza, na lokalnom putu sa asfaltnim kolovozom namijenjenim za dvosmjerni saobraćaj vozila širine 4 metra, a pri izlazu putničkog vozila kroz horizontalnu oštru desnu krivinu brzinom od oko 38,5 km/h, u kojoj je put sa podužnim padom i sa zemljanim kanalom uz lijevu ivicu kolovoza, kada je došlo do gubljenja upravljivosti nad putničkim vozilom, tako da je putničko vozilo bočno izmicano u lijevo po kolovozu, napuštajući kolovoz na lijevoj ivici, nakon čega je palo u zemljani kanal i prevrnulo se na krov. Vještak Č.a je mišljenja da je razlog nastanka ove nezgode neupravljanje putničkim vozilom putanjom - kolovozom, s tim što brzina kretanja putničkog vozila nije izazvala gubitak upravljivosti a do gubitka upravljivosti nad putničkim vozilom moglo je doći zbog neslijeđenja zakrivljenosti puta u desnoj krivini zbog naglog i nekontrolisanog manevra upravljačem i iz subjektivnih razloga kod vozača. Nalaz i mišljenje vještaka Č.e sud je prihvatio kao stručan i objektivan. </span>
</p>
<p class="p5"></p>
<p class="p5">
<span> 	Iz izvoda iz KE na ime okrivljenog utvrđeno je da isti do sada nije osuđivan.</span>
</p>
<p class="p5"></p>
<p class="p6">
<span>Okrivljeni u svojoj odbrani priznaje da se vožnjom lokalnim putem, nije kretao bliže desnoj ivici kolovoza u oštroj desnoj krivini, pa navodi da je zapravo u jednom trenutku vozilom - lijevim prednjim točkom uletio u šahtu, koja se nalazila sa lijeve strane kolovoza posmatrano u smjeru njegovog kretanja. Ovakva odbrana okrivljenog potvrđena je i izvedenim dokazima obzirom da je iz uviđajne dokumentacije i skice lica mjesta, kao i iz nalaza i mišljenja vještaka Č.e nesporno utvrđeno da se okrivljeni kretao iz pravca Godijeva u pravcu Šćepanice, te da je vozilom izašao sa lijeve strane puta kod traga 2 označenog u uviđajnoj dokumentaciji, nakon čega je izgubio upravljivost nad vozilom. Takođe, okrivljeni u svojoj odbrani ne spori da je vozilom upravljao kritičnom prilikom pod dejstvom alkohola, pri koncentraciji kako je utvrđeno od 1,19 pro milla. </span>
</p>
<p class="p6"></p>
<p class="p5">
<span>	Dakle, izvedenim dokazima, dovedenim u vezu sa odbranom okrivljenog, nedvosmisleno je utvrđeno da je okrivljeni dana 25. 06. 2012. godine oko 03:00h, upravljao putničkim vozilom marke "Opel" reg. ozn. PG-... , vlasništvo oštećenog M. M.a, lokalnim putem iz pravca Godijeva u pravcu Šćepanice, pod dejstvom alkohola pri koncentraciji od 1,19 pro milla apsolutnog alkohola u krvi, te je dolaskom u mjesto Popare, opština Bijelo Polje pri ulasku u desnu nepreglednu krivinu, vozilo u kretanju nije držao bliže desnoj ivici kolovoza i na tolikoj udaljenosti od nje da s obzirom na brzinu kretanja vozila i uslove saobraćaja ne zgrožava druge učesnike u saobraćaju i ne izlaže sebe opasnosti, usled čega je izgubio upravljivost nad vozilom, pa je vozilo bočno izmicano u lijevo po kolovozu napuštajući kolovoz po lijevoj ivici nakon čega je prešlo na desnu stranu kolovoza i palo u zemljani kanal sa desne strane kolovoza i prevrnulo se na krov, kojom prilikom je saputnik u vozilu oštećeni M. A. zadobio lake tjelesne povrede u vidu krvnog podliva dimenzija 3x2cm u desnom tjemenom dijelu glave a na vozilu je nastupila materijalna šteta. Shodno utvrđenom sud je izmijenio činjenični opis optužbe na način sadržan u izreci ove presude. </span>
</p>
<p class="p6"></p>
<p class="p6">
<span>Postupajući na opisani način, upravljajući PMV, pod dejstvom alkohola, okrivljeni je postupao protivno odredbi čl. 200  st. 1 ZOBS-a na putevima, po kom vozač ne smije da upravlja vozilom u saobraćaju na putu ako je pod dejstvom alkohola, a okrivljeni je vozio pri koncentraciji od 1,19 pro-milla alkohola u krvi i nalazio se u pripitom stanju, što je, po ocjeni ovog suda, uticalo na njegove psiho-fizičke sposobnosti a samim tim je u direktnoj vezi sa nastankom predmetne saobraćajne nezgode, jer je utvrđena konentracija alkohola u krvi, kod okrivljenog uticala na sposobnost brzog reagovanja na novonastalu situaciju u smislu sporijeg reagovanja, oštrinu vida i sposobnost fine motorne koordinacije pokreta, usled čega, nije slijedio zakrivljenost krivine i vozilo držao bliže desnoj ivici kolovoza, već je prešao na lijevu ivicu kolovoza i zatim napustio planum puta, čime je postupio suprotno odredbi čl. 27 st. 2 ZOOBS-a na putevima, prema kome je vozač dužan da vozilo u kretanju drži što bliže desnoj ivici kolovoza.</span>
</p>
<p class="p9">
<span> </span>
</p>
<p class="p10">
<span>	Postupajući na opisani način okrivljeni je ostvario obilježja  bića krivičnog djela iz čl. 339 st. 1 Krivičnog zakonika, koje je izvršio s eventualnim umišljajem jer je bio svjestan da vožnjom pod uticajem alkohola, na naprijed opisani način, može izazvati saobraćajnu nezgodu i tako učiniti krivično djelo ali je na tu mogućnost pristao.</span>
</p>
<p class="p5">
<span>	Prilikom odlučivanja o vrsti i visini kazne,  sud je cijenio sve okolnosti iz čl. 42 Krivičnog zakonika, koje se odnose na odmjeravanje kazne, pa je okrivljenom, od olakšavajućih okolnosti našao da je lice relativno mlađe životne dobi, lošeg imovnog stanja i da se oštećeni nijesu pridružili krivičnom gonjenju protiv njega. Sud je našao i da okrivljeni do sada nije osuđivan, što ukazuje da nije sklon vršenju krivičnih djela, pa u nedostatku otežavajućih okolnosti na strani okrivljenog, sud je mišljenja da sveukupnost olakšavajućih okolnosti, predstavlja osnov za izricanje uslovne osude,  pa je okrivljenom utvrdio kaznu zatvora od šest mjeseci, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, i time ostvariti svrha generalne i specijalne prevencije. </span>
</p>
<p class="p5"></p>
<p class="p5">
<span>	Sud je odlučio i da okrivljenom ne izriče mjeru bezbijednosti zabrane upravljanja motornim vozilom, nalazeći da nijesu ispunjene zakonske pretpostavke za izricanje mjere,  iz razloga što je okrivljeni lice koje do sada nije osuđivano, pa samim tim ni za krivična djela protiv bezbijednosi javnog saobračaja, te da su okolnosi po kojima je učinjeno djelo osim primarnog gubitka upravljivosi, van domena subjektivnih okolnosti i određenih dinamikom kretanja vozila nakon izlijetanja sa lijeve strane kolovoza. </span>
</p>
<p class="p5"></p>
<p class="p5">
<span>	Okrivljeni je,  shodno čl. 226 i 229 Zkp-a, obavezan da  ovom sudu plati na ime paušala iznos od 30,00€, pri čemu je sud imao u vidu složenost i trajanje krivičnog postupka, te  imovinske prilike okrivljenog, kao i da na ime ostalih troškova plati sudu iznos od 181,50€, koji iznos se odnosi na troškove vještačenja od strane vještaka medicinske i saobraćajne struke. </span>
</p>
<p class="p5">
<span> </span>
</p>
<p class="p5">
<span>	 Imovinsko-pravnog zahtjeva nije bilo. </span>
</p>
<p class="p5">
<span> </span>
</p>
<p class="p5">
<span>	Iz  iznijetog je odlučeno kao u izreci presude, a shodno čl. 374  ZKP-a.</span>
</p>
<p class="p5"></p>
<p class="p5"></p>
<p class="p11">
<span>OSNOVNI SUD U BIJELOM POLJU</span>
</p>
<p class="p11">
<span>Dana 23. 01. 2013.  godine, </span>
</p>
<p class="p11"></p>
<p class="p11"></p>
<p class="p5">
<span>   Zapisničar,								    S u d i j a, </span>
</p>
<p class="p5">
<span>Draginja Bošković  s.r. 						Ivan Adamović s.r.</span>
</p>
<p class="p5"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1">                                                                                                                         </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K.br.153/13</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, po sudiji Đuković Goranu, uz sudjelovanje namještenika suda Ane Maraš, kao zapisničara, u krivičnom predmetu protiv okrivljenog V. T., zbog krivičnog djela građenje objekta bez građevinske dozvole iz čl.326a Krivičnog zakonika Crne Gore, odlučujući po optužnom predlogu Osnovnog državnog tužioca Kt.br.1643/12 od 14.02.2013 godine (izmijenjenom na glavnom pretresu od 29.05.2014 godine) koji je zastupala savjetnica Osnovnog državnog tužioca P. N., nakon glavnog i javnog pretresa održanog dana 29.05.2014 godine, u prisustvu stranaka, izrekao je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: V. T., od oca V. i majke I., rođene M., rođen ... godine u K., sa prebivalištem u N. B.-Ul. Z. J. br....A, Republika S., penzioner, neoženjen, završio srednju školu, neosuđivan,</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Krajem jula 2011. godine u ulici O. bb, u P., postupajući protivno odredbi čl.69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je gradio objekat dimenzija u osnovi 9x8 metara, spratnosti P + PK, tako što je zidao zidove prizemne i sprata sa unutrašnjim pregradnim zidovima i vršio šalovanje, armiranje i betoniranje armirane betonske ploče dvovodnog krova, bez pribavljene građevinske dozvole, pri čemu je bio svjestan svog djela i htio njegovo izvršenje, znajući da je njegovo djelo zabranjeno,</span>
</p>
<p>&nbsp;</p>
<p>
<span class="span1">-čime je izvršio krivično djelo građenje objekta bez građevinske dozvole iz čl.326a Krivičnog zakonika Crne Gore,</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakonskih propisa te čl.3, 4, 5, 13, 15, 32, 42, 45, 46, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku,i z r i č e,    </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 165,00 eura, kao i 30,00 eura na ime paušala u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužioca Kt.br.1643/12 od 14.02.2013 godine, okrivljenom je stavljeno na teret izvršenje krivičnog djela građenje objekta bez građevinske dozvole iz čl.326a Krivičnog zakonika Crne Gore. Prije davanja završnih riječi, zastupnica optužbe je izmijenila činjenični opis dispozitiva optužnog akta u dijelu činjeničnog opisa krivičnog djela koje se okrivljenom stavlja na teret na način što je u četvrtom redu odozgo umjesto riječi „spratnosti P+1“  stavila riječi „spratnosti P+PK“ i dodala riječi „tako što je zidao zidove prizemne i sprata sa unutrašnjim pregradnim zidovima i vršio šalovanje, armiranje i betoniranje armirane betonske ploče dvovodnog krova“, dok je pravna kvalifikacija djela ostala nepromijenjena.</span>
</p>
<p>&nbsp;</p>
<p>
<span class="span1">U završnoj riječi, zastupnica optužbe je ostala pri izmijenjenom optužnom predlogu, jer smatra da je dokazima provedenim na glavnom pretresu dokazano da je okrivljeni izvršio krivično djelo koje mu je optužnim aktom stavljeno na teret, te je predložila sudu da istog oglasi krivim i osudi po zakonu u granicama propisanim za ovo krivično djelo.</span>
</p>
<p>&nbsp;</p>
<p>
<span class="span1">Iznoseći svoju odbranu na glavnom pretresu, kao i tokom cijelog postupka, okrivljeni V. T. je u bitnom naveo da je predmetni plac kupio prije 10-15 godina, kada je i započeo radove (pojašjavajući da je grube radove završio 2000. ili 2001. godine). Početkom jula 2011. godine je završavao unutrašnje radove u kući, a u smislu krečenja kuće. Naveo je da nije prisustvovao nijednoj kontroli inspekcije zaštite prostora, i pojasnio da ne posjeduje građevinsku dozvolu za predmetni objekat.</span>
</p>
<p>&nbsp;</p>
<p>
<span class="span1">U završnom izlaganju, okrivljeni je izjavio da u svemu ostaje pri navodima svoje odbrane sa glavnog pretresa.</span>
</p>
<p>&nbsp;</p>
<p>
<span class="span1">Sud je, u cilju potpunog i pravilnog utvrđivanja činjeničnog stanja, u dokaznom postupku proveo sledeće dokaze: na saglasan predlog stranaka pročitao iskaz svjedoka R. V. sa zapisnika o glavnom pretresu od 23.01.2014 godine, Zapisnik o inspekcijskom nadzoru Sekretarijata za planiranje i uređenje prostora br.000391 od 27.07.2011 godine, Zapisnik o inspekcijskom nadzoru Sekretarijata za planiranje i uređenje prostora br.000318 od 06.04.2012 godine i Rješenje Sekretarijata za planiranje i uređenje prostora i zaštitu životne sredine br.UP II 08-363/12-216 od 17.04.2012 godine. Izvršio uvid u fotografije sačinjene od strane ovlašćenih službenika Sekretarijata za planiranje i uređenje prostora i zaštitu životne sredine, pročitao nalaz i mišljenje sudskog vještaka iz oblasti arhitekture M. B. od 10.02.2014 godine, saslušao vještaka M. B. na glavnom pretresu od 29.05.2014 godine, te pročitao izvod iz KE za okrivljenog V. T. izdat od OB Kolašin br.254-13-494/2 od 04.03.2013 godine.</span>
</p>
<p>&nbsp;</p>
<p>
<span class="span1">Sud je na glavnom pretresu od 29.05.2014 godine, u vidu procesnog rješenja, stavio van snage rješenje o saslušanju svjedoka M. Z. donijeto na glavnom pretresu od 23.01.2014 godine, jer je činjenično stanje u dovoljnoj mjeri rasvijetljeno radi donošenja odluke.</span>
</p>
<p>&nbsp;</p>
<p>
<span class="span1">Saslušan na glavnom pretresu, kao i tokom cijelog postupka, svjedok R. V. je u bitnom posvjedočio da je sa koleginicom M. Z., u svojstvu inspektora Sekretarijata za planiranje i uređenje prostora i zaštite životne sredine-Odjeljenje inspekcijske zaštite prostora, vršio kontrolu gradnje objekta na lokaciji Z.-D.. Sjeća se da su o izgradnji objekta kod lica V. T. sačinili zapisnike i da su više puta vršili kontrolu, kao i da su investitoru ostavljali pozive na gradilištu, ali se isti nijednom nije odazvao. Kasnije su saznali da V. T. ima stalno prebivalište u S.. Pojasnio je da je, prilikom kontrole koju je vršio sa koleginicom, kosa krovna ploča nad etažom sprata bila svježa i tek izlivena, vidjelo se cementno mlijeko, te da su tom prilikom sačinili i fotografije. Decidno se izjasnio da su na građevini postojali  podupirači i oplata, kao i da podupirači stoje u prosjeku 20 dana od izlivanja ploče.</span>
</p>
<p>&nbsp;</p>
<p>
<span class="span1">Iz Zapisnika o inspekcijskom nadzoru Sekretarijata za planiranje i uređenje prostora br.000391 od 27.07.2011 godine proizilazi da je istog dana izvršen inspekcijski pregled objekta u izgradnji na lokaciji D., ul. O. bb (pri čemu se subjekt nadzora nije odazvao pozivu inspektora br.7/1 od 26.07.2011 godine, koji je ostavljen na objektu i fotografisan), kojom prilikom je konstatovano da nepoznati investitor (budući da na gradilištu nije postavljena tabla sa brojem građevinske dozvole i podacima o investitoru) na gore </span><span class="span1">naznačenoj lokaciji gradi stambeni objekat dimenzija u osnovi cca 9,0 x 8,0 metara, spratnosti P + 1, koji objekat je izgrađen do nivoa grubih građevinskih radova, da je izliven AB temelj, ozidani zidovi etaže prizemlje i sprat, izlivena AB ploča između etaža prizemlje i sprat, izliveni vertikalni AB nosači (stubovi) i horizontalni AB nosači (serklaži). Nadalje je navedeno da je nad etažom sprat, takođe, izlivena dvovodna kosa krovna AB ploča pod kojom se nalazi drveni šalung i metalni podupirači, te da se fotografije objekta nalaze u prilogu zapisnika. Zapisnički je konstatovano i da se investitoru nalaže da u roku od tri dana poruši etaže prizemlje i sprat prednje opisanog objekta, te da je primjerak istog ostavljen na objektu. Pregled su izvršili inspektori zaštite prostora R. V. i M. Z..</span>
</p>
<p>&nbsp;</p>
<p>
<span class="span1">Iz Zapisnika o inspekcijskom nadzoru Sekretarijata za planiranje i uređenje prostora br.000318 od 06.04.2012 godine proizilazi da je istog dana izvršen inspekcijski pregled objekta na lokaciji D., kojom prilikom je izlaskom na lice mjesta konstatovano da nepoznati investitor nije postupio po mjeri izrečenoj zapisnikom br.000391 od 27.07.2011 godine, već je nastavio sa izvođenjem građevinskih radova na predmetnom objektu, na način što je uklonio oplatu i podupirače sa kose krovne AB ploče, nakon čega je objekat spolja omalterisan, a na etaži prizemlje je postavljena stolarija. Nadalje, konstatovano je da je uvidom u evidenciju Uprave za nekretnine-Područne jedinice Podgorica, inspektor utvrdio da se gore opisani objekat u izgradnji nalazi na katastarskoj parceli broj 4038/2 KO D. (sve po listu nepokretnosti broj 2572), koja parcela je površine 357,00 m2 i upisana na ime J. A., da se (po kulturi) radi o njivi druge klase, te da na istoj nije evidentiran bilo kakav objekat. Uzevši u obzir prednje navedene činjenice, inspektor je u predmetnom zapisniku naveo da smatra da su se stekli zakonom propisani uslovi za donošenje Rješenja o rušenju. Pregled su izvršili inspektori  R. V. i A. O..</span>
</p>
<p>&nbsp;</p>
<p>
<span class="span1">Iz sadržine Rješenja Sekretarijata za planiranje i uređenje prostora i zaštitu životne sredine br.UP II 08-363/12-216 od 17.04.2012 godine proizilazi da je Sekretarijat za planiranje i uređenje prostora i zaštite životne sredine-Inspektor Odjeljenja inspekcijske zaštite prostora, donio Rješenje kojim se NN investitoru iz Podgorice naređuje da poruši objekat u izgradnji, spratnosti P+1, dimenzija u osnovi cca 9,0 x 8,0 metara, na katastarskoj parceli br.... KO D., ul. O. bb, te da će se, ukoliko investitor u roku od 7 dana ne izvrši naložene radnje, pristupiti administrativnom izvršenju rješenja.</span>
</p>
<p>&nbsp;</p>
<p>
<span class="span1">Na fotografijama sačinjenim prilikom inspekcijskog pregleda od strane ovlašćenih službenika Sekretarijata za planiranje i uređenje prostora i zaštitu životne sredine, prikazan je predmetni objekat-kuća. Na fotografijama br.1 i 2 vidi se objekat (prizemlje i sprat) izgrađen od opeka, pokriven krovnom pločom, prizemlje je spolja djelimično omalterisano, dok su na spratu i lijevoj strani prizemlja vidljivi podupirači. Oko objekta nalazi se građevinski materijal i mješalica za beton. Na fotografiji br.3 bliže je prikazana prednja strana krova, drveni podupirači na spratu kao i armaturna mreža i oplata na krovu. Na fotografiji br.4 vidi se lijeva strana objekta-kuće, donekle omalterisan spoljni dio prizemlja i lijevi betonski krovni vod sa oplatom. Na fotografiji br.5 vidi se objekat slikan iz prednjeg desnog ugla sa bliže prikazanim prizemljem, vidi se trem, ulazna vrata i prozor na desnoj strani. Na slici br.6 vidi se lijeva i zadnja strana objekta-kuće koje su djelimično spolja omalterisane. Na zadnjoj strani kuće sa desne strane vidi se terasa na kojoj su drveni podupirači. Na slikama 7, 8 i 9 (iz više uglova) vidi se objekat potpuno spolja omalterisan, na prozorima i vratima prizemlja je stavljena bravarija bijele boje, a pored ulaznih vrata se jesno vidi sanduče sa brojilom.</span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka iz oblasti arhitekture, B. M., proizilazi da je vještak izlaskom na lice mjesta dana 06.02.2014 godine, na adresi ul. O. bb, P. na katastarskoj parceli br.4038 iz lista nepokretnosti ... KO D., koja pripada DUP-u „M.-Z.“ zatekao stambeni objekat spratnosti P+PK (prizemlje+potkrovlje), gabaritnih dimenzija u osnovi prizemlja 9,00 x 8,00 metara (potkrovlje je istih gabaritnih dimenzija kao i prizemlje). Na obije etaže se nalaze posebne stambene jedinice sa odvojenim prilazom. Parcela je ograđena metalnom ogradom po obimu. Sa prednje ulazne partije nalaze se kapije za prilaz prizemlju i (posebno) potkrovlju, kao i klizna kapija za prilaz vozila do betoniranog platoa na bočnoj sjeveroistočnoj strani objekta. Objekat je sa vanjske strane malterisan (fina završna obrada), postavljeni su prozori i vrata. Terase, kao i prilazno stepenište do potkrovlja, obložene su keramičkim pločicama i na njima je postavljena metalna ograda sa završnom obradom. Armirano-betonska dvovodna krovna ploča iznad potkrovlja je bez krovnog pokrivača. Na prednjoj fasadi prizemlja vidljivo je elektro-</span><span class="span1">mjerno mjesto sa brojilima. Po viđenju, u prizemlju se stanuje, dok obrada unutrašnjosti objekta nije sagledana. Na osnovu uvida u foto-dokumentaciju od 26.07.2011 godine, koja prati Zapisnik o inspekcijskom nadzoru br.000391 od 27.07.2011 godine, u foto-dokumentaciju od 04.04.2012 godine koja prati Zapisnik o inspekcijskom nadzoru br.000318 od 06.04.2012 godine, kao i na osnovu ostale dokumentacije u spisima predmeta, vještak je mišljenja da su radovi na temeljima prednje opisanog objekta (na katastarskoj parceli br.4038 iz lista nepokretnosti ... KO D., vlasništvo V. T., ul. O. bb, P.) počeli nakon 2007 godine, kao i da su 2011. godine na predmetnom objektu izvođeni sledeći radovi: šalovanje, armiranje i betoniranje armirano-betonske ploče dvovodnog krova (nakon proteka propisima određenog vremena koje ploča mora provesti sa oplatom-šalungom, a to je 15-20 dana, demontirani su podupirači i oplata), izvođenje armirano-betonskog prilaznog stepeništa, izvođenje cementnog šprica na površinama fasadnih zidova, ugradnja bravarije, vrata i prozora u prizemlju, ugradnja mjernog mjesta za elektro instalaciju na prednjoj fasadi, malterisanje površinama fasadnih zidova (gruba ruka), izvođenje, zidanje unutrašnjih pregradnih zidova. Takođe, vještak je mišljenja da na predmetnoj parceli u periodu 2000. ili 2001. godine nije bilo građenja ili bilo kakve rekonstrukcije.</span>
</p>
<p>&nbsp;</p>
<p>
<span class="span1">Saslušana na glavnom pretresu od 29.05.2014 godine, vještak iz oblasti arhitekture, M. B., pojasnila je da je okrivljeni za sve radove koje je izvodio na predmetnoj parceli morao imati građevinsku dozvolu.</span>
</p>
<p>&nbsp;</p>
<p>
<span class="span1">Iz Izvoda iz KE za okrivljenog V. T. izdatog od OB K. br.254-13-494/2 od 04.03.2013 godine proizilazi da isti ne prolazi kroz kaznenu evidenciju ove ispostave.</span>
</p>
<p>&nbsp;</p>
<p>
<span class="span1">Na osnovu rezultata cjelokupnog postupka i savjesne analize svih provedenih dokaza, kako pojedinačno, tako i u njihovoj međusobnoj povezanosti, kao i dovođenjem istih u vezu sa analiziranim navodima optužbe i odbrane, te na osnovu tako utvrđenog činjeničnog stanja, sud je utvrdio da je okrivljeni V. T. izvršio krivično djelo građenje objekta bez građevinske dozvole iz čl.326a Krivičnog zakonika Crne Gore, u vrijeme, na mjestu i na način kako je to bliže opisano izrekom ove presude, pa je sud optuženog oglasio krivim i izrekao krivičnu sankciju kao u izreci presude, a ovo iz sledećih razloga:</span>
</p>
<p>
<span class="span1">Okrivljeni se tokom cijelog postupka u bitnom branio da je parcelu na kojoj je sagrađen predmetni objekat kupio prije 10-15 godina, te da je tada i započeo gradnju spornog objekta (pri čemu se decidno izjasnio da je grube radove završio 2000. ili 2001. godine), a da je početkom jula 2011. godine završavao unutrašnje radove u kući, a u smislu krečenja kuće. Iako nije sporio da za predmetni objekat ne posjeduje građevinsku dozvolu, iz navoda ovako iznijete odbrane sud zaključuje da okrivljeni negira izvršenje krivičnog djela, pa istu cijenio kao neistinitu i u svemu sračunatu na izbjegavanje krivice, a sve pri činjenici da je ista obesnažena svim u postupku provedenim dokazima koji su međusobno u potpunosti kompatibilni (iskazom svjedoka R. V., Zapisnikom o inspekcijskom nadzoru Sekretarijata za planiranje i uređenje prostora br.000391 od 27.07.2011 godine, Zapisnikom o inspekcijskom nadzoru Sekretarijata za planiranje i uređenje prostora br.000318 od 06.04.2012 godine, te foto-dokumentacijom sačinjenom od strane ovlašćenih službenika Sekretarijata za planiranje i uređenje prostora i zaštitu životne sredine, i nalazom i mišljenjem sudskog vještaka iz oblasti arhitekture M. B. od 10.02.2014 godine). Iz iskaza svjedoka R. V., kom je sud poklonio punu vjeru, nepobitno je utvrđeno da su na predmetnom objektu u vrijeme vršenja inspekcijskih kontrola izvođeni grubi građevinski radovi (kosa krovna ploča nad etažom sprata je bila svježa i tek izlivena, vidjelo se cementno mlijeko, da su na građevini postojali  podupirači i oplata, te da podupirači stoje u prosjeku 20 dana od izlivanja ploče). Iskaz ovog svjedoka ima uporište u Zapisnicima o inspekcijskom nadzoru br.000391 od jula 2011.godine i br.000318 od aprila 2012. godine iz čije se sadržine, te jasno opisanog stanja zatečenog na predmetnom objektu prilikom obje kontrole, očitava i utvrđuje progres u izvođenju radova na istom u spornom periodu. Navodi Zapisnika, u čiju vjerodostojnost sud nije imao razloga da sumnja, afirmisani su i potkrijepljeni foto-dokumentacijom sačinjenom prilikom predmetnih inspekcijskih pregleda, a u koju je sud izvršio uvid. </span>
</p>
<p>&nbsp;</p>
<p>
<span class="span1">Nadalje, iz nalaza i mišljenja vještaka iz oblasti arhitekture, M. B., sud je utvrdio da su radovi na temeljima predmetnog objekta počeli nakon 2007. godine, kao i da su 2011. godine na predmetnom objektu izvođeni: šalovanje, armiranje i betoniranje armirano-betonske ploče dvovodnog krova (nakon proteka propisima određenog vremena koje ploča mora provesti sa oplatom-šalungom, a to je 15-20 dana, </span><span class="span1">demontirani su podupirači i oplata), izvođenje armirano-betonskog prilaznog stepeništa, izvođenje cementnog šprica na površinama fasadnih zidova, ugradnja bravarije,vrata i prozora u prizemlju, ugradnja mjernog mjesta za elektro instalaciju  na prednjoj fasadi, malterisanje površinama fasadnih zidova (gruba ruka), izvođenje, zidanje unutrašnjih pregradnih zidova, kao i da na prednje opisanoj parceli u periodu 2000. ili 2001. godine nije bilo građenja ili bilo kakve rekonstrukcije.</span>
</p>
<p>
<span class="span1"> </span>
</p>
<p>
<span class="span1">Nalaz i mišljenje vještaka, koji je sud cijenio i prihvatio kao objektivan i zasnovan na pravilima struke, u cjelini zatvara krug međusobno saglasnih dokaza, te kao takav ne ostavlja prostora za dvojbu u pogledu vremenskog perioda u kom su izvođeni građevinski radovi na predmetnom objektu što u potpunosti opovrgava odbranu okrivljenog koji je, koristeći svoje zakonsko pravo na odbranu, naveo da je sve grube radove na objektu završio u toku 2000.-2001. godine.  </span>
</p>
<p>&nbsp;</p>
<p>
<span class="span1">Pravno kvalifikujući prednje utvrđeno činjenično stanje, sud je utvrdio da je okrivljeni, postupajući protivno odredbi čl.69 Zakona o uređenju prostora i izgradnji objekata (čija dispozicija glasi: „Objekat se može graditi na osnovu građevinske dozvole i tehničke dokumentacije.“), a na način bliže opisan izrekom presude, ostvario kako objektivne, tako i subjektivne elemente bića krivičnog djela građenje bez građevinske dozvole iz čl.326a Krivičnog zakonika Grne Gore. </span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema krivičnom djelu, sud je utvrdio da je okrivljeni bio svjestan svog djela čije je izvršenje htio, znajući da je njegovo djelo zabranjeno, te da je postupao s oblikom vinosti koji se definiše kao direktni umišljaj, shodno čl.15 Krivičnog zakonika Crne Gore, </span>
</p>
<p>&nbsp;</p>
<p>
<span class="span1">Odlučujući o vrsti krivične sankcije za okrivljenog, sud je cijenio sve okolnosti iz čl.42 Krivičnog zakonika Crne Gore koje utiču na to da kazna bude manja ili veća, pa je u odsustvu otežavajućih, kao olakšavajuću okolnost na strani okrivljenog cijenio njegovu raniju neosuđivanost utvrđenu iz izvoda iz KE za okrivljenog izdatog od OB Kolašin br.254-13-494/2 od 04.03.2013 godine. Ovu okolnost sud je cijenio kao naročito olakšavajuću, a posebno imajući u vidu godine života okrivljenog (65 godina) u vrijeme izvršenja krivičnog djela, iz kog razloga je sud okrivljenom shodno odredbi čl.45 st.1 tač.3 Krivičnog zakonika Crne Gore ublažio kaznu po mjeri, smatrajući da se i ublaženom kaznom može postići  svrha kažnjavanja poštujući granice ublažavanja kazne propisane čl.46 st.1 tač.5, te je sud imajući u vidu navedene okolnosti okrivljenom izrekao uslovnu osudu primjenom čl.53 i 54 Krivičnog zakonika Crne Gore i istom prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo, a ovo zbog uvjerenja suda da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime se ima ostvariti svrha uslovne osude iz čl.52 KZ CG, a u okviru opšte svrhe propisivanja i izricanja krivičnih sankcija iz čl.4 st.2 KZ CG. </span>
</p>
<p>&nbsp;</p>
<p>
<span class="span1">Odluku o troškovima postupka, sud je temeljio na odredbi čl.229 st.1 Zakonika o krivičnom postupku i okrivljenog obavezao da ovom sudu na ime troškova postupka uplati iznos od 165,00 eura, a koji se odnosi na ime nagrade vještaku iz oblasti arhitekture M. B., dok je visinu sudskog paušala u iznosu od 30,00 eura sud odredio shodno imovnom stanju okrivljenog (obzirom da je isti penzioner), te složenosti i dužini trajanja krivičnog postupka, a shodno čl.226 st.3 Zakonika o krivičnom postupku. Troškove postupka i paušal, okrivljeni je dužan platiti ovom sudu u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Imajući u vidu prednje navedeno, primjenom citiranih zakonskih propisa, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 29.05.2014 godine</span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Đuković Goran, s.r</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku </span>
</p>
<p>
<span class="span1">od 8 dana od dana prijema pismenog otpravka iste, </span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p>
<span class="span1">Z.T.O  Maraš Ana</span>
</p>
<p>&nbsp;</p>
<p>&nbsp;</p>
<p>
<span class="span1">D/N-a, po primjerak presude dostaviti:</span>
</p>
<p>
<span class="span1">-ODT-u  Podgorica</span>
</p>
<p>
<span class="span1">-Okrivljenom V. T., preko Ministarstva pravde i ljudskih prava, na adresu N. B., ul. Z. J., br....A, Republika S.</span>
</p>
<p>&nbsp;</p>
<p>
<span class="span1">Postupljeno dana_______________</span>
</p>
<p>
<span class="span1">Namještenik suda_______________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">      </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
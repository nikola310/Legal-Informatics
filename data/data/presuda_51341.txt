<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">									K.br.167/10</span>
</p>
<p class="p1"></p>
<p class="p1"></p>
<p class="p1">
<span>				     </span><span class="s1">  U IME NARODA  </span>
</p>
<p class="p1"></p>
<p class="p1"></p>
<p class="p1">
<span>		Osnovni sud u Pljevljima, kao prvostepeni krivični sud, u vijeću sastavljenom  od sudije Ljiljane  Popović kao predsjednika vijeća i sudija  porotnika D. V. i U. M., kao članova vijeća, uz sudjelovanje zapisničara Šestović Milanke, u krivičnom predmetu protiv optuženog  Grujičić Ljubiše iz Pljevalja, zbog krivičnog  djela krijumčarenje  iz čl.265 st.1  KZ CG , a po optužnici ODT Pljevlja Kt.br.199/10 od 24.06.2010.godine, nakon održanog glavnog i javnog pretresa u prisustvu  zamjenika ODT Pljevlja  Đurović Veljka i  optuženog G. Lj., dana  30.07.2010.godine  donio je i javno  objavio </span>
</p>
<p class="p1"></p>
<p class="p1"></p>
<p class="p1">
<span>				       </span><span class="s1">P R E S U D U </span>
</p>
<p class="p1"></p>
<p class="p1"></p>
<p class="p1">
<span>		</span><span class="s1">Optuženi  G.LJ., </span><span>od oca A. i majke M. rođ. S., rođen u P. dana 28.12.1979.godine, živi u P., Državljanin CG, oženjen, otac 1 djeteta, ne zaposlen, pismen,  završio srednju školu, vojsku služio 1998/99 u G. M., vodi se u VE, slabog imovnog stanja, ranije ne osuđivan,</span>
</p>
<p class="p1"></p>
<p class="p1"></p>
<p class="p1">
<span>				</span><span class="s1">K R I V    J E  </span>
</p>
<p class="p1"></p>
<p class="p1">
<span>		</span><span class="s1">Što je:</span>
</p>
<p class="p1"></p>
<p class="p1">
<span>		Dana 09.04.2010.godine oko 18,30 časova bavio se prenošenjem robe preko carinske linije iz Crne Gore u Republiku Srbiju izbjegavajući mjere Carinskog nadzora na način što je predhodno u P. u STR "S." kupio 8 džakova od po 60 kg sirove kafe ukupne težine 480 kg za iznos od 600,00 € i istu utovario u PMV marke "P.t" reg.br.PV ... i povezao zaobilaznim putem Pl. - M.a kojom prilikom je zaobišao carinski punkt J. i naznačenu kafu prenio preko Carinske linije na teritoriju Republike Srbije gdje je u mjestu M., na alternativnom putnom pravcu kojim se obilazi GP J., opština P., zaustavljen i kontrolisan od strane ovlašćenih policijskih službenika regionalnog centra granične policije prema Crnoj Gori kada je od okrivljenog pronađena i oduzeta naznačena količina kafe,-</span>
</p>
<p class="p1"></p>
<p class="p1">
<span>		</span><span class="s1">čime je  izvršio krivično  djelo krijumčarenje  iz čl.265  st.1 KZ CG ,</span>
</p>
<p class="p1"></p>
<p class="p1">
<span>		pa mu sud  na osnovu već citiranog zakonskog propisa te primjenom članova 4,13, 15, 32, 36 ,42,45, 46, 52, 53 i 54 KZ CG  </span><span class="s1">i z r i č e</span>
</p>
<p class="p1"></p>
<p class="p1"></p>
<p class="p1">
<span class="s1">						</span><span>					</span>
</p>
<p class="p1"></p>
<p class="p1"></p>
<p class="p1">
<span class="s1">				USLOVNU OSUDU</span>
</p>
<p class="p1"></p>
<p class="p1">
<span class="s1">		</span><span>Sa kojom se optuženom utvrđuje kazna zatvora u trajanju od 3(tri) mjeseca i istovremeno određuje da se ista neće izvršiti ako optuženi u roku od 1 godine dana ne izvrši novo krivično djelo.</span>
</p>
<p class="p1"></p>
<p class="p1">
<span>		Na osnovu  već citiranih zakonskih propisa  te primjenom čl.39 KZ CG  i čl.199 i 202 ZKP-a  optuženi se  i </span>
</p>
<p class="p1"></p>
<p class="p1">
<span>										</span>
</p>
<p class="p1">
<span>				     </span><span class="s1">O S U DJ U J E </span>
</p>
<p class="p1"></p>
<p class="p1">
<span>		Na  novčanu kaznu  u iznosu od  200 ( dvesta) eura  koja će se u slučaju nenaplativosti  zamijeniti kaznom zatvora  tako što će se za svakih započetih 25,00 eura  novčane kazne  odrediti jedan dan  zatvora. </span>
</p>
<p class="p1"></p>
<p class="p1">
<span>		Optuženi  je dužan  platiti ovom sudu na ime paušala  iznos od  27,50 eura,</span>
</p>
<p class="p1">
<span>		a ovo u roku od   15.dana po pravosnažnosti presude  pod prijetnjom prinudnog izvršenja.</span>
</p>
<p class="p1"></p>
<p class="p1">
<span>		Od optuženog  G. Lj. oduzima se 8 džakova od po 60 kg sirove kafe.</span>
</p>
<p class="p1"></p>
<p class="p1"></p>
<p class="p1">
<span>			   </span><span class="s1">   O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>		Osnovno državno tužilaštvo u Pljevljima optužnicom Kt.br.199/10 od 24.06.2010.godine , optužilo je  G.Lj. iz P.,    da  je  izvršio krivično djelo krijumčarenje iz čl.265 st.1 KZ CG , a na način, mjesto i vrijeme bliže opisano izrekom ove presude. U završnoj riječi zamjenik ODT Pljevlja precizirajući optužnicu  predložio je  da ga sud oglasi  krivim  i osudi po zakonu.</span>
</p>
<p class="p1"></p>
<p class="p1">
<span>		Optuženi G.Lj. na glavnom pretresu priznajući izvršenje krivičnog djela i svoju krivicu kazao je da su svi navodi optužnice u cjelosti tačni jer je ovu kafu obzirom da je ne zaposlen i da ima porodicu kupio u Pljevljima i plaćao 75,00 e po džaku, da je kafu kupio u prodavnicu "S." i da mu je namjera bila da je proda u P. i zaradi po jednom džaku 10,00 e obzirom da je ne zaposlen. Pošto je znao da mu Srbijanska policija sa ovom kafom neće dati da prođe GP J.svjesno je otišao zaobilaznim putem P. M. i zaobišao granični prelaz a onda ga policajci iz P. zaustavili, kontrolisali i oduzeli kafu . Optuženi je naveo da se kaje zbog ovoga ali da su i on i supruga ne zaposleni a imaju dijete od dvije i po godine i jedina mu je sreća što on i njegova porodica nijesu podstanari a za tu razliku koju bi zaradio na kafi htio je nešto da kupi djetetu. U završnoj riječi odluku o krivici i kazni ostavio je na ocjenu sudu.</span>
</p>
<p class="p1">
<span>					</span>
</p>
<p class="p1">
<span>		U dokaznom postupku sud je pročitao službenu zabilješku MUP- Direkcija policije - Uprava granične policije Prijepolje br.61/10 od 09.04.2010.godine, pročitao potvrdu MUP Srbije - Uprava granične policije br.Rb-17/10 od 09.04.2010.godine o privremenom oduzimanju i pročitao izvod iz KE za optuženog.</span>
</p>
<p class="p1"></p>
<p class="p1">
<span>		Nakon provedenog dokaznog postupka  i ocjene izvedenih dokaza  i to kako  svakog pojedinačno  tako  i u medjusobnoj povezanosti a pri tom cijeneći  priznanje optuženog ovaj sud je  utvrdio činjenično stanje  bliže opisano izrekom ove presude.</span>
</p>
<p class="p1"></p>
<p class="p1">
<span>		Naime, optuženi G.Lj.  priznaje da je dana  09.04.2010.godine kupio u P. u prodavnici "S." 8 džakova od po 60 kg sirove kafe za ukupan iznos od 600,00 € jer je džak koštao 75,00 € sa namjerom da tu kafu proda u P. i zaradi po 10,00 € po džaku kao i da je znao da mu policija neće dozvoliti da sa kafom pređe preko GP J. pa je otišao zaobilaznim putem Pljevlja M., zaobišao carinski punkt J.i na teritoriji Srbije kontrolisan od strane policije i kafa mu oduzeta.</span>
</p>
<p class="p1"></p>
<p class="p1">
<span>		Priznanje   optuženog G.  je jasno, nedvosmisleno  i potpuno  a kao takvo je potvrdjeno službenom zabilješkom i potvrdom o privremeno oduzetim predmetima MUP - Direkcija policije - Uprava granične policije oboje od 09.04.2010.godine.</span>
</p>
<p class="p1">
<span>									</span>
</p>
<p class="p1">
<span>		Iz  potvrde MUP - Direkcija policije Uprava granične policije Rb 17/10 od 09.04.2010.godine utvrđeno je da je od optuženog dana 09.04.2010.godine oduzeto 8 džakova od po 60 kg sirove kafe ukupne težine 480 kg.</span>
</p>
<p class="p1"></p>
<p class="p1">
<span>		Dakle,  na osnovu  priznanja optuženog G.  kao i na  osnovu  ostalih dokaza  izvedenih u postupku  nesumnjivo je utvrdjeno  da  je optuženi   G. dana 09.04.2010.godine  oko 18,30 časa  bavio se  prenošenjem robe 8 džakova od po 60 kg sirove kafe koju je u P. kupio u STR "S." i utovario u PMV marke „P.“  reg.oznaka PV ... i povezao zaobilaznim putem P.M., zaobišao carinski punkt Jabuka i ovu kafu prenio preko   carinske linije u P. odnosno u  Republiku  Srbiju  gdje je u mjestu M. i to na aternativnom putu kojim se obilazi GP J.zaustavljen i  kontrolisan od strane  u ovlašćenih policijskih službenika P. kojom prilikom mu je predmetna kafa pronađena i oduzeta te da je optuženi kritične prilike  izbjegavao mjere carinskog  nadzora,  a pri tom je bio svjestan da zaobilazi Carinski punkt i robu  prenose preko carinske linije,   jer se kretao  alternativnim putem  i da  se  jedino preko graničnog prelaza može ući  u  svaku Državu, dakle  djelovao je  sa umišljajem,  u kojim radnjama optuženog stoje svi bitni elementi  bića krivičnog djela krijumčarenje  iz čl.265 st.1 KZ CG pa ga je sud,  kao  umišljajnog učinioca  oglasio krivim  i osudio po zakonu.  </span>
</p>
<p class="p1"></p>
<p class="p1">
<span>		Prilikom  odlučivanja o vrsti i visini kazne  sud je cijenio  sve okolnosti  koje utiču  kako na vrstu tako i na visinu kazne.  Optuženi G. je priznao izvršenje  krivičnog djela  i svoju krivicu  i izrazio svoje kajanje. Optuženi je  porodičan čovjek, otac  3. djece, ne zaposlen je. Do sada nije dolazio u sukob sa zakonom.  Predmetna kafa mu je oduzeta,  dakle već trpi posledice  izvršenja krivičnog djela  i ove okolnosti  sud je uzeo  kao  osobito olakšavajuće okolnosti  na strani optuženog pa mu je ublažio kaznu  i utvrdio mu kaznu zatvora  u trajanju od 3.mjeseca i istovremeno odredio da se ista neće izvršiti ako optuženi u roku od 1 godine dana ne izvrši novo krivično djelo te da se opravdano može očekivati da će se i uslovnom osudom u cjelosti postići svrha kažnjavanja Zakonom predviđena i dovoljno uticati na ovog optuženog da više ne vrši krivična djela. Kako je za ovo krivično djelo predvidjena i novčana kazna  to je sud  optuženom  izrekao i novčanu kaznu i to u iznosu od   200,00 eura jer  bi po mišljenju ovog suda  veći iznos novčane kazne  prije  bio odmazda  nego kazna  obzirom da se  radi  o porodičnom čovjeku koji je ne zaposlen a  izdržava 3.djece. </span>
</p>
<p class="p1"></p>
<p class="p1">
<span>		Shodno čl.199 i 202 ZKP-a  sud je obavezao  optuženog da  na ime  paušala  plati  ovom sudu  iznos od  27,50 eura  koji iznos je odmjeren obzirom na dužinu trajanja i složenost  krivičnog postupka   te  imovno stanje optuženog.</span>
</p>
<p class="p1"></p>
<p class="p1">
<span>		Na osnovu čl.265 st.3 KZ CG od optuženog  je oduzeto 8 džakova od po 60 kg sirove kafe.		 </span>
</p>
<p class="p1"></p>
<p class="p1">
<span>	</span><span class="s1">OSNOVNI SUD U PLJEVLJIMA , dana  30.07.2010.godine</span><span> .</span>
</p>
<p class="p1"></p>
<p class="p1">
<span>Zapisničar, 					            Pred.vijeća-sudija , </span>
</p>
<p class="p1">
<span>Milanka Šestović			                        Ljiljana Popović s.r.</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span>
</p>
<p class="p1">
<span>		Protiv ove presude dozvoljena je žalba u roku od 15.dana po prijemu </span>
</p>
<p class="p1">
<span>		Iste Višem sudu B. Polje, a preko  ovog suda. </span>
</p>
<p class="p1"></p>
<p class="p1"></p>
<p class="p1"></p>
<p class="p2"></p>


</body>
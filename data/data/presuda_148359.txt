<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K br. 91/15</span>
</p>
<p>
<span class="span2"></span><span class="span2"></span><span class="span2"></span>
</p>
<p style="text-align:center;">
<span class="span1"></span>
</p>
<p>
<span class="span1">                                                                                                                  </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U Bijelom Polju, prvostepeni krivični sud, sudija pojedinac Dragan Mrdak, uz učešće samostalnog referenta-zapisničara Koviljke Lješnjak</span><span class="span1">,</span><span class="span1"> u krivičnom predmetu protiv okrivljenog </span><span class="span1">B.LJ.</span><span class="span1">iz </span><span class="span1">N.V.</span><span class="span1">Republika Srbija, postupajući po optužnom predlogu ODT-a, iz Bijelog Polja, KT. br. 48/15 od 25.02.15. godine, zbog krivičnog djela nedozvoljena trgovina iz čl.284. st.3. u vezi st.2. Krivičnog zakonika Crne Gore, nakon održanog usmenog, glavnog i javnog pretresa u prisustvu zamjenice  ODT-a  iz Bijelog Polja Nišavić Tanje, okrivljenog </span><span class="span1">B.LJ.</span><span class="span1">, njegovog branioca </span><span class="span1">A.P.P.</span><span class="span1">, dana 22. 09. 2015.godine, donio je i javno objavio:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni </span><span class="span1">B.LJ.</span><span class="span1"> JMB </span><span class="span1">...</span><span class="span1"> od oca A</span><span class="span1">.</span><span class="span1"> i majke K</span><span class="span1">.</span><span class="span1">, rođene D</span><span class="span1">.</span><span class="span1">, rođen </span><span class="span1">...</span><span class="span1">. godine u </span><span class="span1">N.V.</span><span class="span1">– Republika Srbija, nastanjen u Ulici 6. </span><span class="span1">S.</span><span class="span1"> br.28 Nova Varoš, po zanimanju stolar, oženjen, otac dvoje djece, pismen sa završenom srednjom školom, lošeg imovnog stanja, neosuđivan,</span>
</p>
<p>&nbsp;</p>
<li>
<span class="span1">na osnovu čl. 373 st. 1.tač.2. Zakonika o krivičnom postupku Crne Gore</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBAĐA  SE OD OPTUŽBE</span>
</p>
<p>&nbsp;</p>
<p>&nbsp;</p>
<p>
<span class="span1">Kojom je predstavljeno da je:</span>
</p>
<p>&nbsp;</p>
<p>
<span class="span1">  </span><span class="span1">Dana 20 i 21. 02. 2015 godine, u </span><span class="span1">N.V.</span><span class="span1">– Republika Srbija u većoj količini neovlašćeno kupovao robu – lijekove, čiji je promet fizičkim licima zabranjen i to 10 komada ‘’Berodual kapi’’; 20 kutija ‘’Brufena 400’’; 4 kutije ‘’Plavixa’’ 6 kutija ‘’Bromokriptina’’ 6 kutija ‘’Nebileta’’ i 6 kutija ‘’Lercarina 10’’ ukupne vrijednosti oko 220,00 €, koje je protivno čl.110 Zakona o lijekovima (Sl.list CG br. 56/11 unio u Crnu Goru dana 23.02.2015 godine, a u svrhu prodaje na teritoriji opštine Podgorica, a koje su kod okrivljenog pronađene u mjesto Dobrakovo, opština Bijelo Polje, prilikom kontrole od strane ovlašćenih carinskih službenika, pri čemu je bio svjestan svoga djela i htio njegovo izvršenje,</span>
</p>
<p>&nbsp;</p>
<p>
<span class="span1">- čime bi izvršio krivično djelo - nedozvoljena trgovina iz čl.284. st.3. u vezi st.2. Krivičnog zakonika Crne Gore,</span>
</p>
<p>&nbsp;</p>
<p>
<span class="span1">- jer nije dokazano da je izvršio krivično djelo za koje je optužen.</span>
</p>
<p>
<span class="span1">    </span>
</p>
<p>
<span class="span1">Troškovi krivičnog postupka padaju na teret budžetskih sredstava Crne Gore, s tim što će o istima, sud odlučiti posebnim rješenjem.</span>
</p>
<p>&nbsp;</p>
<p>
<span class="span1"> </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a iz Bijelog Polja Kt.br. 8/15 od  25.02.2015.godine, optužen je </span><span class="span1">B.LJ.</span><span class="span1"> iz </span><span class="span1">N.V.</span><span class="span1">– Republika Srbija, zbog krivičnog djela nedozvoljena trgovina iz čl.284. st.3. u vezi st.2. Krivičnog zakonika Crne Gore</span>
</p>
<p>&nbsp;</p>
<p>
<span class="span1">Presudom Osnovnog suda u Bijelom Polju K. br. 35/15 od  04.03.2015 godine, okrivljeni </span><span class="span1">B.LJ.</span><span class="span1"> je oslobođen od optužbe na osnovu čl. 373 st.1. tač.2 Zakonika o krivičnom postupku, dok je Rješenjem Višeg suda u Bijelom Polju Kž.br. 278/15  od 14. 05. 2015.  godine, ukinuta ta presuda i predmet vraćen na ponovno suđenje.</span>
</p>
<p>&nbsp;</p>
<p>
<span class="span1">Glavni pretres je održan i zaključen dana  22. 09. 2015.2015. godine u prisustvu zamjenice  ODT-a  iz Bijelog Polja Nišavić Tanje, okrivljenog </span><span class="span1">B.LJ.</span><span class="span1">i njegovog  branioca </span><span class="span1">A.P.P.</span><span class="span1">a. </span>
</p>
<p>&nbsp;</p>
<p>
<span class="span1">U završnoj riječi zamjenica ODT-a je istakla  da iz dokaza izvedenih tokom postupka nesporno utvrđeno da je okrivljeni </span><span class="span1">B.LJ.</span><span class="span1">, izvršio krivično djelo koje mu je stavljeno na teret. Ukoliko se izvedeni dokazi posmatraju u njihovoj međusobnoj povezanosti jasno proizilazi da je okrivljeni predmetne lijekove neovlašćeno kupio u svrhu prodaje. Prvo nesporna je činjenica da je okrivljeni kod sebe imao veću količinu lijekova kupljenih u apotekama u Srbiji koje nije prijavio prilikom kontrole na graničnom prelazu. Nesporno je da predmetni lijekovi nijesu kupljeni za ličnu upotrebu, što proizilazi iz same odbrane okrivljenog. Takođe ne stoji ni tvrdnja da su lijekovi kupljeni za lične potrebe svjedoka </span><span class="span1">V.M.</span><span class="span1">, tj.za potrebe  liječenja njenih roditelja jer ako se uzme u obzir činjenica da je pomenuti svjedok lice koje se dugi niz godina bavi apotekarskim poslom, to jest vlasnik je jedne apoteke a u drugoj je zaposlena nelogično je da lijekove za svoje lične potrebe nabavlja tako što novac daje fizičkim licima da joj iste kupe u drugoj državi.  Istaknuto nedvosmisleno upućuje na zaključak da je  okrivljeni za potrebe </span><span class="span1">V.M.</span><span class="span1"> to jest  apoteke čije je ona vlasnik u svrhu prodaje bez ovlašćenja kupio predmetne ljekove. S tim u vezi neophodno je istaći čl.2 Zakona o lijekovima koji između ostalog propisuje da je promet lijekova djelatnost javnog interesa koje mogu da vrše pravna lica koja ispunjavaju uslove propisane zakonom, iz čega proizilazi da se prometom ljekova ne mogu baviti  fizička lica. Kako je krivično djelo iz čl. 284. st.3.  svršeno samom prodajom, odnosno kupovinom ili razmjenom robe, ili predmeta čiji je promet zabranjen, odnosno ograničen, te imajući u vidu stanovište sudske prakse  da kada učinilac u apotekama  kupuje lijekove u većoj količini nemajući ovlašćenje za trgovinu čini krivično djelo nedozvoljene trgovine, jer je promet ljekova ograničen, jer se obavlja pod posebnim zakonskim propisima, to proizilazi da su se u radnjama okrivljenog stekli svi elementi bića krivičnog djela za  koje je optužen. Predložila je sudu da okrivljenog oglasi krivim i osudi na kaznu po zakonu i da mu se oduzme roba-predmeti nedozvoljene trgovine.</span>
</p>
<p>&nbsp;</p>
<p>
<span class="span1">Okrivljeni </span><span class="span1">B.LJ.</span><span class="span1"> u odbrani u toku istražnog postupka u bitnom je  istakao: da živi u </span><span class="span1">N.V.</span><span class="span1">Republika Srbija s tim što nema stalno zaposlenje, već se bavi stolarskim poslovima kako u Srbiji tako i u Crnoj Gori, zavisno od posla. Stolarske poslove obavlja povremeno u mjestu Golubovci gdje živi njegov zet </span><span class="span1">G.N.</span><span class="span1">. Kada je poslednji </span><span class="span1">put bio u Golubovcima, komšinica njegovog zeta, koja se zove </span><span class="span1">M.</span><span class="span1">a ili </span><span class="span1">M.</span><span class="span1">, tražila je od njega da joj iz Srbije donese određenu količinu lijekova, kazavši mu da joj lijekovi trebaju za njene roditelje. Nije siguran da li mu je rekla da tih lijekova ona nema u svojoj apoteci ili da ih uopšte nema u apotema u Crnoj Gori. Pristao je da joj učini tu uslugu, a ona mu je dala 230,00 €, kojim novcima je trebao da plati lijekove kao i spisak lijekova koje je trebao da joj donese. Nakon ovoga on je u dane 21 i 22 .01.2015 godine u nekoliko apoteka u </span><span class="span1">N.V.</span><span class="span1">kupio lijekove sa pomenutog spiska, gdje su mu i izdati računi. U Crnu Goru se vratio dana 23.02.2015 godine, i to svojim kombi vozilom marke ''Citroen C25'', reg.oznaka 004HT. U vozilu je unio  pomenute lijekove koji su bili spakovani u jednu kesu. Osim lijekova u vozilu je utovario i vinkla za viseće elemente, koje je nosio zetovom komšiji. Kesa sa lijekovima bila je u kombiju pored njega na vidnom mjestu. U Crnu Goru je ušao  na graničnom prelazu u Dobrakovu. Prilikom kontrole od carinskih službenika, prijavio je lične stvari, dok lijekove nije spominjao a carinici su prilikom kontrole vozila, pronašli te lijekove i iste od njega oduzeli. Nije znao da je zabranjeno da se u Crnu Goru na ovaj način unose lijekovi preko granice. Na glavnom pretresu ostajući pri ovoj odbrani, negirao je djelo i krivicu za isto i dodao da je od njega </span><span class="span1">V.</span><span class="span1"> </span><span class="span1">M.</span><span class="span1"> tražila da joj pribavi navedene lijekove za njenog oca, kao što je to i istakao u odbrani kod tužioca.  Kritičnog događaja je postupao s namjerom da pomogne ljudima u bolesti. Kad je zamoljen da predmetne  tablete kupi za porodicu </span><span class="span1">V.</span><span class="span1"> u Srbiji tom prilikom nije provjeravao da li su  </span><span class="span1">V.</span><span class="span1">i bolesni, niti je tražio medicinsku dokumentaciju, mada je poznavao </span><span class="span1">M.</span><span class="span1"> roditelje i oni su mu djelovali kao  stari i bolesni ljudi pa je na osnovu toga zaključio da im trebaju tablete. Na glavnom pretresu od  25.06. 2015. godine, ostajući pri ovoj odbrani dodao je  da se ne osjeća krivim i da je kritičnog događaja postupao s namjerom da pomogne ljudima u bolesti. Kad je zamoljen da predmetne tablete kupi za porodicu </span><span class="span1">V.</span><span class="span1"> u Srbiji nije provjeravao da li su oni stvarno bolesni niti je tražio medicinsku dokumentaciju, mada je poznavao </span><span class="span1">M.</span><span class="span1"> roditelje koji su mu djelovali kao stari i bolesni i na osnovu toga je zaključio da im trebaju tablete. </span>
</p>
<p>&nbsp;</p>
<p>
<span class="span1">U završnoj riječi branilac okrivljenog je istakao da je u toku postupka nesporno utvrđeno da okrivljeni nije izvršio krivično djelo koje mu je stavljeno na teret. U konkretnom slučaju ne radi se o većoj količini lijekova, već o razumnoj količini koja je bila potrebna za liječenje </span><span class="span1">V.</span><span class="span1"> </span><span class="span1">B.</span><span class="span1">a i njegove supruge. Na teritoriji Crne Gore, nije izvršena prodaja, kupovina, niti razmjena lijekova, a što podrazumijeva uvijek konkretno postojanje bar dva subjekta kupca i prodavca ili lica koja vrše razmjenu lijekova. Okrivljeni je po nalogu i novcem </span><span class="span1">V.M.</span><span class="span1">, za potrebe njenih oca i majke, kupio razumnu količinu lijekova i istu je trebao bez ikakve naknade, da odnese u Podgoricu. Navodna neovlašćena kupovina veće količine ljekova izvršena na teritoriji Reputlike Srbije, pa imajući u vidu  odredbe zakona o važenju zakonodavstva Crne Gore posebno čl. 134 KZ, ista kupovina ne može biti kažnjiva po krivičnom zakonu Crne Gore niti dovođena u vezi sa zakonom o ljekovima na teritoriji CG nije se desila neovlašćena prodaja ili razmjena ljekova. Okrivljeni je po nalogu </span><span class="span1">V.M.</span><span class="span1"> kupio razumnu količinu ljekova koju je trebao istoj da odnese tako da kod istog ne postoji namjera da iste ljekove prodaje ili razmjenjuje na teritoriji Crne Gore. Predložio je da se isti oslobodi od optužbe. </span>
</p>
<p>&nbsp;</p>
<p>&nbsp;</p>
<p>
<span class="span1">U završnoj riječi okrivljeni je u potpunosti usvojio završnu riječ svog branioca. Tražio je  da ga sud oslobodi.</span>
</p>
<p>
<span class="span1"> </span>
</p>
<p>
<span class="span1">Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo dokaze: saslušao u svojstvu svjedoka </span><span class="span1">V.</span><span class="span1"> </span><span class="span1">M.</span><span class="span1">   pročitao iskaz svjedoka </span><span class="span1">V.</span><span class="span1"> </span><span class="span1">B.</span><span class="span1">a sa zapisnika o glavnom pretresu od 04. 03. 2015. Godine. Pročitao: potvrdu o privremeno oduzetim predmetima UP CB Bijelo Polje od 23.02.2015 godine;potvrdu Uprave carina o oduzetoj  robi D 176 od 23.02. 2015 godine; Izvršio uvid u: račun br. 25224 od 20.02.2015 godine; u račun br. 39544 od  21.02.2015. godine;  u račun br. 32514 od  21.02.2015. godine; u račun br. 228684 od  21.02.2015. godine; u račun br. 25285 od  21.02.2015. godine; u uvjerenje u izvod iz KE od strane MUP-a Sektora za analitiku broj 04/2 strogo povjerljivo br. 235-2523/15 od 09.03. 2015. godine; pročitao  akt Zdravstvene ustanove Apoteke Crne Gore ''Montefarm'' br. 5943 od 10.08. 2015 godine, izvršio  uvid u medicinsku dokumentaciju za </span><span class="span1">V.</span><span class="span1"> </span><span class="span1">B.</span><span class="span1">a; saslušao vještaka dr  </span><span class="span1">P.V.</span><span class="span1"> na glavnim pretresima od 25.06.2015. godine i od   22.09. 2015. godine. </span>
</p>
<p>&nbsp;</p>
<p>
<span class="span1"> Sud je odbio predlog ODT-a da se u dokaznom  postupku od odgovarajuće ustanove pribavi podatak da  li je u kritičnom periodu u privatnim apotekama u Crnoj Gori, bilo u prodaji predmetnih lijekova iz razloga što je po ocjeni suda činjenično stanje u dovoljnoj mjeri utvrđeno  ostalim izvedenim dokazima, s tim što  sudu nije poznato da postoji krovno udruženje privatnih apotekarskih ustanova ili pak njihova organizacija od koje bi se mogli dobiti ti podatci.</span>
</p>
<p>&nbsp;</p>
<p>
<span class="span1">Cijeneći odbranu okrivljenog, i dokaze pojedinačno i u medjusobnoj vezi, a na osnovu čl. 370 Zakonika o krivičnom postupku, sud je utvrdio činjenično stanje, i na osnovu istog zaključio  da nije dokazano da je okrivljeni izvršio krivično djelo stavljeno mu na teret optužnim predlogom.</span>
</p>
<p>&nbsp;</p>
<p>
<span class="span1">Naime iz iskaza svjedokinje </span><span class="span1">V.M.</span><span class="span1"> sa glavnog pretresa od 04.03.2014 godine, proizilazi da je okrivljeni njen poznanik kojeg je upoznala prije nekih pola godine, preko zajedničkih prijatelja iz naselja Zabjelo. Ona radi u apoteci, a njen otac je težak srčani bolesnik ima problema i sa disajnim putevima, povremeno koristi inhalacije a takođe ima i probleme i sa prostatom, operisao je kuk, prije nekih dvije do tri godine je imao elektrolizaciju srca i od tada je prinuđen da stalno koristi terapiju za srce, za pritisak a po potrebi se i inhalira. Za inhalaciju od terapije koristi ''Berodual kapi'', dok za srce koristi tablete ''Nebilete'', ''Lecarin'' a takođe i ''Plavix'' kao antikoagulant. Njena majka ima probleme sa štitnom i za to koristi  tablete ''Bromokriptin''. Bromokriptina nema na teritoriji Crne Gore, kao ni ''Brufena'' kao i ''Berodual kapi'', dok su tablete ''Nebilete'' i ''Lercarin'', mnogo skuplje u odnosu na njihove cijene u Srbiji.Sa navedenih razloga prije nekih dvadesetak dana, </span><span class="span1">B.LJ.</span><span class="span1">dok je boravio u Crnoj Gori, dala je novac i zamolila ga da joj u Srbiji kupi za roditelje ''Nebilete, Bromokriptin, Lercarin, Brufen, a naknadno kad je on otišao u Srbiju, poslala mu je poruku i da joj kupi i ''Borodual kapi'', jer u momentu kad je okrivljeni pošao u Srbiju, njen otac  nije imao problema sa disanjem pa mu tada nijesu trebale ''Berodual kapi''. Okrivljenom je dala oko 200,00 € da joj kupi te tablete a i prije ovog događaja licima koja su trebala da putuju za Srbiju, davala je novac da joj za roditelje pribavljaju tablete u Srbiji. Naknadno je saznala da je </span><span class="span1">B.LJ.</span><span class="span1"> lišen slobode, prilikom ulaska u Crnu Goru, na graničnom  prelazu Dobrakovo, jer su kod njega nađene tablete, za koje tvrdi da je  okrivljenom dala novac da iste kupi za potrebe liječenja njenih roditelja. Ona je vlasnica Apoteke '' </span><span class="span1">V.</span><span class="span1"> Phar'', a radi u apoteci ''Zeta Phar''. Od 1999 godine, se bavi apotekarskim poslom. Sve lijekove u apoteci nabavljaju preko Veledrogerija i to po osnovu sklopljenih ugovora. Bromokriptina u slobodnoj prodaji u Crnoj Gori nema </span><span class="span1">nekih dvije do tri godine, Brufena nekih  tri do četiri godine, a Berodual kapi  nema zadnjih dva mjeseca. U prethodnom periodu nikad nije za potrebe svoje apoteke, na ovaj način pribavljala lijekove, već to isključivo radi preko Veledrogerija. Sa okrivljenim nije imala pisani ugovor za nabavku ovih lijekova, sa njim se usmeno dogovorila, da joj donese navedene tablete i prethodno mu dala oko 200,00 €, na ime kupovine tih tableta u Srbiji. Na glavnom pretresu od 07.09.2015 godine, ostajući u potpunosti pri ovom iskazu dodala je da se njeni roditelji liječe kontinuinirano o čemu posjeduje  medicinsku dokumentaciju, otac </span><span class="span1">B.</span><span class="span1">e zadnjih pet do šest godina, a majka od porođaja.Iskaz ove svjedokinje sud je prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, u potpunosti potvrdjen navodima iz odbrane okrivljenog i navodima iz iskaza svjedoka </span><span class="span1">V.</span><span class="span1"> </span><span class="span1">B.</span><span class="span1">a medicinskom dokumentacijom izatom na njegovo ime i s njom u vezi nalazom i mišljenjem vještaka medicinske struke dr </span><span class="span1">P.V.</span><span class="span1">.</span>
</p>
<p>&nbsp;</p>
<p>
<span class="span1">Iz iskaza svjedoka </span><span class="span1">V.</span><span class="span1"> </span><span class="span1">B.</span><span class="span1">a proizilazi da je on star, a zadnjih par godina je bolestan od srca, imao je operaciju i od tada je prinuđen da svakodnevno koristi lijekove. Imao je probleme sa kukom, nogom, a ima i problema i sa disanjem. Lijekove za liječenje kupuje u apoteci, od svoje penzije koja je jako mala. Skorije je upoznao </span><span class="span1">B.LJ.</span><span class="span1">koji je jako pošten, i bilo mu je teško kada je isti pritvoren. Preko ćerke zamolio je </span><span class="span1">B.</span><span class="span1">a da mu donese lijekove iz Srbije, jer je u Crnoj Gori bila nestašica tih lijekova. Njegova supruga je živa, a bolesna je od štitne žlijezde.Iskaz ovog svjedoka sud je prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, u potpunosti potvrdjen navodima iz odbrane okrivljenog i navodima iz iskaza svjedoka </span><span class="span1">V.M.</span><span class="span1"> medicinskom dokumentacijom izatom na njegovo ime i s njom u vezi nalazom i mišljenjem vještaka medicinske struke dr </span><span class="span1">P.V.</span><span class="span1">.</span>
</p>
<p>
<span class="span1"> </span>
</p>
<p>
<span class="span1">Iz nalaza i mišljenja vještaka medicinske struke dr </span><span class="span1">P.V.</span><span class="span1"> sa glavnog pretresa od  25.06.2015 godine, proizilazi da ako sud prihvati subjektivna kazivanja iz spisa predmeta data od strane svjedoka </span><span class="span1">V.M.</span><span class="span1"> i </span><span class="span1">V.</span><span class="span1"> </span><span class="span1">B.</span><span class="span1">a njeno mišljenje je:  da su: berodual kapi bronhodilatatori koji se koriste kod oboljenja organa disanja ( otežanog disanja astme, bronhitisa), te kapi se koriste više puta dnevno zavisno od slučaja po potrebi, vrlo brzo djeluju pa ih pacijenti dosta koriste. Misli da u društvenim apotekama u Crnoj Gori tih kapi nije bilo u prodaji na recept a ne zna da li ih je bilo u privatnim apotekama. Brufen je nesteroidni antireumatik širokog spekta dejstva s obzirom da je u subjektivnim kazivanjima navedena operacija kuka isti je mogao biti davan postoperativno isti se koristi kao terapija za sve vrste bolova, i za povišenu temperaturu, (povreda, glavobolja i slično), Poznato joj je da je u 2015 godini jedno vrijeme nekih dvadesetak dana ne zna u kom periodu godine bila nestašica lijeka brufen 400 isti se nije mogao nabaviti na recept u državnim apotekama, bilo je brufena od 600.   Ne zna  da li je brufena 400 bilo u privatnim apotekama. Plavix je antitrombocitarni lijek koji se koristi kod moždanih i srčanih udara, poslije operacija na srcu, krvnim sudovima, kod srčanih bolesnika sa aritmijama, on se u principu koristi jednom dnevno jedna tableta. Tableta pod imenom Plavix jedno vrijeme nije imalo u Crnoj Gori postojala je njegova paralela pod nazivom  ''zylt'' ali je odobravan po nalogu ljekarske komisije, doze su individualne ali se najčešće daju jedna dnevno uz kontrolu vremena krvarenja i dugo se piju zavisno od bolesti, njenog stanja i toka. ''Bromokriptin'' je hormonski preparat koji se koristi kod parkinsonove bolesti najčešće kod zaustavljanja laktacije kod drugih poremećaja npr. Štitaste žlijezde, doziranje je individualno, propisuje ga endokrinolog ili ginikolog. Nije upoznata da li je </span><span class="span1">bila nestašica ovih tableta u državnim apotekama u Crnoj Gori. ''Nebilete'' su antiaritmici i antihipertenzivi i isti se koriste kod aritmija kod ubrzanog rada srca, visokog pritiska, doziranje je individualno od slučaja do slučaja uz kontrolu pritiska i EKG-a,bično se počinje sa dvije tablete pa se prati stanje pacijenta i smanjuje se dnevna doza. Nebilete su tablete koje ne idu na recept i one se kupuju. ''Lercarcin'' su antihipertezivne kombinovane tablete koje se koriste za liječenje visokog pritiska ili hipertenzije, obično ide jedna dnevno, kombinovane su sastoje se od dva antihipertiziva i konforne su za pacijenta i u principu se piju jednom dnevno. I ove tablete su kupovane u slobodnoj prodaji nijesu se mogle kupiti na recept, mada su recepti za njih ispisivani. Ljekarima u Crnoj Gori od strane Ministarstva zdravlja je naloženo da pacijentima pišu samo najmanje moguće količine do sledeće potrebe pa se dešava kod šećeraša da tri puta mjesečno moraju doći da uzmu recepte za isti lijek. Preko dvije kutije istih tableta za istog pacijenta ne pišu, i poznato joj je da u zemljama u okruženju naprimjer u Sloveniji hronični pacijenti imaju pravo da podignu tromjesečnu dozu propisanih lijekova. Berodual kapi se doziraju više puta dnevno zavisno od stanja pacijenta  s obzirom da brzo djeluju na disajne puteve i vrlo se često poseže za njima najčešće doze su jedan mililitar dva do tri puta dnevno, ako se na ovaj način koristi jedna flašica može trajati najviše pet dana. Brufen 400 se dozira po potrebi najčešće dva puta dnevno osim u slučajevima ako pacijent ima akutna krvarenja ili čir, kada se doza smanjuje ili ukida i često se pije od svih vrsta bolova. Misli da jedna kutija ''Brufena'' ima 30 tableta. ''Plavix'' se osim kako je prethodno navela koristi i u slučajevima oboljenja venskog i  arterijskog sistema, nakon operacije srca, infarkta i sl. Nije joj poznato stanje bolesti kod  svjedoka-pacijenata za koje joj  je predstavljeno da su bolesni i ne može se precizno izjasniti da li je i koja količina predmetnih tableta njima bila prepisana.  Ako su tačna subjektivna kazivanja i ako svjedoci </span><span class="span1">V.</span><span class="span1">i boluju od navedenih bolesti doza lijekova za koju joj je predstavljeno da su je nabavili njima bi bila dovoljna za nekih pola godine terapije, s tim što u to nije sigurna jer nema parametre o stanju njihove bolesti.  Na glavnom pretresu od  22. 09. 2015. Godine, nakon što  joj je prezentirana medicinska dokumentacija za  </span><span class="span1">V.</span><span class="span1"> </span><span class="span1">B.</span><span class="span1">a vještak dr </span><span class="span1">P.</span><span class="span1"> je istakla: iz priložene medicinske dokumentacije proizlazi da je </span><span class="span1">V.</span><span class="span1"> u 2009 godini operisan, tada mu je ugrađen vještački kuk, tada je imao povredu glave kako to slijedi iz izvještaja neurohirurga, iz 2013 godine postoji izvještaj-uput neurologu zbog sumnje na parkinsonizam, u 2012 godini mu je rađen holter u prilog čega postoji i EKG iz novembra 2012 godine na kom se očitava  apsolutna aritmija sa 150 otkucaja u minutu, imao je uput i za koronografiju iz 07.12. 2014 godine, koja mu nije urađena iz razloga što je bio u atrijalnoj fibrilaciji,  u 2012 godini su mu snimana pluća, na tom  izvještaju nijesu registrovane infiltrativne promjene, od  03.03.2005 godine  postoji uput za  kraniogram,  iz 2012 godine postoji izvještaj o  urinarnoj infekciji,  a postoji i otpusna lista iz 2009 godine u kojoj je sadržana dijagnoza hiperplazija prostate,  a postoji EKG iz 2012 godine.  Za 2012 godinu izdata je otpusna  lista sa kardiologije u kojoj je sadržano da je </span><span class="span1">V.</span><span class="span1"> </span><span class="span1">B.</span><span class="span1">u urađena  elektrokonverzija za sinusni ritam.  Postoji i izvještaj iz  aprila 2015 godine u kom je sadržana dijagnoza apsolutna aritmija i kardiomiopatija hronika. Iz priložene medicinske dokumentacije može se utvrditi da je </span><span class="span1">V.</span><span class="span1"> srčani bolesnik sa medicinskom  dokumentacijom od 2012 godine a imajući u vidu da je on 1937 godište i da su mu snimana pluća postoji mogućnost da isti ima hroničnih opstruktivnih bolesti a s obzirom na stanje srca. On je srčani bolesnik sa registrovanom apsolutnom aritmijom i kardiomiopatijom. U spisima su priloženi i nalazi za INR – gustinu  krvi iz čega bi se dalo zaključiti da je  isti  za liječenje ovih bolesti mogao da koristi  lercarin koji je  antihipertenziv  i ima dvostruke komponente, bromokriptin koji je najvjerovatnije kod </span><span class="span1">njega korišćen za parkisonizam  pošto u medicinskoj dokumentaciji postoji uput sa sumnjom na  parkisonizam. Nebilet je  takođe lijek koji je mogao da koristi </span><span class="span1">V.</span><span class="span1"> iz razloga što on kontroliše broj otkucaja i srčanu snagu a istovremeno je i antihipertenziv. Plavix je antitrombocitni lijek koji je takođe mogao da koristi </span><span class="span1">V.</span><span class="span1">, pošto sprečava zgrušavanje krvi i stvaranje tromba od čega kod </span><span class="span1">V.</span><span class="span1">a postoji permanentna opasnost zbog  apsolutne aritmije od koje boluje.  S obzirom da je u dokumentaciji priložen i uput za snimanje pluća kao i nalaz tog snimanja kada u plućima nije bilo infiltrativnih promjena, a s obzirom na  njegove godine i stanje srca postoji mogućnost da isi ima  opstruktivne bolesti za koje bi se mogao koristiti lijek Berodual pošto je on brzi bronhodilitator, ljudi sa srčanim tegobama stalno imaju potrebu za kiseonikom i vrlo često posežu za bronhodilatatorima. Brufen je nesteroidni antiinflamatorni lijek koji se široko primjenjuje od glavobolje pa nadalje  a s obzirom da je kod </span><span class="span1">V.</span><span class="span1">a rađena operacija kuka, imajući u vidu njegove godine,  on vjerovatno ima bolove u zglobovima i kostima i u krajnjem potrebu da pije analgetike širokog spektra kao što je brufen.Nalaze i mišljenja ovog vještaka, sud je u potpunosti prihvatio  kao realne i objektivne, date po osnovu činjenica konstatovanih u medicinskoj dokumentaciji izdatoj na ime </span><span class="span1">V.</span><span class="span1"> </span><span class="span1">B.</span><span class="span1">a, po pravilima struke i nauke. </span>
</p>
<p>&nbsp;</p>
<p>
<span class="span1">Iz akta Zdravstvene ustanove Apoteke Crne Gore ''Montefarm'' br. 5943 od 10.08. 2015 godine, proizilazi da je na tržištu Crne Gore u februaru mjesecu 2015 godine: ''Berodual kapi'' za inhalaciju od 20 ml bilo u pet manjih apoteka u količinama od 1 do 5 komada. Taj lijek se ne prodaje, već se isključivo izdaje na recept. ''Brufen dražeja'' 30x400 mg nije bilo u prometu u navedenom periodu. ''Plavix tableta'' 28x75mg, nije bilo u prometu u navedenom periodu. ''Bromokriptil tableta'' 30x2 mg, je bilo u prometu u manjim količinama (sedam apoteka). Taj lijek se ne prodaje već isključivo izdaje na recept. ''Nebilet tablete''28x5 mg, bile su u prometu u apotekama u navedenom periodu. ''Lercarin  tablete''60x100 mg, nijesu bile u prometu u navedenom periodu. ''Montefarm'' ne raspolaže podacima kako je stanje po pitanju ovih lijekova u februaru mjesecu 2015 godine, bilo u privatnim apotekama. Sadržinu ovog pisanog dokaza, sud je u potpunosti prihvatio.</span>
</p>
<p>&nbsp;</p>
<p>
<span class="span1">Iz odbrane okrivljenog navoda iz iskaza svjedokinje </span><span class="span1">V.M.</span><span class="span1"> i s njima u vezi sadržine svih pisanih dokaza, nesporno je utvrđeno da je okrivljeni u dane 20 i 21.02.2015 godine, u apotekama ''Fridija''; ''Kršenković''; ''Viva diab'';  ''Apoteka Užice''; odnosno poslovnim jedinicama tih apoteka u  Novoj Varoši, kupio lijekove bliže opisane u izreci presude. Nesporno je da su za sve kupljene lijekove izdati fiskalni računi. Nesporno je takođe da je te lijekove okrivljeni posjedovao u svom vozilu prilikom ulaska u Crnu Goru dana 23.02.2015 godine, preko graničnog prelaza Dobrakovo i da su mu ti lijekovi potom oduzeti od strane UP CB Bijelo Polje, uz potvrdu o  privremeno oduzetim predmetima od 23.02.2015 godine.</span>
</p>
<p>
<span class="span1"> </span><span class="span1"></span>
</p>
<p>
<span class="span1">Sporno je da li je okrivljeni te lijekove, nabavio u svrhu prodaje istih na teritoriji opštine Podgorica, kako je to predstavljeno optuženjem. Okrivljeni se branio da je lijekove kupio za potrebe fizičkih lica roditelja </span><span class="span1">V.M.</span><span class="span1"> koja mu je prilikom njegovog prethodnog boravka u Crnoj Gori, dala 230,00 € i spisak lijekova, koji su potrebni njenim roditeljima. To su u potpunosti potvrdili svjedoci </span><span class="span1">V.</span><span class="span1"> </span><span class="span1">M.</span><span class="span1">a i </span><span class="span1">V.</span><span class="span1"> </span><span class="span1">B.</span><span class="span1">e. Okrivljeni se branio  da je on tu uslugu kupovine lijekova izvršio bez ikakve nadoknade, po spisku i parama koje mu je dala </span><span class="span1">V.</span><span class="span1"> </span><span class="span1">M.</span><span class="span1">a. Da je </span><span class="span1">V.</span><span class="span1"> </span><span class="span1">B.</span><span class="span1">e bolestan to proizilazi iz njegove medicinske dokumentacije a da se za liječenje bolesti koje su kod njega dijagnostifikovane po medicinskoj dokumentaciji od terapije mogu koristiti - ''lercarin''; </span><span class="span1">''nebilet''; ''plaviks''; ''berodual kapi''; ''brufen''; proizilazi iz nalaza i mišljenja vještaka medicinske struke dr </span><span class="span1">P.</span><span class="span1">  </span><span class="span1">V.</span><span class="span1">. Da lijekova ''brufen 30x400 mg; plaviks 28x75 mg; lercarin 60x100 mg'' nije bilo u državnim apotekama na tržištu Crne Gore u februaru mjesecu 2015 godine, utvrđuje se iz akta Montefarma od 10.08.2015 godine. Sa navedenih razloga sud je prihvatio iskaze svjedoka </span><span class="span1">V.M.</span><span class="span1"> i </span><span class="span1">V.</span><span class="span1"> </span><span class="span1">B.</span><span class="span1">a.</span>
</p>
<p>&nbsp;</p>
<p>
<span class="span1">Bez obzira na činjenicu što u toku postupka sudu nije dostavljena medicinska dokumentacija za </span><span class="span1">V.</span><span class="span1"> </span><span class="span1">V.</span><span class="span1"> – majku </span><span class="span1">V.M.</span><span class="span1">, sud je prihvatio i navode iz iskaza svjedokinje </span><span class="span1">V.M.</span><span class="span1"> i svjedoka </span><span class="span1">V.</span><span class="span1"> </span><span class="span1">B.</span><span class="span1">a da je </span><span class="span1">V.</span><span class="span1"> </span><span class="span1">V.</span><span class="span1">a  bolesna od štitne žlijezde, za liječenje koje bolesti se može koristiti i ''bromokriptin'' kako to slijedi iz nalaza i mišljenja vještaka medicinske struke dr </span><span class="span1">P.V.</span><span class="span1">.  </span>
</p>
<p>&nbsp;</p>
<p>
<span class="span1">Članom 110. Zakona o lijekovima (Sl.list Crne Gore br. 56/11 i broj 6/13) propisano je: ''lice koje ulazi u zemlju ili iz nje izlazi, može nositi razumnu količinu lijekova koja mu je potrebna za ličnu upotrebu ili za životinju koja putuje sa njim, najviše za šest mjeseci osim ljekova koji sadrže droge i psihotroptne supstance u skladu sa posebnim zakonom''.</span>
</p>
<p>&nbsp;</p>
<p>
<span class="span1">Primijenjeno na konkretni slučaj količina koju je kritičnog događaja nosio okrivljeni je razumna količina jer je ista bila namijenjena za potrebe dva fizička lica </span><span class="span1">V.</span><span class="span1"> </span><span class="span1">B.</span><span class="span1">a i njegovu suprugu </span><span class="span1">V.</span><span class="span1"> </span><span class="span1">V.</span><span class="span1"> a kad se količina kutija lijekova podijeli na maksimalno dozvoljenih šest mjeseci ista po ocjeni suda predstavlja razumnu količinu u prilog čemu govori izjašnjenje vještaka dr </span><span class="span1">P.V.</span><span class="span1"> po kojoj '''ako sud prihvati kao tačna subjektivna kazivanja da </span><span class="span1">V.</span><span class="span1"> </span><span class="span1">B.</span><span class="span1">e i </span><span class="span1">V.</span><span class="span1"> </span><span class="span1">V.</span><span class="span1">a boluju od navedenihh bolesti onda bi količina lijekova za koju joj je predstavljeno da su je nabavili njima bila dovoljna za nekih pola godine terapije.</span>
</p>
<p>&nbsp;</p>
<p>
<span class="span1"> Sporno je  što ti lijekovi kako prema odbrani okrivljenog,  tako i prema iskazima svjedoka nijesu bili namijenjeni za ličnu upotrebu okrivljenog, već za ličnu upotrebu </span><span class="span1">V.</span><span class="span1"> </span><span class="span1">B.</span><span class="span1">a i njegove supruge </span><span class="span1">V.</span><span class="span1"> </span><span class="span1">V.</span><span class="span1">e. Kako je u konkretnom slučaju na strani okrivljenog izostala bilo kakva dobit i zarada a predmetne lijekove je kupio u ime, za račun i novcem drugog lica bez  ikakve namjere prodaje istih to se po ocjeni suda ima uzeti kao da ih je kupio za ličnu upotrebu u razumnoj količini.</span>
</p>
<p>
<span class="span1"></span>
</p>
<p>
<span class="span1">Po ocjeni suda nije dokazano da je okrivljeni </span><span class="span1">B.LJ.</span><span class="span1"> opisanim ponašanjem izvršio krivično djelo stavljeno mu na teret  optužnim predlogom, te je sud imajući u vidu načelo ''in dubio pro reo'' po kome činjenice koje idu na teret okrivljenom moraju biti na nesumljiv način dokazane, a što tokom postupka nije učinjeno okrivljenog usled nedostatka dokaza, shodno čl.373 st.1.tač.2.Zakonika o krivičnom postupku, oslobodio od optužbe za krivično djelo nedozvoljena trgovina iz čl.284. st.3. u vezi st.2. Krivičnog zakonika Crne Gore,stavljeno mu na teret optužnim predlogom.   </span>
</p>
<p>&nbsp;</p>
<p>
<span class="span1">Troškovi postupka shodno čl. 230 Zakonika o krivičnom postupku, padaju na teret budžeta CG i o njima će sud donijeti posebno rješenje.</span>
</p>
<p>&nbsp;</p>
<p>
<span class="span1">Iz iznijetih razloga shodno čl. 373 st.1. tač.2. Zakonika o Krivičnom postupku , odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BIJELOM POLJU</span>
</p>
<p style="text-align:center;">
<span class="span1">Dana 22. 09. 2015. godine</span>
</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1"> </span><span class="span1"></span><span class="span1">             S U D I J A,  </span>
</p>
<p>
<span class="span1">Koviljka Lješnjak</span><span class="span1"></span><span class="span1"></span><span class="span1"></span><span class="span1"></span><span class="span1">          Dragan Mrdak </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
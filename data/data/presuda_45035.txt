<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7902778in 0.7902778in 0.7902778in 0.7902778in;}
.p1{text-indent:0.5in;margin-right:0.0027777778in;text-align:end;hyphenate:auto;font-family:Times New Roman;font-size:12pt;}
.p2{text-indent:0.5in;margin-right:0.0027777778in;text-align:justify;hyphenate:auto;font-family:Times New Roman;font-size:12pt;}
.p3{text-indent:0.5in;margin-right:0.0027777778in;text-align:justify;hyphenate:auto;font-family:R;font-size:12pt;}
.p4{text-indent:0.5in;margin-right:0.0027777778in;text-align:center;hyphenate:auto;font-family:Times New Roman;font-size:12pt;}
.p5{margin-right:0.0027777778in;text-align:center;hyphenate:auto;font-family:Times New Roman;font-size:12pt;}
.p6{margin-right:0.0027777778in;text-align:justify;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-align:center;hyphenate:auto;font-family:Times New Roman;font-size:12pt;}
.p10{margin-right:0.0027777778in;text-align:start;hyphenate:auto;font-family:Times New Roman;font-size:12pt;}
.p11{text-indent:0.5in;margin-right:0.0027777778in;text-align:start;hyphenate:auto;font-family:Times New Roman;font-size:12pt;}
.p12{text-align:start;hyphenate:auto;font-family:R;font-size:12pt;}
.s1{font-family:Times New Roman;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 491/12</span>
</p>
<p class="p2"></p>
<p class="p2"></p>
<p class="p3">
<span class="s1">                                                         </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>         </span>
</p>
<p class="p2"></p>
<p class="p4"></p>
<p class="p5">
<span>U IME CRNE GORE</span>
</p>
<p class="p2">
<br>
<span>          OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljenog R.M.a, zbog krivičnog djela - kradja u pokušaju iz čl. 239. st.1. u vezi čl. 20 st.1.  Krivičnog zakonika, po optužnom predlogu Osnovnog državnog tužilaštva iz Bara Kt br....od 19.12.2012. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužioca u Baru Predraga Djikanovića i okrivljenog R.M. dana 13.05.2013. godine donio je i istog dana javno objavio </span>
</p>
<p class="p6"></p>
<p class="p5">
<span>PRESUDU</span>
</p>
<p class="p2"></p>
<p class="p2">
<span>Okrivljeni </span>
</p>
<p class="p2"></p>
<p class="p2">
<span>R.M., od oca V. i majke S. rodjene V., rodjen ... godine u B..., stalno nastanjen u B..., .... državljanin Crne Gore, radnik, oženjen, bez djece, konobaar, lošeg imovnog sanja, osudjivan i to:  presudom Osnovnog suda u Baru K br. ... od 28.11.2000.godine zbog krivičnog djela iz čl. 144. st.1. KZ RCG, osudjen 3 mjeseca zatvora, presudom Osnovnog suda u Berane K br. ... od 01.12.2006.godine, zbog krivičnog djela iz čl. 239. st. 1. KZ CG, osudjen 6 mjeseci zatvora uslovno na 1 godinu, presudom Osnovnog suda u Baru  K br. ... od 07.06. 2007 godine, zbog krivičnog djela iz čl. 239. st.1. KZ, osudjen 3 mjeseca zatvora, presudom Osnovnog suda u Baru K br..... od 14.05.2007.godine, zbog krivičnog djela iz čl. 239/1 KZ, osudjen 3 mjeseca zatvora, presudom Osnovnog suda Ulcinj K br. ... od 06.11.2004.godine, zbog krivičnog djela iz čl. 239. st.1. KZ,  osudjen 4 mjeseca zatvora, presudom Osnovnog suda u Baru K br. ... od 20.12.2006 godine, zbog krivičnog djela iz čl. 240/1/1 KZ, u v čl. 49 KZ, osudjen 8 mjeseci zatvora, presudom Osnovnog suda u Baru K br. ... od 02.06.2008.godine, zbog krivičnog djela iz čl. 239/1 KZ, osudjen 3 mjeseca zatvora, presudom Osnovnog suda u Kotor br. ... od 18.09.2007.godine zbog krivičnog djela  iz čl. 239.st.1. KZ, osudjen 30 dana zatvora, presudom Osnovnog suda u Kotor K br. ... od 12.05.2008.godine, zbog krivičnog djela iz čl. 240.st.1. tač.1. KZ CG, osudjen 1 godina zatvora, presudom Osnovnog suda u Baru K br. ... od 21.03.2007.godine zbog krivičnog djela iz čl. 240/1 KZ, osudjen 1 godina zatvora, Rješenjem Osnovnog suda Bar Kv br. ... od 13.11.2008.godine, sve kazne zatvora spojene u jedinstvenu kaznu od 1 godine i 9 mjeseci zatvora, presudom Osnovnog suda Br K br. ... od 06.11.2008.godine, zbog krivičnog djela iz čl. 239/1 u vezi čl. 49. KZ,osudjen 1 godina zatvora, presudom Osnovnog suda Ulcinj K br. ... od 01.05.2007.godine, zbog krivičnog djela  iz čl. 239. st.1. KZ, osudjen 4 mjeseca zatvora, presudom Osnovnog suda u Baru K br. ... od 22.01.2009.godine, zbog krivičnog djela iz čl. 240/1/1 u vezi čl. 23 i 49 KZ, osudjen 1 godina i 4 mjeseca zatvora, rješenje Osnovnog suda u Baru Kv br. ... od 26.05.2009.godine, osude K ..., K br. ... i K br. .. spojene na kaznu od 2 godine i 11 mjeseci zatvora, presudom Osnovnog suda u Baru K br. ... od 22.01.2009.godine zbog krivičnog djela iz čl. 240/1/1 u vezi čl. 49. KZ, osudjen 11 mjeseci zatvora i presudom Osnovnog suda Bar K br. .. od 04.02.2009.godine, zbog krivičnog djela iz čl. 240/1/1 i 2 KZ, osudjen 1 godina zatvora. </span>
</p>
<p class="p5">
<span>Kriv je</span>
</p>
<p class="p2"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>Dana 16.12.2012. godine oko 11,15 časova u Baru u naselju Ilino bb, Opština Bar, iz porodične kuće vlasništvo oštećenog T.E., svjestan da svojom radnjom može učiniti djelo I htio je njegovo izvršenje , pokušao da oduzme njegove pokretne stvari u namjeri da prisvajanjem istih sebi pribavi protivpravnu imovinsku korist u vrijednosti većoj od 150,00 eura, na način što je preskočio preko terase i popeo se na prvi sprat kuće, kroz otvorena balkonska vrata ušao u kuću, izvršio premetačinu ali nije oduzeo ništa,</span>
</p>
<p class="p2"></p>
<p class="p2">
<span>-čime je učinio krivično djelo - kradja u pokušaju iz  čl.239. st.1. u vezi čl. 20 st. 1. Krivičnog zakonika.</span>
</p>
<p class="p2"></p>
<p class="p7">
<span>Pa ga sud primjenom  čl. 4, 32, 36 i 42  Krivičnog zakonika i čl. 369, 370 i 374 ZKP-a</span>
</p>
<p class="p8"></p>
<p class="p9">
<span>OSUĐUJE</span>
</p>
<p class="p7"></p>
<p class="p7">
<span> Na kaznu zatvora u trajanju od 3 (tri) mjeseca.</span>
</p>
<p class="p7"></p>
<p class="p7">
<span>Okrivljeni je dužan da plati troškove krivičnog postupka u iznosu od 50,00  eura, u roku od 15 dana od dana pravosnažnosti, pod prijetnjom izvršenja.</span>
</p>
<p class="p10"></p>
<p class="p5">
<span>O b r a z l o ž e n j e</span>
</p>
<p class="p2"></p>
<p class="p2">
<span>Optužnim predlogom Osnovnog državnog tužilaštva u Baru Kt.br. ... od 19.12.2012. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p2"></p>
<p class="p2">
<span>Okrivljeni R.M. je u prethodnom postupku izjavio da je dana 16.12.2012. godine negdje oko 11,10 časova, došao do kuće komšije T.E.a, koja se nalazi blizu njegove kuće u naselju Ilino. Došao je sa zadnje strane kuće, kroz otvorena balkonska vrata na prizemlju kuće je ušao unutra, i primijetio da je na ulazna vrata kuće sa prednje strane ušao brat E. T. i njegov stanar. Rekli su mu da sačeka na hodniku, a oni su otrčali negdje na sprat kuće. Izašao je iz kuće i preko vinove loze se popeo na balkon prvog sprata, na kojem su bila otvorena balkonska vrata, ušao je unutar sobe, malo je razgledao sobu nije ništa iz nje uzeo niti je preturao po stvarima. Krenuo je da izlazi iz sobe na balkon, kada mu se pod balkon obratio E. brat, pitavši ga šta radi tu. Morao je da nađe neki izgovor pa mu je rekao da se popeo na sprat da bi uhvatio navodno nekog lopova i da treba da mu budu zahvalni. Sišao je istim putem sa balkona na tlo i sačekao dolazak policije. Iskreno se kaje što je ovo uradio i čvrsto obećava da se ovo više nikada neće ponoviti. Na glavnom pretresu dana 06.03.2013. godine je izjavio da je tačno  da je dana 16.12.2012. godine oko 12,15 časova u naselju Ilino, sa zadnje strane kuće, kroz zatvorena balkonska vrata, ušao u prizemlje  kuće oštećenog T.E.a, koji je inače njegov komšija.  Vidio je da oštećeni T. nije tu, a ušao je unutar kuće jer je čuo galamu i viku, ali nije imao namjeru da ništa oduzme iz kuće. Kako nikoga nije zatekao u kući, ponovo je izašao kroz ista ta balkonska vrata koja se nalaze sa zadnje strane kuće. Ne umije da objasni razlikovanje odbrane, ističući da je tačno ovo što je izjavio na glavnom pretresu. Kada je ušao u kuću, nije čuo galamu, niti je koga od ukućana zatekao.</span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušani su svjedok oštećeni T.E., svjedoci T. E. i R. S., pročitan je izvod iz KE UP PJ Berane br... od 21.01.20123. godine za okrivljenog R.M.</span>
</p>
<p class="p2"></p>
<p class="p2">
<span>Svjedok oštećeni T.E. je izjavio da je dana 16.12.2012.godine, neposredno prije predmetnog dogadjaja, sreo R.M.a ispred njegove kuće, i pozdravio se sa njim, jer ga zna kao svog pacijenta, obzirom da je doktor stamatolog i isti živi u blizini njegove kuće u komšiluku.  Nakon pozdrava je ušao u svoje vozilo, sa namjerom da se odveze do Podgorice. U kući koja se nalazi u naselju Ilino bb nije bilo nikoga. Sva vrata od kuće su bila zaključana,  izuzev balkonskih vrata koja su se nalazila na prvom spratu kuće i to na visini od nekih tri ipo metra koja su bila otvorena. Kako je krenuo u pravcu Podgorice u jednom trenutku ga je neko od komšija pozvao preko telefona rekavši mu da se neko nalazi u kući. Inače, to su komšije koje se trenutno nalaze u Beogradu i ne zna tačno ime i prezime tog komšije koji ga je telefonom obavjestio da je vidio R.M. kako se popeo na prvi sprat kuće i ušao unutar kuće kroz balkonska vrata koja se nalaze na prvom spratu kuće. U tom trenutku je obavjestio T. E. njegovog  brata, koji živi u istoj kući, ali zasebnom ulazu. Kasnije mu je brat saopštio da je ušao u kuću i sreo R.M.  kako pretura po sobi.  U medjuvremenu je bio obavjestio i policiju, a kada se vratio kući primjetio je da je u sobi koja se nalazi na prvom spratu gdje je njegov brat zatekao R.M.  izvršena premetačina stvari, ali iz sobe ništa  nije bilo oduzeto, niti iz kuće.  Nije se pridružio  krivičnom gonjenju, niti je postavio imovinsko pravni zahtjev. </span>
</p>
<p class="p2"></p>
<p class="p2">
<span>Svjedok T. E. je izjavio da je dana 16.12.2012.godine obzirom da je oko 12,00 časova imao nekih obaveza na fakultetu i oko 11,00 časova je izašao iz kuće, u kojoj inače živi on, i njegov brat od strica T.E.. Naime, to su dvije stambene jedinice pod jednim krovom. Imao je namjeru da podje na fakultet, a u njegovom stanu, odnosno u njegovom djelu kuće ostali su njegova supruga i dijete od 2 godine i 6,7 mjeseci. Kako u istoj toj kući kao postanar živi jedan student, a imao je namjeru da ode do fakulteta, pokucao je na njegova vrata kako bi zajedno pošli, jer zajedno studiraju na istom fakultetu. Taj student se zove S.R. i dalje živi kao postanar u njegovom djelu kuće. U trenutku dok je lupao na njegova vrata kako bi ga probudio primjetio je komšinicu iz susjedne kuće kako mu nešto rukama pokazuje i dobacuje. Pozdravio je misleći da ona njemu upućuje pozdrav kao komšija.  Komšinica preko puta u jednom trenutku je ušla u kuću i nakon minuta se ponovo vratila na terasu, pozvala ga je rukom da joj pridje, istoj je prišao, nakon čega mu je ona saopštila da je vidjela kako se neki lopov penje uz lozu i uzlazi na prvi sprat kuće. Nakon toga se povratio ponovo pokušao da pozve ovog momka, studenta, koji mu je u medjuvremenu otvorio vrata. Istom je objasnio o čemu se radi i zajedno sa njim pošao unutar kuće. Ušao je kroz prizemlje kuće i zatekao  R., koga poznaje od ranije kao komšiju, kako u prizemlju kuće stoji mirno i začudjeno. Obratio mu se rekavši  „Stoj tu“, nakon čega se okrenuo ka svom stanaru S. R. i rekao mu da ostane sa R. kako bi pošao da vidi gore na spratu kuće šta se desilo. U medjuvremenu ga je telefonom pozvao  brat od strica T.E. da mu kaže da udje u kući i da provjeri šta je radjeno u kući jer se provala desila u njegom djelu kuće. Popeo se na sprat kuće i otvorio vrata od drugog stana, odnosno od stana T.E.  Pokušavajući da otvori vrata odgurnuo je jedan paketić koji se nalazio iza vrata, taj paket se srušio, a Sead je popeo gore za njim misleći da se još neko nalazi na spratu kuće, pitao  ga „Šta  je“, rekao mu je da nema ništa. U tom trenutku dok je silazio sa S. R. vidjeli su R., tačnije vidjeli su njegove noge, kako se penje preko loze ponovo na prvi sprat kuće, izašli su i vidjeli su kako R.M. ulazi unutar kuće kroz balkonska vrata i ulazi unutar kuće. Obojica su ga više puta pozivali „M., izadji, znamo da si tu“, ali on nije htio da izadje. Kada su mu u jednom trenutku saopštili da su pozvali policiju, izašao je na terasu koja se nalazi na prvom spratu kuće na visini oko 3 m, položio je ruke na balkon i rekao „Alo, ljudi, što galamite“ rekao mu je„ Šta ćeš gore, sidji dolje“ on mu je rekao „Ja spašavam kuću“. Pitao ga je „Od koga ti spašavaš kuću“ a R. mu je odgovorio „Ušao je neki momak sa bijelom duksericom unutra i ja sam ga pojurio da ga uhvatim“. Zahvalio mu se i zamolio ga da sidje dolje, nakon čega je isti sišao na isti način  kako se i popeo preko balkona preko loze i sišao tu. Onda je rekao „Nemojte da zovete policiju, zovite E.“ odgovorio mu je „Policija će stići svakog časa“. R. ga je zamolio da ode kući da se presvuče, na šta mu je rekao da ostane tu na lice mjesta, jer će doći policija. U medjuvremenu su naišli njegov rodjeni brat A. T. i još jedan student. R. je sjeo tu i zapalio je cigaretu, nakon čega je došla policija. U prostoriju gdje je bio R., nisu mogli ući jer nisu imali ključ. Po dolasku T.E., koji je otvorio tu prostoriju, pošla je sa njim policija na sprat, a šta je utvrdila  ne zna. Misli da je sve bilo razbacano, ali se nije peo gore, već samo T.E. sa policijom. Komšinica  koja je vidjela okrivljenog je iz Srbije, a zove se R., čije prezime ne zna. </span>
</p>
<p class="p2"></p>
<p class="p2">
<span>Svjedok R.S. je izjavio da je živio kao podstanar, u posebnoj stambenoj jedinici, u kući u kojoj stan imaju i oštećeni T.E. i svjedok T. E.. Kritične prilike prije 12 časova, prijepodne, ne zna tačno vrijeme, na vrata mu je zakucao T. E. i pozvavao ga da idu na fakultet. Tom prilikom T. E. mu je rekao da je primjetio R.M. i da je vidio da se mota oko kuće, te da želi da upadne kod T.E.a u kuću.  Dok mu je T. E. to pričao čuo je neku lupnjavu, pa mu je E. rekao „Ajde brzo ustani, ušao je unutra“. Ustao je i krenuli su u pravcu ulaza u stan T.E. Na samom ulazu naišao je na R.M. koji je stajao na ulazna vrata unutar stana T.E. sa unutrašnje strane. Sa gornje strane na spratu kuće čuo je lupnjavu, i pomislio je da se na spratu nalazio još neko. R.M. je ostavio pored vrata i otišao gore da vidi da nema još nekog. Medjutim, gore nije bilo nikoga samo je zatekao T. E. koji je provjeravao da li je što nestalo iz paketa i koji mu je rekao da nije bilo nikoga na spratu. Kad je sišao u prizemlje kuće nije primjetio R.M., ali kada je  krenuo da izadje iz stana T.E. primjetio je da nečije noge vise sa tende. Otišao je sa gornje strane kuće i primjetio je da su otvorena balkonska vrata na prvom spratu kuće. Nakon što je primjetio noge i otvorena balkonska vrata od prvog sprata, pozvao je E. rekavši mu „Eno ga gore“, a E. je tada rekao „Pozvaćemo policiju“. R.M. je nekih par sekundi izašao na balkon od terase koji se nalazi na prvom spratu kuće i počeo je da viče „Šta je ljudi, što dižete frku, nemojte da zovete policiju, zovite Emila, ja njemu kuću spašavam“.  On i E. su ga u tom trenutku pitali od koga spašava kuću, a on im je odgovorio da spašava kuću od nekog lopova u bijeloj  dukserici. Kritične prilike osim njega, T. E. i R. M. nikoga nije bilo, odnosno nikoga drugog nije vidio. </span>
</p>
<p class="p2"></p>
<p class="p2">
<span>Iz izvoda iz KE UP PJ Berane br. ... od 21.01.20123. godine za okrivljenog R.M.a utvrdjeno je da je imenovani osudjivan i to:  presudom Osnovnog suda u Baru K br. .. od 28.11.2000.godine zbog krivičnog djela iz čl. 144. st.1. KZ RCG, osudjen 3 mjeseca zatvora, presudom Osnovnog suda u Berane K br. . od 01.12.2006.godine, zbog krivičnog djela iz čl. 239. st. 1. KZ CG, osudjen 6 mjeseci zatvora uslovno na 1 godinu, presudom Osnovnog suda u Baru  K br. ... od 07.06. 2007 godine, zbog krivičnog djela iz čl. 239. st.1. KZ, osudjen 3 mjeseca zatvora, presudom Osnovnog suda u Baru K br.... od 14.05.2007.godine, zbog krivičnog djela iz čl. 239/1 KZ, osudjen 3 mjeseca zatvora, presudom Osnovnog suda Ulcinj K br.... od 06.11.2004.godine, zbog krivičnog djela iz čl. 239. st.1. KZ,  osudjen 4 mjeseca zatvora, presudom Osnovnog suda u Baru K br. ... od 20.12.2006 godine, zbog krivičnog djela iz čl. 240/1/1 KZ, u v čl. 49 KZ, osudjen 8 mjeseci zatvora, presudom Osnovnog suda u Baru K br. .. od 02.06.2008.godine, zbog krivičnog djela iz čl. 239/1 KZ, osudjen 3 mjeseca zatvora, presudom Osnovnog suda u Kotor br. .. od 18.09.2007.godine zbog krivičnog djela  iz čl. 239.st.1. KZ, osudjen 30 dana zatvora, presudom Osnovnog suda u Kotor K br. ..od 12.05.2008.godine, zbog krivičnog djela iz čl. 240.st.1. tač.1. KZ CG, osudjen 1 godina zatvora, presudom Osnovnog suda u Baru K br.. od 21.03.2007.godine zbog krivičnog djela iz čl. 240/1 KZ, osudjen 1 godina zatvora, Rješenjem Osnovnog suda Bar Kv br. .. od 13.11.2008.godine, sve kazne zatvora spojene u jedinstvenu kaznu od 1 godine i 9 mjeseci zatvora, presudom Osnovnog suda Br K br. .. od 06.11.2008.godine, zbog krivičnog djela iz čl. 239/1 u vezi čl. 49. KZ,osudjen 1 godina zatvora, presudom Osnovnog suda Ulcinj K br... od 01.05.2007.godine, zbog krivičnog djela  iz čl. 239. st.1. KZ, osudjen 4 mjeseca zatvora, presudom Osnovnog suda u Baru K br... od 22.01.2009.godine, zbog krivičnog djela iz čl. 240/1/1 u vezi čl. 23 i 49 KZ, osudjen 1 godina i 4 mjeseca zatvora, rješenje Osnovnog suda u Baru Kv br. .. od 26.05.2009.godine, osude K .., K br. .. i K br. .. spojene na kaznu od 2 godine i 11 mjeseci zatvora, presudom Osnovnog suda u Baru K br. ... od 22.01.2009.godine zbog krivičnog djela iz čl. 240/1/1 u vezi čl. 49. KZ, osudjen 11 mjeseci zatvora i presudom Osnovnog suda Bar K br. ... od 04.02.2009.godine, zbog krivičnog djela iz čl. 240/1/1 i 2 KZ, osudjen 1 godina zatvora. </span>
</p>
<p class="p2"></p>
<p class="p2">
<span>Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni R.M. u svojoj odbrani nije sporio određene činjenice vezano za izvršenje krivičnog djela u bitnom navodeći da je dana 16.12.2012. godine, u naselju Ilino, sa zadnje strane, ušao u kuću oštećenog T.E. koji je inače njegov komšija. Odbranu okrivljenog u navedenom dijelu sud je cijenio kao istinitu, pa je istu u tom dijelu prihvatio. Okrivljeni R.M. je u svojoj odbrani naveo i da nije preturao po sobi, da ništa nije uzeo iz kuće, kao i da nije ni imao namjeru da nešto uzme. Opisujući dešavanja kritične prilike okrivljeni R.M. tok događaja na jedan način opisuje u prethodnom postupku, a na drugi način u odbrani datoj na glavnom pretresu. Naime, u odbrani koju je dao u prethodnom postupku je naveo da je došao oko 11,10 časova kod kuće oštećenog T. i da je ušao kroz otvorena balkonska vrata na prizemlju kuće, te da je primijetio da su na ulazna vrata, sa prednje strane, ušli brat E. T. i njegov podstanar. Isti su mu rekli da ih sačeka tu na hodniku i otrčali su na sprat kuće. Nakon ovoga je izašao iz kuće i uz pomoć vinove loze se popeo na balkon prvog sprata. Kroz otvorena balkonska vrata je ušao unutar sobe i malo razgledao. Pošto ga je prilikom izlaska iz sobe E. brat pitao šta radi tamo, morao je da nađe neki izgovor, pa mu je odgovorio da se popeo na sprat kako bi, navodno, uhvatio nekog lopova i da treba da mu budu zahvalni. Istim putem je sišao sa balkona na tlo i sačekao dolazak policije. Na glavnom pretresu okrivljeni R.M. je u svojoj odbrani naveo da je oko 12,15 časova kroz zatvorena balkonska vrata, ušao u prizemlje kuće oštećenog T.E. Vidio je da oštećeni T. nije tu, a ušao je unutar kuće jer je čuo galamu i viku. Kada je ušao u kuću, nije čuo galamu, niti je koga od ukućana zatekao. Kako nikoga nije zatekao u kući, ponovo je izašao kroz ista balkonska vrata koja se nalaze sa zadnje strane kuće. Naveo je i da nije imao namjeru da ništa oduzme iz kuće, kao i da se iskreno kaje što je to uradio i čvrsto obećava da se to više nikada neće ponoviti. Dakle, razlikovanje odbrane je očigledno, a kako okrivljeni nije mogao da objasni razloge za razlikovanje, sud je promjenu odbrane na glavnom pretresu i dio odbrane  u prethodnom postupku gdje navodi da nije preturao po sobi,te da nije imao namjeru da nešto uzme, cjenio kao pokušaj izbjegavanja krivice, pa je kao istinitu prihvatio odbranu okrivljenog iz prethodnog postupka izuzev dijela u kojem navodi da je prvo ušao na prizemlje kroz otvorena balkonska vrata. </span>
</p>
<p class="p2"></p>
<p class="p2">
<span>U postupku je nesumnjivo utvrđeno da je okrivljeni R.M. dana 16.12.2012. godine oko 11,15 časova u Baru, u naselju Ilino bb, Opština Bar, iz porodične kuće vlasništvo oštećenog T.E., pokušao da oduzme njegove pokretne stvari u namjeri da prisvajanjem istih sebi pribavi protivpravnu imovinsku korist u vrijednosti većoj od 150 eura, na način što je preskočio preko terase i popeo se na prvi sprat kuće,i kroz otvorena balkonska vrata ušao u kuću, izvršio premetačinu ali  ništa nije oduzeo. </span>
</p>
<p class="p2"></p>
<p class="p7">
<span>Navedeno činjenično stanje utvrđeno je iz iskaza svjedoka oštećenog T.E.a kao i  iskazima svjedoka T. E. i R.S., koje iskaze je sud cijenio kao jasne i objektivne, pa im je poklonio punu vjeru. Iz iskaza svjedoka oštećenog T.E. utvrđeno je da se neposredno prije predmetnog događaja, ispred kuće u naselju Ilino, dana 16.12.2012.godine, pozdravio sa okrivljenim R.M.om, nakon čega je sjeo u auto i otišao. U kući nije ostao niko, a izuzev balkonskih vrata na prvom spratu koja su bila otvorena, sva ostala vrata su bila zaključana. Dok je bio na putu za Podgoricu jedan komšija ga je telefonskim putem obavijestio da je vidio R.M. kako mu ulazi u kuću, kroz balkonska vrata na prvom spratu. O navedenom je obavijestio brata T. E.a koji mu je rekao da je sreo R. i da je preturo po sobi.  U međuvremenu je obavijestio policiju, a kada je došao kući, primijetio je da je u sobi u kojoj je njegov brat zatekao okrivljenog R.M. izvršena premetačina, ali da iz sobe i kuće ništa nije oduzeto. Iz iskaza svjedoka T. E. utvrđeno je da je oko 11 časova dana 16.12.2012.godine izašao iz kuće i pošto je namjeravao ići na fakultet pokucao na vrata podstanara R.S., kada mu je jedna komšinica signalizirala da priđe i rekla mu da je vidjela nekog kako se penje uz lozu i ulazi na prvi sprat kuće,nakon čega je  ponovo otišao do R.S. i zajedno sa njim ušao unutar prizemlja kuće, gdje je zatekao okrivljenog R.M.. R.S. je rekao da ostane sa okrivljenim, a on je otišao da provjeri šta se desilo na spratu. Otvarajući vrata na spratu oborio je neki paket, pa je zbog buke koju je stvorio tom prilikom R.S. došao da provjeri da nema još koga na spatu i kada su se uvjerili da na spratu nema nikog, zajedno su se spustili niz stepenice i tada je vidio da se neko penje uz lozu, odnosno vidio je nečije noge. Izašli su i vidjeli kako okrivljeni R.M. kroz balkonska vrata ulazi unutar kuće. Nekoliko puta ga je pozivao da izađe, ali tek nakon što mu je rekao da su pozvali policiju okrivljeni R.M. je izašao na terasu i sišao dolje, gdje je i sačekao dolazak policije. Po ocjeni suda svjedok R.S. je djelove događaja kojem je prisustvovao takođe opisao istinito, a njegov iskaz je u bitnom saglasan sa iskazom svjedoka T. E. Naime, imenovani svjedok je u svom iskazu potvrdio da je sa T. E. krenuo ka kući, i unutar kuće, na ulaznim vratima naišao na okrivljenog R.M. Kada je čuo neku lupnjavnu na spratu, otišao je da provjeri, a okrivljenog R.M. je ostavio pored vrata. Nakon što se uvjerio da na spratu izuzev T. E. nema nikog, sišao je dolje i prilikom izlaska primijetio je da nečije noge vise sa tende, pa je otišao sa gornje strane kuće i vidio da su otvorena balkonska vrata. Okrivljeni R.M. se nakon pomena riječi „pozvaćemo policiju“ pojavio na terasi prvog sprata i rekao da spašava kuću od nekog lopova u bijeloj dukserici. Istakao je da kritične prilike osim njega, T. E. i R.M. nije bilo nikog drugog. Dakle,imajući u vidu iskaze svjedoka oštećenog T.E. kao i iskaze svjedoka T. E. i R.S. izvodi se zaključak suda da je dana 16.12.2012.godine u mjestu Ilino, okrivljeni R.M. bio u kući oštećenog T.E., da je u kuću ušao na način što je preskočio preko terase i popeo se na prvi sprat kuće,i kroz otvorena balkonska vrata ušao u kuću,a što u konačanom  ni okrivljeni R.M. nije sporio. Takođe je utvrđeno  i da je okrivljeni R.M. izvršio premetačinu, što je nesumnjivo utvrđeno iz iskaza oštećenog T.E., koji je nedvosmisleno potvrdio da je u sobi u kojoj je zatečen okrivljeni R.M. izvršena premetačina, ali da iz sobe i kuće ništa nije oduzeto. Utvrđeno je i da se okrivljeni R.M. u kući sreo sa svjedocima T. E.om i R.S, a što je okrivljeni negirao u svojoj odbrani datoj na glavnom pretresu. Naime, okrivljeni R.M. je tom prilikom naveo da nikoga nije sreo u kući, ali kako je u postupku utvrđeno suprotno, odnosno kako su svjedoci T. E. i R.S. u svojim iskazima bili decidni da su okrivljenog R.M. sreli u kući, to sud odbranu okrivljenog datu na glavnom pretresu nije ni prihvatio . Nadalje, navodi okrivljenog da nije imao namjeru da bilo šta uzme iz kuće i da je kuću oštećenog T.E. spašavao od lopava, sud takođe nije prihvatio jer niko od saslušanih svjedoka nijesu naveli da su osim okrivljenog bilo koga drugog zatekli kritične prilike. Naime, sama činjenica da se okrivljeni R.M. neposredno prije ulaska u kuću oštećenog T.E.,pozdravio sa njim i da je vidio kako isti ulazi u auto i odlazi, ukazuju da je okrivljeni bio svjestan da u kući nema nikog, te da je unutar kuće  ušao sa namjerom da, u odsustvu vlasnika  - i ukućana – oduzme sve vrijedne  stvari,koije zatekne u kući ,međutim krivično djelo nije dovršio zbog nailaska T. E. i R.S..Ovakav zaključak potvrđuje i dalje ponašanje okrivljenog R.M. dok je bio u kući, odnosno da je stvarna namjera ulaska okrivljenog R.M. u kuću oštećenog T.E. bila spašavanje kuće od lopova, isti bi pošao za svjedocima T. E. i R.S. unutrašnjim putem na sprat, da provjeri buku koja se čula, ali umjesto toga, okrivljeni se izlaže dodatnim naporima, napušta unutrašnjost kuće, penje se uz lozu i ulazi na prvi sprat preko balkonskih vrata. Dakle, postupci okrivljenog R.M. su nelogični i ne ukazuju na postupanje osobe čija je prava i iskrena namjera bila sprječavanje krađe, odnosno kako to okrivljeni navodi „spašavanje kuće od lopova“,već upravo na zaključak da je nailaskom T. E. i R.S. bio spriječen da dovrši krivično djelo. Dakle, u toku postupka je nesporno utvrdjeno da je okrivljeni imao namjeru da oduzme sve vrijedne stvari koje zatekne u kući oštećenog, medjutim, isti je bio spriječen da dovrši krivično djelo nailaskom T. E. i R.S..</span>
</p>
<p class="p6"></p>
<p class="p7">
<span>Okrivljeni je sa umišljajem započeo radnju izvršenja krivičnog djela sa namjerom da oduzimanjem stvari pribave sebi protivpravnu imovinsku korist u vrijednosti većoj od 150 eura, ali krivično djelo nije dovršio zbog nailaska svjedoka T. E.. i R.S..Postupajući na navedeni način okrivljeni je pokušao izvršenje krivičnog djela krađa. Dakle ,sud je prihvatio pravnu kvalifikaciju iz optužnog predloga  krađa u pokušaju iz čl. 239 st. 1 u vezi čl. 20  Krivičnog zakonika, jer je kako je već navedeno krivično djelo ostalo u pokušaju. </span>
</p>
<p class="p6"></p>
<p class="p7">
<span>Odlučujući se za krivičnu sankciju prema okrivljenom sud je na strani okrivljenog cijenio sve olakšavajuće i otežavajuće okolnosti čl. 42 Krivičnog zakonika. Od olakšavajućih okolnosti sud je na strani okrivljenog R.M. cijenio njegove imovinske prilike  jer je isti lošeg imovinskog stanja. Od otežavajućih okolnosti na strani okrivljenog R.M. sud je cijenio njegovu raniju osudjivanost. Imajući u vidu navedenu olakšavajuću okolnost kao  i otežavajuću okolnost sud je okrivljenog R.M. osudio na kaznu zatvora u trajanju od 3 (tri) mjeseca, jer je ocjenjeno da će se navedenom kaznom postići svrha kažnjavanja. </span>
</p>
<p class="p7"></p>
<p class="p7">
<span>Kako oštećeni T.E. nije postavio imovinsko pravni zahtjev, sud o istom nije odlučivao.</span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 229 ZKP-a. Okrivljeni je dužan da plati  troškove krivičnog postupka u iznosu od 50,00 eura, u roku od 15 dana od dana pravosnažnosti presude, pod prijetnjom izvršenja. Dosuđeni iznos odnosi se na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p4"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 13.05.2013. godine</span>
</p>
<p class="p6"></p>
<p class="p6">
<span>ZAPISNIČAR,                   	  				                      S U D I J A</span>
</p>
<p class="p6">
<span>Amira Nikičić                    						       Ljiljana Joković	</span>
</p>
<p class="p6">
<span>		    </span>
</p>
<p class="p6">
<span>PRAVNA POUKA:Protiv ove presude može se </span>
</p>
<p class="p6">
<span>izajviti žalba Višem sudu u Podgorici u roku od</span>
</p>
<p class="p6">
<span>8 dana od dana prijema pismenog otpravka.</span>
</p>
<p class="p6">
<span>Žalba se predaje ovom sudu u dva primjerka.</span>
</p>
<p class="p6">
<span>DNA:  </span>
</p>
<p class="p6">
<span>-1 x ODT</span>
</p>
<p class="p6">
<span>-1 x okrivljenom u Istražnom zatvoru</span>
</p>
<p class="p6">
<span>-1 x oštećenom nakon pravosnažnosti</span>
</p>
<p class="p6">
<span> - u spise  	      </span>
</p>
<p class="p2"></p>
<p class="p2"></p>
<p class="p11"></p>
<p class="p12"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:-0.75in;text-align:justify;hyphenate:auto;font-family:Arial;font-size:12pt;}
.p7{margin-left:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;keep-with-next.within-page:always;font-family:Arial;font-size:12pt;}
.p11{text-indent:-0.5833333in;text-align:justify;hyphenate:auto;font-family:Arial;font-size:12pt;}
.p12{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span class="s1">K. br.573/10 </span>
</p>
<p class="p2">
<span class="s1"> </span>
</p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p4">
<span>	   OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Draginje Bošković, kao zapisničara, u krivičnom predmetu protiv okrivljenog Ć.B.a, iz S.a, opština Bijelo Polje, zbog krivičnog djela zloupotreba ovlašćenja u privredi iz čl. 276 st. 2 u vezi st. 1 tač. 2, 3 i 4 Krivičnog zakonika, po optužnici Osnovnog državnog tužilaštva u B. Polju KT. br. 228/2007 od 14. 12. 2007. godine, nakon održanog glavnog i javnog pretresa, u prisustvu  zamjenika ODT-a u Bijelom Polju Vesne Šćepanović, okrivljenog Ć.B.a i njegovog branioca adv. S.J.a iz Bijelog Polja, a u odsustvu punomoćnika oštećene P.U.CG, dana 14. 09. 2011. godine, donio je i javno objavio  </span>
</p>
<p class="p4">
<span> </span>
</p>
<p class="p4">
<span>		 </span>
</p>
<p class="p5">
<span>P R E S U D U</span>
</p>
<p class="p2"></p>
<p class="p4"></p>
<p class="p6">
<span>	           Okrivljeni Ć.B., od oca M., majke I., rođene K., rođen .... godine u Bijelom Polju, sa prebivalištem u mjestu rođenja - naselje S., drž. CG, pismen, završio OŠ, oženjen, otac četvoro djece, srednjeg imovnog stanja, neosuđivan, </span>
</p>
<p class="p4"></p>
<p class="p4"></p>
<p class="p3">
<span>K R I V    J E </span>
</p>
<p class="p3"></p>
<p class="p7">
<span>Zato što je: </span>
</p>
<p class="p4"></p>
<p class="p8">
<span> U periodu od 01.01.2005 godine, do 31.12.2005 godine, u Bijelom Polju, kao odgovorno lice u svojstvu vlasnika i direktora »M.« D. Bijelo Polje iz Bijelog Polja, u namjeri da D. »M.« iz Bijelog Polja, djelimično izbjegne plaćanje poreza, davao lažne podatke o zakonito stečenim prihodima ovog društva, na način što je  poslovnim knjigama za 2005 godinu, netačno - manje iskazao podatke o vrijednosti nabavljene robe za iznos od 29.589,86 eura, umanjujući na taj način poresku osnovicu za obračun PDV-a i poreza na dobit, usled čega je u navedenom periodu za D. »M.« iz Bijelog Polja, manje obračunao i uplatio PDV-a u iznosu od 5.368,32 eura i poreza na dobit u iznosu od 3.446,25 eura, što ukupno iznosi  8.814,57€, za koji iznos je uskratio sredstva Poreskoj upravi CG,</span>
</p>
<p class="p4"></p>
<p class="p4">
<span>            U periodu od 01.01.2006 godine, do 31.12.2006 godine, u istom svojstvu kao pod tačkom 1 dispozitiva, u namjeri da D. »M.« iz Bijelog Polja, djelimično izbjegne plaćanje poreza, davao lažne podatke o zakonito stečenim prihodima ovog društva, na način što je poslovnim knjigama za 2006 godinu, netačno - manje iskazao podatke o vrijednosti nabavljene robe za iznos od 347.603,09 eura, umanjujući na taj način poresku osnovicu za obračun PDV-a i poreza na dobit, usled čega je u navedenom periodu za D. »M.« iz Bijelog Polja, manje obračunao i uplatio PDV-a u iznosu od 22.890,73 eura, eura i poreza na dobit u iznosu od 10.679,64 eura, što ukupno, za 2006 godinu iznosi 33.570,37€, za koji iznos je uskratio sredstva Poreskoj upravi CG.</span>
</p>
<p class="p4"></p>
<p class="p9">
<span>-čime je izvršio produženo krivično djelo utaja poreza i doprinosa iz čl. 264 st. 3 u vezi st. 1 Krivičnog zakonika. </span>
</p>
<p class="p9"></p>
<p class="p8">
<span>-pa ga sud, primjenom citiranog zakonskog propisa, te čl. 2, 4, 5, 13, 15, 32, 36, 39, 42, 45 i 46 Krivičnog zakonika i čl. 226, 229, 239 i 374 Zakonika o krivičnom postupku, </span>
</p>
<p class="p10"></p>
<p class="p2"></p>
<p class="p2"></p>
<p class="p5">
<span>O S U Đ U J E</span>
</p>
<p class="p2"></p>
<p class="p4"></p>
<p class="p11">
<span>	               Na  kaznu zatvora  od 4 (četiri) mjeseca,  kao glavnu kaznu i na novčanu kaznu od 800,00€ (osamsto eura),  kao sporednu kaznu,  koju kaznu je dužan da plati ovom sudu u roku od 3 (tri) mjeseca, po pravosnažnosti presude, na račun Depozita novčanih kazni, troškova postupka i paušala CG, broj: 832-151-35, s tim što je dokaz o uplati iste dužan dostaviti krivičnoj pisarnici ovog suda.</span>
</p>
<p class="p8"></p>
<p class="p8">
<span> Ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.  </span>
</p>
<p class="p12">
<span> </span>
</p>
<p class="p8">
<span>Okrivljeni se obavezuje da ovom sudu plati na ime  paušala  iznos od 100,00€, kao i da na ime ostalih  troškova krivičnog postupka plati iznos od 730,50 €, koje  iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih dužan dostaviti krivičnoj pisarnici ovog suda.  </span>
</p>
<p class="p4"></p>
<p class="p8">
<span>Oštećena P.U.a CG, radi namirenja poreske obaveze od D. »M.« iz Bijelog Polja, upućuje se na upravni postupak. </span>
</p>
<p class="p8"></p>
<p class="p8"></p>
<p class="p5">
<span>O b r a z l o ž e n j e</span>
</p>
<p class="p2"></p>
<p class="p8"></p>
<p class="p8">
<span>Osnovni državni  tužilac u Bijelom Polju, optužnicom KT. brt. 228/2007 od 14. 12. 2007. godine, optužio je Ć.B.a, iz Bijelog Polja, za krivično djelo zloupotreba ovlašćenja u privredi iz čl. 276 st. 2 u vezi st. 1 tač. 2,3 i 4 Krivičnog zakonika. Zamjenik ODT-a, prije davanja završne riječi, na glavnom pretresu precizirala je optužnicu u dijelu činjeničnog opisa i pravne kvalifikacije, a sud je promijenio činjenični opis, pa je u tom smislu sadržano u izreci presude. </span>
</p>
<p class="p4"></p>
<p class="p8">
<span>Glavni pretres je održan i zaključen u prisustvu zamjenika ODT-a u Bijelom Polju Vesne Šćepanović, okrivljenog i njegovog branioca adv. S.J.a, iz Bijelog Polja.  </span>
</p>
<p class="p8"></p>
<p class="p8">
<span>Zamjenik ODT-a u završnoj riječi je izjavila da u svemu ostaje pri preciziranoj optužnici, jer iz dokaza izvedenih na glavnom pretresu, a posebno iz nalaza i mišljenja vještaka R.V.a proizilazi da je optuženi izvršio krivično djelo stavljeno mu na teret. Predložila je sudu da okrivljenog oglasi krivim i kazni po zakonu.</span>
</p>
<p class="p8">
<span> </span>
</p>
<p class="p4">
<span>                Predstavnica oštećene P.U.Crne Gore, tokom postupka postavila imovinsko pravni zahtjev u visini neizmirenih poreskih obaveza po osnovu PDV-a i poreza na dobit, kako je to u svom nalazu i mišljenju utvrdio vještak ekonomsko-finansijske struke, R.V..</span>
</p>
<p class="p4"></p>
<p class="p4">
<span>                Okrivljeni Ć.B. u svojoj odbrani u bitnom u istražnom postupku je izjavio da je tačno da je preko D. "M." čiji je vlasnik i direktor, u periodu od 01. 01. 2005. godine do 31. 12. 2006. godine, uvezao razne robe iz Srbije, Makedonije i Turske, te da je na svu uveženu robu platio PDV i carinu, dok je porez na dobit platio za veći dio uvežene robe, obzirom da je dio dokumentacije koji se odnosio na uvoz robe iz Turske, izgubio na Tuškoj pijaci u Podgorici, tako da za taj dio robe nije ni mogao obračunati ovaj porez. Međutim, obzirom da su finansijski policajci i inspektori Uprave policije - PJ Bijelo Polje za privredni kriminal prilikom izvršene finansijske kontrole u preduzeću uzeli da je vrijednost uvežene robe veća od stvarne, tj. od vrijednosti prikazane u fakturama, to se samim tim i pojavila razlika u visini neizmirenih poreskih obaveza. Dalje je naveo da jedan dio pazara od prodate robe nije predavao niti na račun, niti na blagajni firme, već je iste uplaćivao kao osnivački ulog. Poreski inspektori prilikom izvršene finansijske kontrole ova sredstva nijesu prihvatili kao osnivački ulog već kao ne evidentiranu robu koja roba podliježe plaćanju PDV-a i poreza na dobit, pa je iz tog razloga nastala razlika u visini neizmirenih poreskih obaveza. </span>
</p>
<p class="p4"></p>
<p class="p4">
<span>                  U svojoj odbrani datoj na glavnom pretresu je u najbitnijem ponovio odbranu datu u istražnom postupku,  uz napomenu da dugovanja D. «M.» čiji je vlasnik i direktor, po osnovu neizmirenih poreskih obaveza za sporni period iznose od 3.000,00 € do 4.000,00 €, a ne u iznosu koji mu se optužbom stavlja na teret. Neizmirene obaveze su nastale kako zbog toga što je dio poslovne dokumentacije koja se odnosila na uveženu robu iz Turske izgubio, pa samim tim ta roba nije ni mogla biti proknjižena kroz poslovnu dokumentaciju preduzeća, tako i zbog toga što su inspektori P.U.prilikom izvršene kontrole u preduzeću u osnovicu za obračun poreza uključili su i novčani iznos koji se odnosi na osnivački ulog, zbog čega je ova osnovica uvećana, iako na to nijesu imali pravo. Dalje je naveo da je svu knjigovodstveno-poslovnu dokumentaciju u njegovom preduzeću za poslovne 2005 i 2006 godinu, vodila knjigovođa D.R.a, koja je na kraju obije poslovne godine sačinila poreske prijave i bilanse uspjeha preduzeća. Obzirom da je lično potpisao ove prijave i bilanse uspjeha preduzeća, to je samim tim i bio upoznat sa njihovom sadržinom. Na kraju je naveo da je svu izgubljenu poslovnu dokumentaciju koja se odnosi na uvoz određene robe iz Turske naknadno pribavio kod špeditera, te da dokumentaciju u vezi ove robe nije uzimana u obzir niti prilikom izvršene kontrole od strane poreske inspekcije niti prilikom vještačenja od strane vještaka finansijske struke, diplomiranog ekonomiste R.V.a. </span>
</p>
<p class="p4"></p>
<p class="p4">
<span>                 U završnoj riječi je izjavio da u potpunosti prihvata završnu riječ svog bracnioca, koji je u istoj izjavio da je tužilac na glavnom pretresu podnio novu optužnicu, za krivično djelo utaja poreza i doprinosa iz čl. 264 st. 3 u vezi st. 1 Krivičnog zakonika. Iz sadržine dispozitiva ovog optužnog akta ne proizilazi postojanje nijednog od zakonskih elemanta bića krivičnog djela koje se optuženom stavlja na teret, odnosno navođenje tih elemenata se ne vidi iz činjeničnog opisa. Dalje je naveo da postoji deskripcija gdje se kaže da je nešto netačno manje iskazano a kada se to kaže moralo se reći kojim poreskim dokumentom i knjižnim aktom je nešto knjiženo, na temelju čega se utvrđuje poreska obaveza i kojim radnjama je poreski obveznik, odnosno okrivljeni doveo u zabludu Direkciju prihoda da mu ne utvrdi poresku obavezu, odnosno da je manje utvrdi. Ovo krivično djelo može se izvršiti isključivo sa umišljajem, a po načinu izvršenja, što je faktičko pitanje, obično se vrši tako što poreski obveznik svoj zakonito stečeni prihod prijavljuje u manjem iznosu, kroz mjesečne obračune poreza na dodatu vrijednost, ili nekim drugim radnjama za to podobnim dovodi u zabludu poreski organ koji na temelju tako datih podataka donosi odluku o utvrđivanju poreske obaveze. </span>
</p>
<p class="p2"></p>
<p class="p4">
<span>              Dalje je naveo da u konkretnom slučaju poreskom obvezniku nije utvrđivana poreska obaveza niti je vršena kontrola njegovog finansijskog poslovanja, sve do kritičnog perioda. Tada je tzv. potpunom kontrolom koja je propisana Zakonom o poreskoj administraciji utvrđeno da poreski obveznik, odnosno privredno društvo "M." ne vodi i neažurno vodi poslovnu evidenciju, te da ne knjiži i ne predaje obračune PDV-a. Sve su to radnje koje su pomenutim zakonom propisane kao prekršajne, zašta je Ć.B. i odgovarao i kažnjen novčano. On objektivno nije mogao da utaji nijedan od poreza za koje se tvrdi da ih je utajio, jer su svi podaci o njegovom ukupnom prihodu bili dostupni Direkciji prihoda. Ovo obzirom da nema spora oko toga da je on prilikom uvoza evidentirao svu robu kod Carinske ispostave koja je obračunala ulazni PDV i nakon toga saglasno međusobnom sporazumu između Carine i P.U.podatke o ovim prihodima, odnosno o prometu ove robe, dostavljala Poreskoj upravi. Dakle, P.U.a je nezavisno od ažurnosti optuženog kao odgovornog lica i njegovog priv. društva imala na raspolaganje sve podatke relevantne za utvrđivanje poreske obaveze, a svojim postupanjem i podnesenim izvještajem optuženi nije doveo u zabludu taj poreski organ, konačno, nije ga mogao ni dovesti. Branilac dalje navodi da se u otpužbi kaže da je to rađeno u periodu od 01. 01. 2005. do 31. 12. 2006. godine, pa se sabiraju iznosi i tako pravno kvalifikuje ovaj događaj, umjesto da se utvrde za svaki period pojedinačno, koliko je utajio poreza, pa da se konstruiše produženo kriv. djelo bez sabiranja manje uplaćenih iznosa, što je protivno Krivičnom zakoniku, odnosno konstrukciji produženog krivičnog djela koje je kao institut uvedeno u krivično zakonodavstvo upravo zbog toga da se tamo, gdje to nije neophodno, djela ne kvalifikuju po realnom sticaju, gdje takođe nije dozvoljeno sabiranje iznosa, pa zašto bi se oni sabirali i kod produženog kriv. djela, jer i ovdje važi načelo primjena blaže konstrukcije za okrivljenog, ako se pravi konstrukcija krivičnih djela. </span>
</p>
<p class="p2"></p>
<p class="p4">
<span>              Dalje je branilac naveo da činjenični opis ne sadrži radnju izvršenja krivičnog djela za koje je Ć.B. optužen, što dispozitiv ovog optuženja čini nerazumljivim. Drugo, iz izvedenih dokaza nije utvrđeno da je Ć.B. prikrivao ili netačno prikazivao svoje zakonito stečene prihode, i na kraju, radnje koje je on propustio da izvrši su poreski prekršaji, a ne nikako krivično djelo, pa je sa tog razloga predložio sudu da okrivljenog oslobodi od optužbe.</span>
</p>
<p class="p4"></p>
<p class="p8">
<span>    Radi utvrđivanja odlučnih činjenica i krivice okrivljenog sud je u dokaznom postupku izveo dokaze: pročitao iskaz  svjedokinje D.R.e, pročitao osnovni nalaz i mišljenje vještaka ekonomsko-finansijske struke, dipl. ecc R.V.a od 07.11.2007 godine, i dopunu nalaza sa glavnog pretresa od 01.07.2008 godine, 20. 11. 2009 godine, 07. 12. 2009 godine, i 10. 12. 2009 godine, te saslušao ovog vještaka na glavnom pretresu; pročitao zapisnik o izvršenom inspekcijskom nadzoru P.U.Crne Gore, br. 03/16-5-188 od 23.04.2007 godine, bilanse uspjeha i finansijske kartice D. «M.» za poslovne 2005 i 2006 godinu, potvrdu o registraciji Društva sa ograničenom odgovornošću reg. br. 5-0175951/001, rješenje Direkcije javnih prihoda – filijale Bijelo Polje o registraciji D. «M.» Bijelo Polje, br. 70-01-00425-8 od 24.06.2003 godine, izvode iz carinskog informacionog sistema – CIS-a za 2005 i 2006 godinu, presudu Upravnog suda Crne Gore, U. br. 87/2008 od 27.01.2009 godine, i rješenje P.U.– PJ Bijelo Polje, br. 03/16-5-188/3-5166/09 od 25.11.2009 godine, te izvršio uvid u izvod iz kaznene evidencije na ime okrivljenog Ć.B.a.</span>
</p>
<p class="p8"></p>
<p class="p8">
<span>Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a, sud je utvrdio činjenično stanje i na osnovu takvog utvrđenog činjeničnog stanja zaključio da je okrivljeni  izvršio krivično djelo koje mu je preciziranom optužbom stavljeno na teret, na način opisan u izreci presude.  </span>
</p>
<p class="p4"></p>
<p class="p8">
<span>Naime, iz potvrde o registraciji Privrednog suda u Podgorici  br. 5-0175951/001  utvrđeno je da je D. «M.» registrovano kod ovog suda kao društvo sa ograničenom odgovornošću, dana 27.05.2003 godine, da je adresa ovog društva S., bb, Bijelo Polje, te da je okrivljeni Ć.B. osnivač, izvršni direktor i ovlašćeni zastupnik ovog društva.</span>
</p>
<p class="p8"></p>
<p class="p8">
<span>Iz pisanog dokaza, Rješenja o registraciji Direkcije javnih prihoda – filijala u Bijelom Polju, br. 70-01-00425-8 od 24.06.2003 godine,  utvrđeno je da se «M.» D. Bijelo Polje upisuje u Registar poreskih obveznika, te da je istom dodijeljen PIB br. 02381656, dok je na osnovu Rješenja iste filijale br. 70/31-00392-4 od 24.06.2003 godine, utvrđeno da je «M.» D. Bijelo Polje upisano u registar obveznika za PDV-e.</span>
</p>
<p class="p4"></p>
<p class="p8">
<span>Iz izvoda Carinskog informacionog sistema za 2005 i 2006 godinu, utvrđeno je da je preduzeće D. «M.» u toku 2005 i 2006 godine izvršilo ukupno 335 postupaka uvoza robe na carinsko područje Crne Gore, od čega su četiri postupka izvršena preko Carinske ispostave Nikšić, 43 postupka preko Carinske ispostave Podgorica i 288 postupaka preko Carinske ispostave Bijelo Polje.</span>
</p>
<p class="p8"></p>
<p class="p8">
<span>Iz zapisnika P.U.Crne Gore o izvršenom inspekcijskom nadzoru u D. «M.» br. 03/16-5-188 od 23.04.2007 godine, proizilazi je da se ovo preduzeće u kontrolisanom periodu bavilo uvozom robe u svoje ime i za svoj račun koja roba podliježe obračunu izračunavanja i plaćanja PDV-a po stopi od 17 %. Na osnovu istog zapisnika je dalje utvrđeno da raspoloživa knjigovodstvena dokumentacija i poslovna evidencija nije zasnovana na vjerodostojnim računovodstvenim dokumentima, tako da ne prikazuje istinito finansijsko stanje i rezultati poslovanja. Ovo iz razloga što poreski obveznik pored toga što nije vodio sve potrebne poslovne knjige u knjigovodstvenoj evidenciji nije registrovao ni sve transakcije prema prirodi i obimu svog poslovanja, pa se iz tako vođene knjigovodstvene dokumentacije i podataka nije ni moglo utvrditi pravo stanje njegovog poslovanja u spornom periodu. Kako poreski obveznik zbog nepostojanja potpune i tačne poslovne evidencije u svom knjigovodstvu nije obezbijedio potrebne podatke za pravilno i pravovremeno obračunavanje i plaćanje PDV-a, a posebno: podatke o vrijednosti nabavljene robe sa zaračunatim PDV-om po propisanim stopama, podatke o obračunatom (ulaznom) PDV-u po računama za primljenu robu, podatke o ukalkulisanoj razlici u cijeni i podatke o ostvarenoj realizaciji i obračunatom (izlaznom) PDV-u o računima za prodatu robu, to je istom rješenjm br. 03/16-5-84 od 15.02.2007 godine, naređeno da u roku od 10 dana od njegovog prijema dostavi na uvid svu naprijed navedenu evidenciju. Kako poreski obveznik u ostavljenom roku nije postupio po rješenju, to je inspekcijski nadzor izvršen na osnovu raspoložive dokumentacije i prilikom ovog nadzora utvrđeno da ukupna vrijednost robe koju je D. «M.» uvezlo iz inostranstva prema carinskim deklaracijama za 2005 godinu iznosi 327.153,52 €, a za 2006 godinu 649.901,70 €. Pošto je poreski obveznik u svojim knjigama za 2005 i 2006 godinu, ukupno iskazao vrijednost nabavljene robe u iznosu od 599.862,27 €, od čega u 2005 godini 297.563,66 €, a u 2006 godini, 302.208,60 €, to je ukupno manje iskazana vrijednost robe iznosila za obje godine 377.192,95 €, od čega za 2005 godinu 29.589,86 €, a za 2006 godinu 347.603,00 €. Takvim umanjenjem, odnosno netačnim prikazivanjem vrijednosti robe uvezene iz inostranstva poreski obveznik D. «M.» je umanjilo i svoje poreske obaveze po osnovu PDV-a i poreza na dobit, koje obaveze su inače trebale biti obračunate i na manje iskazanu vrijednost robe u iznosu od 29.589,86 € za 2005 godinu i 347,603,09 € za 2006 godinu.  Sadržinu obog pisanog dokaza sud je u potpunosti prihvatio kao vjerostojnu i tačnu, jer je u skladu i sa nalazom i mišljenjem vještaka ekonomske struke. </span>
</p>
<p class="p8"></p>
<p class="p8"></p>
<p class="p8">
<span>Sud je cijenio nalaz i mišljenje vještaka ekonomske struke R.V.a. Vještak R, u osnovnom nalazu navodi da se preduzeće D. "M." iz Bijelog Polja, tokom 2005 i 2006 godine bavilo uvozom robe iz inostranstva i prodajom iste na domaćem tržištu te da je saglasno zakonu bilo obveznik obračuna i uplate poreza na dodatu vrijednost (pdv).Vještak je naveo da je za davanje svog nalaza i mišljenja koristio glavnu knjigu ovog preduzeća, dokumentaciju sadržanu u spisima predmeta, i dokumentaciju kojom je raspolagalo preduzeće D. "M." iz Bijelog Polja. Naveo je da je na osnovu uvida u glavnu knjigu ovog preduzeća za 2005 godinu utvrdjeno da je na kontu br.2110, ovog preduzeća evidentirana nabavka robe tokom 2005 godine, što je iskazano u ukupnom iznosu od 297.563,66 €. Dalje navodi da iz podataka dostavljenih od strane Uprave carina - Sektora carinske bezbjednosti 04/02 br.D-1764/4 od 21.02.2007. godine, proizilazi da je preduzeće D. "M." iz Bijelog Polja, u toku 2005 godine izvršilo nabavku robe u ukupnoj vrijednosti od 327.153,52 € iz čega ovaj vještak zaključuje da preduzeće D. "M." iz Bijelog Polja, nije evidentiralo svu robu, već samo dio robe nabavljene tokom 2005 godine te da je iskazalo manje stanje nabavljene robe u iznosu od 29.589,86 € . Dalje je navedeno da je preduzeće D. "M." iz Bijelog Polja, za 2005 godinu, na kontu 7351 iskazalo zbirni iznos obaveza plaćenih u ovoj godini i koji iznosi 70.831,98 € . U svom nalazu dalje navodi da je preduzeće D. "M." iz Bijelog Polja, na ime ulaznog pdv uplatilo iznos od 57.827,29 € dok je obaveza ovog preduzeća po osnovu pdv za 2005 godinu iznosila 63.195,61 € pa je ovo preduzeće za 2005 godinu manje obračunalo i uplatilo obaveza po osnovu pdv za iznos od 5.368,32 €. Dalje je navedeno da je preduzeće D. "M." iz Bijelog Polja, godišnjim obračunom za 2005 godinu iskazalo dobit u iznosu od 137,00 €, što je netačno iskazano, već je dobit ovog preduzeća u 2005 godini iznosila 22.975,00€ na koji iznos kao osnovicu je ovo preduzeće bilo dužno da obračuna i uplati porez na dobit u visini od 3.446,25€.</span>
</p>
<p class="p8"></p>
<p class="p8">
<span>Takodje vještak navodi da je uvidom u glavnu knjigu ovog preduzeća za 2006 godinu, utvrdjeno je da na kontu br 2110 evidentirana nabavljena roba za ovu godinu u iznosu od 302.298,61€, medjutim na osnovu podataka dostavljenih od Uprave carina vještak je utvrdio da je ovo preduzeće tokom 2006 godine nabavilo robe ukupne vrijenosti od 649.901,07 €, pa vještak zaključuje da ovo preduzeće tokom 2006 godine nije evidentiralo svu robu koju je nabavilo, već samo dio robe. Kako je ukupna vrijednost nabavljene robe po podacima Uprave carina, tokom 2006 godine od strane ovog preduzeća iznosila 649.901,70 € i plaćenoj carini i pdv za 2006 godinu u iznosu od 130.391,66 € što zbirno iznosi 780.221,36€ na šta primjenom preračunate poreske stope od 14,53% dobija se iznos obračunatog i plaćenog pdv za 2006 godinu u iznosu od 113.366,16€. Vještak dalje navodi da je preduzeće D. "M." iz Bijelog Polja na kontu br.6010, iskazalo ostvarene prihode za 2006 godinu u ukupnom iznosu od 48.764,81 € dok je na kontu br.2116-razlika u cijeni za 2006 godinu iskazan ukupan iznos od 6.902,26 €, pa pošto je u iskazanim prihodima za 2006 godinu sadržan i PDV to proizilazi da je iskazan prihod bez pdv a po podacima preduzeća D. "M." iz Bijelog Polja, za 2006 godinu od 41.679,28 €. Dalje je navedeno da na osnovu podataka o ostvarenim prihodima kao i podataka o ostvarenoj razlici u cijeni koje je u svojim poslovnim knjigama za 2006 godinu iskazalo  preduzeće D. "M." iz Bijelog Polja, utvrdjeno je da preračunata stopa učešća razlike u cijeni u ostvarenim prihodima iznosi 19,85%. Vještak je primjenom stope od 19,85% izračunao iznos razlike u cijeni, na ukupno nabavljenu robu u 2006 godini a koja je iznosila 668.761,90€, pa je dobio razliku u iznosu od 132,479,23€, odnosno maloprodajna vrijednost robe bez pdv iznosi 801.511,13 €, te primjenom stope pdv od 17% na ovako utvrdjenu osnovicu dobija se iznos obaveze za uplatu pdv za 2006 godinu od 136.256,98€. Dalje navodi da je preduzeće D. "M." iz Bijelog Polja, na ime ulaznog pdv za 2006 godinu obračunalo i uplatilo ukupan iznos poreza od 113.366,16€, pa imajući u vidu da je obaveza po osnovu izlaznog pdv za 2006 godinu iznosila 136.256,89€ to proizilazi da je za 2006 godinu ovo preduzeće uplatilo manje po osnovu pdv za iznos od 22.890,73€. Vještak dalje navodi da su u godišnjem obračunu za 2006 godinu ovog preduzeća netačno iskazani podaci o ostvarenom poslovnom rezultatu, jer kako nalazi ovaj vještak umjesto iskazanog gubitka u poslovanju za 2006 godinu od 96.499,00€ trebalo je iskazati dobit u visini od 118.662,71 €, pa je na ovaj iznos  preduzeće D. "M." iz Bijelog Polja bilo u obavezi da obračuna i uplaati porez na dobit u iznosu od 10.679,64 €. Vještak je naveo i da je utvrdio da je stanje na kontu 3110 povećano tokom 2005 godine za ukupno 35.405,00 €, a na osnovu gotovinskih uplata izvršenih u korist žiro računa preduzeća D. "M." iz Bijelog Polja, koje su izvršene od strane osnivča a na ime povećanja osnivačkog uloga. Vještak navodi i da je u 2006 godini, takodje na ime povećanja osnivačkog uloga, osnivač na žiro račun preduzeća izvršio gotovinsku uplatu u iznosu 141.594,19 €. Navodi i da je ove uplate preduzeće izvršilo a da prije toga nije donijelo odgovarajuće odluke, nije izmijenilo statut društva i upis promjena kod CRPS. Navodi i da je odluku o povećanju novčanog kapitala preduzeće D. "M." iz Bijelog Polja donijelo dana 28.04.2007. godine a koja promjena je objavljena u Sl.list RCG br. 35 od 13.06.2007. godine. </span>
</p>
<p class="p8"></p>
<p class="p4">
<span>              Prema mišljenju ovog vještaka preduzeće D. "M." iz Bijelog Polja je za 2005 godinu manje platilo pdv u iznosu od 5.368,32€, dok je za istu godinu manje platilo poreza na dobit u iznosu od 3.446,25 €, dok je za 2006 godinu manje platilo pdv u iznosu od 22.890,73€ i za istu godinu manje platilo poreza na dobit u iznosu od 10.679,64€. U pojašnjenju nalaza na glavnom pretresu od 01.07.2008. godine vještak je naveo da je u konkretnom slučaju plaćen porez na osnovicu koju čini nabavna cijena robe i da porez nije obračunat i uplaćen na razliku u cijeni koja je zaračunata na nabavnu cijenu. Pojasnio je i da je na osnovu knjigovodstvene dokumentacije ovog preduzeća, koje je iskazivalo prihode i obračun razlike u cijeni, na dio robe, te da je na osnovu ovih podataka utvrdio da prosječna razlika u cijeni robe iznosi 9,844%, a utvrdio je i da se radilo o istoj ili sličnoj robi. Vještak je pojasnio i da smatra da je poreski organ mogao utvrditi obaveze ovog preduzeća kako po osnovu PDV tako i po osnovu poreza na dobit a na osnovu podataka carinskih organa. Pojašnjenjem nalaza na glavnom pretresu od 20.11.2009. godine ovaj vještak je ostao pri osnovnom nalazu i prethodnom pojašnjenju, dok na glavnom pretresu od 07.12.2009. godine, a nakon što mu je prezentirana dodatna dokumentacija ovog preduzeća, pojasnio je da ista nema uticaja, te da ostaje pri osnovnom nalazu i mišljenu s tim što je pojasnio da je tokom 2005 godine preduzeće D. "M." iz Bijelog Polja uglavnom uvozilo prehrambenu robu-voće i povrće, te da se radi o kvarljivoj robi. Pojašnjava i da za slučaj da se dio ove uvezene robe pokvario, preduzeće bi bilo dužno da o tome sačini zapisnik o otpisu robe, na osnovu kog dokumenta bi moglo da izvrši knjiženje rashoda i umanjenja odgovarajuće vrste poreza a koji je sadržan u toj robi. Naveo je i da u knjigovodstrvenoj dokumentaciji preduzeće D. "M." iz Bijelog Polja nije bilo nijednog takvog dokumenta. Naveo je i da preduzeće D. "M." iz Bijelog Polja, u glavnoj knjizi i dnevniku za 2005 i 2006 godinu, nije iskazalo sve poslovne promjene, odnosno nije evidentiralo finansijsku dokumentaciju. Pojasnio je još i da osnivački ulog ne predstavlja osnovicu za obračun pdv i poreza na dobit, te da on u svom nalazu i mišljenju osnivački ulog i nije uračunao u osnovicu prilikom obračunavanja poreza. Pojasnio je još da je svoj nalaz i mišljenje zasnovao na dokumentaciji Uprave carina CG.</span>
</p>
<p class="p4"></p>
<p class="p4">
<span>              Pojašnjavajući svoj nalaz na glavnom pretresu od 14.09.2011. godine, vještak R, je ostao pri osnovnom nalazu i prethodno datim pojašnjenjima s tim što je dodao da je maržu (razlika u cijeni), utvrdio na osnovu podataka iz poslovnih knjiga preduzeća D. "M." iz Bijelog Polja a ne na osnovu nekakvog pravilnika, jer takav pravilnik i ne postoji, obzirom da je  preduzeće D. "M." iz Bijelog Polja, za dio nabavljene robe obračunavalo i iskazivalo razlike u cijeni, pa je ovaj vjštak taj isti procenat primijenio i na cjelokupnu nabavljenu robu, te samim tim i na dio robe koji nije bio evidentiran u poslovnim knjigama ovog preduzeća. Dalje pojašnjava da je vrstu robe koja je bila predmet poslovanja "M.",  utvrdio na osnovu ulaznih deklaracija iz kojih se vidi koja je roba u pitanju, a kvalitet nije utvrđivao, jer to nije mogao ni utvrditi iz priložene dokumentacije. Prilikom izrade nalaza nije imao u vidu kalo i rastur robe, a nesporno radi se o robi koja kalira, jer ovaj podatak  nije imao, a trebao je da ga priloži ili optuženi ili da se ovakav dokument nalazi u poslovnim knjigama tog preduzeća. 	</span>
</p>
<p class="p4"></p>
<p class="p4">
<span>             Vještak R. je dalje pojasnio da je osnovni nalaz i mišljenje dao, na osnovu carinske dokumentacije, jer mu u tom trenutku od firme "M."  nije priložena nikakva dokumentacija. Kasnije mu je od ove firme dostavljena dokumentacija koju je upoređivao u dopunskom nalazu i utvrdio da nema razlika između te dvije dokumentacije a koje bi uticale na dati nalaz i mišljenje. U dokumentaciji koja mu je priložena od firme D. "M."  nije ustanovio da u istoj postoje kakvi falsifikati, već se radi o činjenici da dio dokumentacije, koji je trebao biti knjigovodstveno evidentiran, nije bio evidentiran, što je imalo za posledicu na iskazivanje obaveza tog privrednog društva po osnovu PDV-a, poreza na dobit, ukupnih prihoda i ukupnih rashoda. Vještak je i mišljenja da su pripadnici Poreske uprave,  bili u mogućnosti da se upoznaju sa izvršenim uvozom robe od strane preduzeća D. "M.", jer Uprava carina ove podatke dostavlja Poreskoj upravi, a pripadnici P.U.su mogli na osnovu dokumentacije, prilikom sačinjavanja nalaza, da utvrde iznos obaveze ovog poreskog obveznika, te da mu nalože da plati obavezu ako bi utvrdili da je u poreskoj obavezi. Navodi i da pretežni dio dokumentacije na osnovu koje se vrši obračun obaveza prema državi, kod preduzeća D. "M." nije postojao u vrijeme davanja osnovnog nalaza, a ona je kasnije pribavljena o čemu se izjasnio u dopuni nalaza. Nalaz i mišljenej ovog vještaka sud je u potpunsti prihvatio kao jasan potpun objektivn, dat po osnovu pravila struke  nauke, i upoređivanjem podataka dobijenih od preduzeća D. "M." i podataka dobijenih od Uprave carina.  </span>
</p>
<p class="p4"></p>
<p class="p4">
<span>               Sud je cijenio iskaz svjedokinje D.R.e, koja je u svom iskazu datom na glavnom pretresu od 20. 11. 2009 godine, u bitnom navela da je u preduzeću D. «M.»,  obavljala računovodstveno-knjigovodstvene poslove koji su se odnosili na sačinjavanje bilansa uspjeha ovog preduzeća, podnošenje poreskih prijava i obradu komplente finansijsko-materijalno dokumentacije koja joj je dostavljana od strane optuženog. Pošto se osnovna djelatnost firme sastojala u pružanju prevozničkih usluga preduzetnicima i fizičkim licima iz Crne Gore za inostranstvo i obratno, te pošto je optuženi pri tom na sebe i firmu preuzimao i obaveze oko uvoza robe i lica koja je prevozio, a koje obaveze su se odnosile na carine i poreze, to je takvim postupanjem napravio grešku, na koju grešku mu je ona i ukazivala. Pri tom joj nije bilo poznato da li je D. «M.» i za svoje potrebe vršilo uvoz određene robe jer je uglavnom postupala po dokumentaciji koju bi  joj optuženi dostavljao tako da iz tog razloga i ne zna da li je pored te postojala i neka druga dokumentacija koja nije proknjižena. Kako je optuženi takve svoje usluge naplaćivao od svojih klijenata u visini od 2 % do 3 %, to je ove provizije i uzimala kao osnovicu za obračun poreza i istu dostavljala nadležnom poreskom organu. To je činila svakog mjeseca do 15 u mjesecu. Prije podnošenja prijave je uvijek ukazivala optuženom da takvim poslovanjem pravi grešku i na sebe preuzima obaveze. Istovremeno je tražila od njega da već kada je preuzeo takav način poslovanja i ponaša se prema uvezenoj robi kao svojoj prilikom izdavanja robe klijentima istim uz robu izdaje i izlazne račune na osnovu kojih bi se plaćanje vršilo preko računa pa bi novčani iznosi iz računa predstdavljali osnovicu za ostvareni prihod i obračun poreza na dobit. Međutim, optuženi nije prihvatio ni ovu njenu preporuku i savjet, što se vidi iz podnesenih poreskih prijava i bilansa uspjeha koje je zasnivala samo na dokumentaciji koju joj je dostavljao na uvid. Pošto joj isti nije dao bilo kakvu dokumentaciju koja se odnosi na uvoz robe za svoju firmu D. «M.» to ni u jednom slučaju nije knjižila takvu robu, jer bi u tom slučaju i postupak knjiženja takve robe bio drukčiji. Na kraju je istakla da joj nije poznato da se D. «M.» bavilo prodajom bilo kakve robe niti u Bijelom Polju, niti u drugim gradovima Crne Gore, niti joj je poznato na koji način je optuženi od svojih klijenata primao novac radi plaćanja carinskih i poreskih obaveza po osnovu uvoza njihove robe, čime je i u ovom dijelu ukazala na nezakonito poslovanje optuženog Ć.B.a i neistinitost podataka prikazanih u poreskim prijavama obzirom, da ni ova plaćanja takođe nijesu išla preko računa a samim tim nijesu ni ulazila u osnovicu za obračun poreza.</span>
</p>
<p class="p4">
<span>	U svom iskazu datom na glavnom pretresu od 12. 04. 2011 godine svjedokinja Dlakić je ponovila da je obavljala knjigovodstvene poslove u preduzeću M., tokom 2005, 2006, godine. Navela je da je D. M., registrovano je za obavljanje djelatnosti prevoz robe u drumskom saobraćaju skladištenje i veze sa šifrom 60250 prema obliku organizovanja vršeno je i knjiženje dokumentacije redovno dostavljanje pdv prijava Poreskoj upravi u B.Polju i na kraju poslednjih godina završnih računa, a u okviru poslovne dokumentacije registrovane su sve promjene prema obliku i strukturi na odredjenim kontima prihoda i rashoda. Medjutim sa početkom kontrole poslovanja za 2005 i 2006. godinu svi podaci iz poslovne evidencije D. M. su anulirani, zanemareni a preuzeti su podaci iz carinskog informacionog sistema što pruža tačnost i validnost podataka prema podacima carinskih ispostava, pa nabavljena roba u 2005. godini iznosi 327.153,52 € i pri samom ulasku robe na carini plaćeni su troškovi pdv i carine u iznosu od 70.831,98€ u okviru uplaćenih sredstava od 70.831,98€ dio se odnosi na troškove carine u iznosu od 13.004,69€ a dio na pdv u iznosu od 57 827,29 €. Navodi da procenat marže u svom poslovanju odredjuje sama firma ako je nabavna vrijednost uvezene robe prema podacima CIS-a 357.153,52 € i na to se primijeni obračun marže u procentu 9,844 marža iznosi 32.204,99€, pa zbrajanjem nabavne vrijednosti robe i marže formira se osnovica za obračun a vrijednost ove osnovice je 359.358,51€ i primjenjuje se propisana stopa pdv 17% što iznosi 61.090,94€, kao obaveza pdv. Ako se od ovog iznosa umanji pdv plaćen na carini od 57 827,29€ obaveza pdv je 3.263,65€ a takodje se može umanjiti i plaćeni pdv preko žiro računa u visini od 126,92 € pa konačna obaveza po osnovu pdv za 2005, po mišljenju ove svjedokinje iznosi 3 136,73€, a ukupan prihod za 2005  iznosio bi 359.358,51€ a čine ga nabavna vrijednost uvezene robe i ukalkulisana razlika u cijeni u procentu 9,844€. Navodi i da je struktura rashoda, nabavna vrijednost prodate robe 327.153,52€, troškovi carine 13.004,69€ poslovni rashodi 4.101,08€ i ukalkulisane obaveze zarada i ostalo 4 005,06€ što ukupno čini 348.264,35€. Pored navedenih troškova obzirom da je vršen prevez robe sa faktorom rizika u vidu kala, loma, kvara što je regulisano pravilnikom  o normativima i količini rashoda primjenjujući prosječnu stopa 2,5%, na nabavljenu vrijednost od 327.153,52€ što iznosi 8.178,84€ i što čini klasični trošak, pa kada se ovaj trošak dodala na ukupne rashode 348.264,35 € i oduzimala od ukupnih prihoda 359.358,51€, osnovica za porez na dobit, po njenom mišljenju je 2.915,32€. Navela je da je na ovu osnovicu obračunala 9% poreza na dobit što iznosi 262,37€. Ukupne obaveze za 2005 godinu su po osnovu pdv iznose 3 136,73€, a po osnovu poreza na dobit 262,37 što ukupno iznosi 3 399,10€. Dalje je navela da je za 2006 godinu vrijednost nabavljene robe iznosila 649.901,70€ a uplaćeno je preko žiro računa po osnovu pdv i troškova carine 130.319,66€, od toga po osnovu pdv 113 366,16€ a troškova carine 16.953,50€ Primijenila je procenat marže 9,844 jer su 2005 i 2006 uzastupne godine i nije bilo nekih većih pomjeranja ni u kojem segmentu privrednog sistema, pa kada se primijeni ova stopa na nabavljenu robu vrijednosti 649 901,70€ to marža iznosi 63.976,32€ a zbrajanjem nabavljene robe i marže ukupna maloprodajna vrijednost robe je 713 878 02€, što je i ukupan prihod za pomenutu godinu. Na ovaj iznos primijenjena stopa 17% pdv iznosi 121 359,26€, što predstavlja izlazni pdv,  pa obaveza pdv kada se od obračuna tog pdv od 121 359,26 €, oduzme uplaćeni ulazni pdv u visini od 113 366,16€,  ostaje obaveza 7 993,10€. Navodi i da je u toku poslovne 2006 godine godine, uplaćeno je preko žiro računa pdv 2.255,62€ pa i ovaj iznos umanjuje obavezu pdv i konačna obaveza pdv iznosi 5.737,48€. Navodi još da  ukupne prihode za 2006 čine marža i nabavljena vrijednost robe u visini 713.878,02 €, a da  strukturu rashoda čine  nabavna vrijednost prodate robe 649.901,70€, troškovi carine 16.953,50€ troškovi dnevnica 5.000,00€ troškovi usluga 2.955,13€ troškovi platnog prometa 867,25€, troškovi zarada i ostalo 7.170,84€, što ukupno iznosi 682.848,42€, pa navodi da je  kao i u prethodnoj godini, primijenila isti pricenat troškove kala rashoda po pravilniku od 2,5% i na vrijednost nabavljene robe od 649.901,70€ ovaj procenat iznosi 16.247,54€,  sa ovim troškom ukupni rashodi iznose 699.095,96€ ako se od ukupnih prihoda 713.878,02€  umanje ukupni rashodi od 699.095,96 € to osnovica za obračun poreza na dobit je 14.782,06€, pa primjenom stope poreza na dobit od 9% a na osnovicu 14.782,06 €, obaveza za porez na dobit iznosi 1.330,38€,a ukupne obaveze za 2006 godinu po osnovu pdv 5.737,48 €, što ukupno iznosi 7.067,86€ i sa obavezama iz 2005 od 3.399,10€ iznosi 10466,96€.            </span>
</p>
<p class="p4">
<span>                Svjedokinja D. je još navela da se svi podaci na osnovu kojih je vršila knjigovodstvene poslove, nalaze u registratorima te firme, a prilikom kontrole poreski inspektor je uzeo da je osnovna djelatnost firme trgovina, medjutim po njenom mišljenju obzirom na šifru djelatnosti 60250, to je prevoz robe u drumskom saobraćaju i vezi. Preduzeće M. se koliko ja znam bavilo uvozom robe iz inostranstva preduzeće M. tokom 2005. godine uvezlo je robe u vrijednosti 297.563,66.€ Na robu uvezenu u ovom iznosu plaćen je pdv i carina u iznosu od 70.831,98.</span>
</p>
<p class="p4">
<span>	 Iskaz ove svjedokinje u dijelu da je obavljala knjigovodstvene poslove u poslovnoj 2005 I 2006 godini, kao i navode da je predočavala okirvljenom na nezakonitosti u dijelu načina knjiženja, te da je knjiženje a zatim obračun obaveza preduzeća D. “M.” iz B.Polja, vršila samo na osnovu dokumentacije koju joj je dostavljao okrivljeni, sud je prihvatio, dok iskaz ove svjedokinje dat na glavnom pretresu gdje ova svjedokinja dovodi u pitanje metodologiju obračuna vještaka R.a, sud ne prihvata, obzirom da se vještak R, određeno izjasnio da je svoj nalaz dao na osnovu dokumentacije koju je dobio od preduzeća D. “M.”, upoređujući je sa podacima obijenim od Uprave carina.  Takođe vještak je određeno naveo da u pogledu troškova kod preduzeća D. “M. nije postojalo validnih dokumenata i precizno je pojasnio postupak nastanka troškova po osnovu eventualnog otpisa, za šta u knjigovodstvenoj dokumentaciji  preduzeća D. “M., nije bilo dokaza.</span>
</p>
<p class="p4">
<span>	Iz izvoda iz KE na ime okrivljenog sud je utvrdio da isti do sada nije kažnjavan. </span>
</p>
<p class="p4"></p>
<p class="p4">
<span>	Sud je cijenio i druge izvedene dokaze ali ih nije posebno obrazlagao, obzirom da iz njih nije utvrdio pravno relevantne činjenice za eventalno drugačiju odluku u ovoj krivično pravnoj stvari.</span>
</p>
<p class="p4">
<span> </span>
</p>
<p class="p4">
<span>	Dakle tokom  postupka nesporno je utvrđeno da je okrivljeni Ć.B., osnivač, izvršni direktor i ovlašćeni zastupnik D. „M.“ iz Bijelog Polja što jasno proizilazi iz potvrde o registraciji Privrednog suda u Podgorici  br. 5-0175951/001. Takođe nasporno je utvrđeno i da je D. „M.“ iz Bijelog Polja obveznik poreza i po osnovu PDV-a i poreza na dobit, što takođe jasno proizilazi iz Rješenja o registraciji Direkcije javnih prihoda – filijala u Bijelom Polju, br. 70-01-00425-8 od 24.06.2003 godine i Rješenja iste filijale br. 70/31-00392-4 od 24.06.2003 godine. </span>
</p>
<p class="p4">
<span>	Okrivljeni u svojoj odbrani ne spori da je vlasnik i izvršni direktor preduzeća D. „M.“ iz Bijelog Polja te da se u periodu od 01.01.2005. do 31.12.2006. godine ovo preduzeće bavilo uvozom robe s tim što je naveo da je za svu robu platio pdv i carinu dok je porez na dobit platio za veći dio uvežene robe obzirom da je dio dokumentacije a koja se odnosi na uvoz robe iz Turske, navodno izgubio na Tuškoj pijaci u Podgorici. Navode okrivljenog u ovom dijelu, da dijelom nijesu plaćene obaveze po osnovu poreza na dobit sud prihvata, s tim što njegove navode kako je navodni razlog neplaćanja ove vrste poreza u potpunom iznosu, taj što je izgubio dio dokumentacije sud ne prihvata, cijeneći ove navode sračunatim u cilju pokušaja izbjegavanja sopstvene krivice, a osim toga nije životno logično da okrivljeni navodno izgubi dio dokumentacije i to na pijaci, pa da, zbog toga, obaveze kako po osnovu knjiženja tako i po osnovu obračuna poreza, za taj dio robe ne izvrši, a da kasnije navodno pronadje dio dokumentacije, od špeditera, i to tek u fazi kada je započeo krivični postuak.  Takodje navode okrivljenog u dijelu da su obaveze preduzeća D. „M.“ iz Bijelog Polja za sporni period od 3.000,00 – 4.000,00 € sud ne prihvata obzirom da je iz nalaza i mišljenja vještaka ekonomske struke nedvosmisleno utvrdjen iznos obaveza ovog preduzeća za cio sporni period. </span>
</p>
<p class="p4"></p>
<p class="p4">
<span>	Kako je tokom postupka nesporno utvrdjeno da je knjigovodstvene poslove u preduzeću D. „M.“ iz Bijelog Polja, obavljala D.R.a s tim što je ova svjedokinja u svom iskazu navela da je vršila knjiženje samo one dokumentacije koju joj je dostavljao okrivljeni Ć.B., te da iz tog razloga i nije knjižila dokumentaciju za koju je okrivljeni naveo da je navodno izgubio a navela je i da je ona lično,  na osnovu rapoložive knjigovodstvene dokumentacije podnosila prijave za odgovarajuće vrste poreza, takodje je sačinjavala i završni račun ovog preduzeća dok je okrivljeni naveo da je imao uvid u sva ova dokumenta, koja je i ovjeravao svojim potpisom prije predaje nadležnim organima.</span>
</p>
<p class="p4">
<span>	Okrivljeni u svojoj odbrani kako navodi,  svjestan je činjenice da sva dokumentacija koja se knjigovodstveno evidentira, nije evidentirana, navodno iz razloga gubitka iste. Ove navode okrivljenog sud ne prihvata i cijeni ih sračunatim u cilju izbjegavanja sopstveen krivice, jer tim prije ako je dokumentaciju izgubio, mogao je tu činjenicu da prijavi nadležnim organima, te da preduzme radnje na ponovnom pribavljanju iste, odmah nakon navodnog gubitka, upravo na način kako je istu pribavio, kasnije nakon kontrole.  Takođe okrivljeni je svjestan činjenice da je za sporni period manje uplaćeno obaveza po osnovu poreza,  s tim što je po njegovom mišljenju taj iznos od 3-4 hiljade eura. Međutim ovi navodi okrivljenog obezvrijeđeni su nalazom i mišljenjem vještaka ekonomske struke, koji je našao da je preduzeće D. „M.“ iz Bijelog Polja, u periodu od 01.01.2005 do 31.12.2005. godine, po osnovu poreza na dodatu vrijednost (pdv) prijavilo i platilo manje iznos od 5.368,32€ i poreza na dobit manje u iznosu od 3.446,25 € pa je za poslovnu 2005 godinu,  uskratilo Poreskoj upravi CG prihod u ukupnom iznosu od 8.814,57 €. Takodje iz nalaza i mišljenja vještaka R.a utvrdjeno je da preduzeće D. „M.“ iz Bijelog Polja u periodu od 01.01.2006. godine do 31.12.2006. godine,  po osnovu pdv, manje uplatilo iznos od 22.890,73€, i poreza na dobit manje u iznosu od 10.679,64 € pa je za navedeni period Poreskoj upravi uplatilo manje ukupno 33.570,37€.</span>
</p>
<p class="p4"></p>
<p class="p8">
<span>	Nakon sprovedenog dokaznog postupka, ocjene navoda iz podnijetog, a kasnije izmijenjenog, optuženja, te svih izvedenih dokaza, cijeneći svaki dokaz pojedinačno i u sklopu jedan sa drugim sud je utvrdio činjenično stanje, da je okrivljeni u periodu od 01.01.2005 godine, do 31.12.2005 godine, u Bijelom Polju, kao odgovorno lice u svojstvu vlasnika i direktora »M.« D. Bijelo Polje iz Bijelog Polja, davao lažne podatke o zakonito stečenim prihodima ovog društva, na način što je  poslovnim knjigama za 2005 godinu, netačno - manje iskazao podatke o vrijednosti nabavljene robe za iznos od 29.589,86 eura, umanjujući na taj način poresku osnovicu za obračun PDV-a i poreza na dobit, usled čega je u navedenom periodu za D. »M.« iz Bijelog Polja, manje obračunao i uplatio PDV-a u iznosu od 5.368,32 eura i poreza na dobit u iznosu od 3.446,25 eura, što ukupno iznosi  8.814,57€, za koji iznos je uskratio sredstva Poreskoj upravi CG. Takođe i u periodu od 01.01.2006 godine, do 31.12.2006 godine, u istom svojstvu kao pod tačkom 1 dispozitiva, davao je lažne podatke o zakonito stečenim prihodima ovog društva, na način što je poslovnim knjigama za 2006 godinu, netačno - manje iskazao podatke o vrijednosti nabavljene robe za iznos od 347.603,09 eura, umanjujući na taj način poresku osnovicu za obračun PDV-a i poreza na dobit, usled čega je u navedenom periodu za D. »M.« iz Bijelog Polja, manje obračunao i uplatio PDV-a u iznosu od 22.890,73 eura, eura i poreza na dobit u iznosu od 10.679,64 eura, što ukupno, za 2006 godinu iznosi 33.570,37€, za koji iznos je uskratio sredstva Poreskoj upravi CG. Shodno ovako utvrđenom činjeničnom stanju sud je u graniocama svojih ovlašćenja i promijenio činjenični opis optužbe, na način sadržan u izreci presude.</span>
</p>
<p class="p8">
<span> Okrivljeni je krivično djelo izvršio u produženom trajanju, jer djelo izvršio prema istom oštećenom Poreskoj upravi CG, u vremenskoj povezanosti, obzirom da je postupao dvije godine za redom i izvršio je isto krivično djelo koje predstavlja cjelinu, zbog istovrsnosti predmeta djela, korišćenja iste situacije, mjesta izvršenja djela i jedinstvenog umišljaja učinilaca. Kako je okrivljeni za kalendarsku 2005 godinu koja se poklapa sa finansijskom godinom, ukupno obračunao i uplatio manje ukupno iznos od  8.814,57€, a za kalendarsku-finansijsku 2006 godinu, manje ukupno 33.570,37€, to su se u opisanim radnjama okrivljenog stekla su se sva bitna obilježja bića krivičnog djela stavljenog mu na teret, obzirom da je jedna od alternativno određenih radnji predmetnog krivičnog djela je i davanje lažnih podataka koji se odnose na prihode poreskog obveznika, ili predmete, koji podliježu oporezivanju, a irelevantno je kako je prijava podnešena, obzirom da je obaveza za 2006 godinu iznosila ukupno 33.570,37€. </span>
</p>
<p class="p4"></p>
<p class="p4">
<span>	Kako iz dokaza izvedenih na glavnom pretresu nesporno proizilazi da je okrivljeni, kako i sam priznaje, odgovoran za poslovanje preduzeća, te je ne iskazivanjem u poslovnim knjigama svih zakonito stečnih prihoda, umanjio poresku osnovicu, a zatim na tako umanjenu osnovicu, obračunavao je i podnosio poreske prijave kako za PDV-e tako i za porez na dobit, u manjem iznosu, što je po ocjeni ovog suda činio upravo iz razloga kako bi D. „M.“ iz Bijelog Polja, djelimično izbjeglo plaćanje PDV-a i poreza na dobit, time je krivično djelo, koje mu je stavljeno na teret  izvršio sa direktnim umišljajem. </span>
</p>
<p class="p8">
<span>     </span>
</p>
<p class="p8">
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao da se radi o porodičnoj osobi ocu četvoro djece, licu koje do sada nije osuđivano, pa u nedostatku otežavajućih okolnosti, sud je mišljenja da sve olakšavajuće okolnosti na strani okrivljenog predstavljaju osobito olakšavajuće okolnosti koje kao takve mogu biti osnov za izricanje glavne kazne ispod granice propisane zakonom, te da će se i sa blažom kaznom postići svrha kažnjavanja i okrivljenog osudio na kaznu zatvora od 4 mjeseca, te uz izrečenu kaznu zatvora, kao glavnu kaznu,  shodno odredbama čl. 264 st. 3 u vezi st. 1 Krivičnog zakonika, sud je okrivljenog osudio i na plaćanje novčane kazne od 800,00 eura, kao sporedne kazne, a shodno odredbama čl. 34 st. 3 u vezi st. 2 Kz-a, cijeneći da će se na taj način postići svrha kažnjavanja.    </span>
</p>
<p class="p2"></p>
<p class="p4">
<span>	Odluka o paušalu, u iznosu od 100,00 eura, donijeta je na osnovu odredbe čl. 226 Zakonika o krivičnom postupku, pri čemu je sud cijenio složenost i trajanje krivičnog postupka, te i  imovinske prilike okrivljenog, kao i da plati ostale troškove postupka, u iznosu od 730,50 €, a koji su nastali povodom davanja nalaza, dopune nalaza i pojašnjenja od strane vještaka ekonomske struke, a koja sredstva su vještaku isplaćena iz budžetskih sredstava suda. </span>
</p>
<p class="p4"></p>
<p class="p4">
<span>	Odlučujući o imovinsko pravnom zahtjevu oštećene P.U.CG, čiji punomoćnik je postavila isti, sud je odlučio da oštećenu uputi da svoj zahtjev ostvaruje u upravnom postupku, obzirom da se u krivičnom postupku mogu ostvarivati samo oni imovinsko pravni zahtjevi, koji se mogu ostvarivati pred sudom u parničnom postupku. </span>
</p>
<p class="p4"></p>
<p class="p4">
<span>	Sa iznijetog, shodno čl. 374 Zkp-a, odlučeno je kao u izreci presude.</span>
</p>
<p class="p4"></p>
<p class="p3"></p>
<p class="p3"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>dana  14. 09. 2011.  godine</span>
</p>
<p class="p3"></p>
<p class="p2"></p>
<p class="p2">
<span>ZAPISNIČAR,							S U D I J A,</span>
</p>
<p class="p2">
<span>Draginja Bošković s. r.              					Ivan Adamović s.r.</span>
</p>
<p class="p2"></p>
<p class="p2"></p>
<p class="p13"></p>


</body>
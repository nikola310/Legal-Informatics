<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt}
.span2{;font-family:'Arial'}
.span3{color:#000000;font-family:'Arial'}
.span4{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:right">
<span class="span1"></span><span class="span2"> K. br. 734/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog R. S. zbog krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore, nakon javnog glavnog pretresa održanog dana 03.05.2017. godine, u prisustvu zastupnice optužbe N. P. - savjetnice u Osnovnom državnom tužilaštvu Podgorica i okrivljenog, istog dana izrekao je i objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni: R. S. , JMB .............., od oca A. i majke S., rođene M., rođen .. ..19.. godine u Pg, sa prebivalištem u Pg – D. bb, državljanin Crne Gore, razumije crnogorski jezik, koji je i njegov jezik, nezaposlen, oženjen, otac sedmoro djece, pismen, nije završio školu, lošeg imovnog stanja, osuđivan presudama Opštinskog suda u Titogradu K. br. 475/78 od 20.12.1978. godine zbog krivičnog djela teška tjelesna povreda iz čl. 45 KZ SRCG (4 mjeseca zatvora), Okružnog suda u Titogradu K. br. 185/86 od 30.12.1987. godine zbog krivičnog djela teška djela protiv bezbjednosti saobraćaja iz čl. 190 st. 5 u vezi čl. 185 st. 3 u vezi st. 1 KZ SRCG (uslovna osuda), Opštinskog suda u Titogradu K. br. 525/87 od 28.10.1988. godine zbog krivičnog djela teška krađa iz čl. 153 st. 2 u vezi st. 1 u vezi čl. 24 KZ SRCG (7 mjeseci zatvora), Osnovnog suda u Podgorici K. br. 177/93 od 23.03.1996. godine zbog krivičnog djela falsifikovanje isprave iz čl. 221 st. 3 u vezi st. 1 KZ SRCG (uslovna osuda) i Osnovnog suda u Podgorici K. br. 129/13 od 27.06.2013. godine zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore (uslovna osuda), protiv kojeg se ne vodi postupak za drugo krivično djelo.</span>
</p>
<p style="text-align:center;">
<span class="span3">&nbsp;</span>
</p>
<p style="text-align:center;">
<span class="span3">Kriv je</span>
</p>
<p>
<span class="span3">&nbsp;</span>
</p>
<p>
<span class="span3">Što je:</span>
</p>
<p>
<span class="span3">Dana 19. jula 2015. godine, oko 14:00 časova, u Pg, u mjestu D., svjestan svog djela čije je izvršenje htio i znajući da je njegovo djelo zabranjeno, primjenom grubog nasilja narušio tjelesni integritet člana svoje porodice, sestre od tetke, oštećene S. N., na način </span><span class="span2">što</span><span class="span4"> </span><span class="span3">je oštećenu, dok je sjedjela ispred njegove barake, više puta počupao za kosu, pa je plastičnim štapom - sredstvom podobnim da tijelo teško povrijedi ili zdravlje teško naruši, nekoliko puta udario po leđima, nakon čega joj je pesnicama zadao više udaraca u predjelu glave, od kojih je oštećena pala na zemlju, kojom prilikom joj je nanio laku tjelesnu povredu u vidu krvnog podliva u lijevoj polovini krsnog predjela,</span>
</p>
<p>&nbsp;</p>
<p>
<span class="span3">- čime je </span><span class="span2">izvršio </span><span class="span3">krivično djelo</span><span class="span2"> nasilje u porodici ili u porodičnoj zajednici iz čl. 220 st. 2 u vezi st. 1 Krivičnog </span><span class="span2">zakonika Crne Gore.</span><span class="span3"> </span>
</p>
<p>
<span class="span3">&nbsp;</span>
</p>
<p>
<span class="span3">Pa sud okrivljenog zbog navedenog krivičnog djela primjenom čl. 4 st. 2, čl. 32, čl. 41 i čl. 42 st. 1 Krivičnog zakonika Crne Gore i čl. 226, čl. 229, čl. 239 i čl. 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span3">O S U Đ U J E</span>
</p>
<p>&nbsp;</p>
<p>
<span class="span3">Na kaznu rada u javnom interesu, u trajanju od 360 (tri stotine šezdeset) časova, a koja kazna će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca.</span>
</p>
<p>
<span class="span3">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span class="span3">Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span3">Shodno čl. 239 st. 2 Zakonika o krivičnom postupku, sud oštećenu N. S. upućuje da imovinskopravni zahtjev može ostvariti u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span3">Optužnim predlogom Osnovnog državnog tužilaštva Podgorica Kt. br. 880/15 od 14.12.2016. godine okrivljenom R. S.  stavljeno je na teret izvršenje krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore. Zastupnica optužbe je prije davanja završnih riječi precizirala dispozitiv optužnog predloga na način kako je to predstavljeno izrekom presude, i pri tako izmjenjenom optužnom predlogu je u ostala u završnoj riječi, predloživši sudu da okrivljenog oglasi krivim i osudi po zakonu.</span>
</p>
<p>
<span class="span3">Okrivljni je u odbrani datoj u prethodnom postupku naveo da je dana 19.07.2015. godine u njegovu porodičnu kuću došla njegova sestra od tetke N. S., govoreći mu da je pobjegla od svog muža S. S., sa kojim je imala porodičnu svađu i koji joj je zadao udarce po rukama i licu, od čega joj je bila crvena lijeva ruka i bila je izgrebana po vratu. Oštećena je razgovarala sa njegovom suprugom R. koja joj je tom prilikom rekla da može ostati najduže dva dana, zbog čega su počele svađu. U jednom momentu, N. je uhvatila njegovu suprugu za kosu, pa je on vidjevši šta se dešava, uhvatio Nenu za kosu i odvojio je od svoje supruge. Negirao je da je udarao oštećenu, navodeći da je kritičnog dana samo počupao oštećenu za kosu. Na glavnom pretresu je različito naveo da, kada su se oštećena i njegova supruga posvađale, krenuo je da ih razdvoji, pa je oštećenu uhvatio za ruku i odvojio je od svoje supruge i to je jedini fizički kontakt koji su imali. Razlike u kazivanju pojasnio je navodeći da je kod tužioca rekao da je oštećenu počupao za kosu i uhvatio visoko za ruku, bliže ramenu, pa je tako istovremeno uhvatio i za kosu i za ruku, na koji način je odvojio od svoje supruge. Potvrdio je navode oštećene da mu je ona kritičnog dana tražila da njegovo vozilo koje je bilo registrovano na njeno ime preregistruje, kako ona ne bi izgubila pravo na socijalnu pomoć, te da joj je odgovorio da to sama uradi kao što je on uspio da dva vozila u policiji odjavi sa svog imena. U završnoj riječi je naveo da smatra da ne postoji niti jedan razlog da bude nasilan i da bije oštećenu i ostao pri datoj odbrani. Pristao je da ga sud osudi kaznom rada u javnom interesu ako nađe da je kriv i ako sud bude smatrao da je to adekvatno.</span>
</p>
<p>
<span class="span3">Sud je u dokaznom postupku saslušao svjedoka oštećenu N. S. i svjedoka S. S., pročitao medicinsku dokumentaciju na ime oštećene N. S. koja je dostavljena na 2 CD - a </span><span class="span3">KC CG, na saglasan predlog stranaka pročitao nalaz i mišljenje vještaka sudske medicine dr N. R. od 01.10.2016. godine i pročitao izvod iz registra kazN.h evidencija Ministarstva pravde KE 1731/2016 od 19.12.2016. godine.</span>
</p>
<p>
<span class="span3">Svjedok oštećena N. S. je u iskazu datom u prethodnom postupku i na glavnom pretrersu saglasno u bitnom navela da je dana 19.07.2015. godine, u naselju D., gdje stanuje njen brat od ujaka R. S. , prodavala garderobu na ulici. Okrivljeni je sreo toga dana i rekao da kada završi sa prodajom dođe kod njega kući. Oko 14:00 časova je otišla do njegove barake i sjela ispred iste, a ubrzo su joj se pridružili on i njegova supruga. Bez ikakvog razloga R. je počeo da je čupa za kosu, što je radila i njegova supruga. Okrivljeni je tada uzeo neki štap, koji je bio od tvrde plastike, prečnika oko 3 cm i sa istim je udario više puta po leđima, dok joj je njegova supruga za to vrijeme držala ruke kako ne bi mogla da pruža otpor. Potom je više puta udarao stisnutim pesnicama u predjelu glave, od kojih udaraca je izgubila svijest i pala na zemlju. Kada se osvijestila, okrivljeni nije bio u njenoj bilizini, već je samo vidjela njegovu ženu i odmah se uputila kroz naselje, gdje je srela jednu ženu koja joj je dala čašu vode da popije, kako bi se okrijepila. Pozvali su joj taksi, kojim je odmah pošla u CB Podgorica, a potom i u Urgentni centar, gdje je pregledana. Njen suprug S. S. je nikad nije udarao, pa ni kritičnog dana i nikad nije odlazila kod okrivljenog zbog batina koje je zadobila od bilo koga, a posebno ne od svog supruga. Na glavnom pretresu je dodala da je kritičnog dana od okrivljenog tražila da sa njenog imena odjavi njegovo vozilo, kako ne bi izgubila pravo na socijalnu pomoć, pa se okrivljeni zbog toga iznervirao. Pridružila se krivičnom gonjenju protiv okrivljenog i postavila imovinskopravni zahtjev u iznosu od 2000 €.</span>
</p>
<p>
<span class="span3">Svjedok S. S. je u iskazu datom na glavnom pretresu naveo da nema neposrednih saznanja o kritičnom događaju. Oštećena N. S., koja je njegova vanbračna supruga mu je ispričala da je okrivljeni kritičnog dana izbio. Kritičnog dana bio je u Nk i nije imao bilo kakav verbalni ili fizički sukob sa svojom vanbračnom suprugom. Ni prije kritičnog događaja, ni nakon toga oštećenu nije tukao, niti je za to imao razloga. </span>
</p>
<p>
<span class="span3">Iz medicinske dokumentacije na ime oštećene Nene Selimović, to: Izvještaja ljekara specijaliste hirurga Urgentnog centra JZU KC CG br. protokola 14382, CzRD nalaza ID broj 43746 i CzRD nalaza ID broj 48933 Centra za radiološku dijagnostiku KC CG, svi od 19.07.2015. godine, proizilazi da se oštećena navedenog dana javila u navedenu zdravstvenu ustanovu zbog povreda zadobijenih u nasilju od strane njoj poznatog lica, udarcima pesnicama i štapom. Dijagnoza je postavljena na latinskom jeziku i prospisana joj je terapija.</span>
</p>
<p>
<span class="span3">Iz nalaza i mišljenja vještaka medicinske struke dr N. R. od 01.10.2016. godine, koji je vještak dao na osnovu medicinske dokumentacije koju je sud pročitao na glavnom pretresu, proizilazi da je dana 19.07.2015. godine, od strane ljekara Urgentnog centra Kliničkog centra Crne Gore u Podgorici pregledana oštećena N. S., kojom prilikom su kod nje dijagnostikovane tjelesne povrede u vidu ogrebotine u predjelu lijeve polovine grudnog koša, koje su posledica dejstva tupine mehaničke sile i iste su nastale grebanjem noktima i krvnog podliva u lijevoj polovini krsnog predjela, koja je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, duguljastim obličastim predmetom, koje povrede se u vrijeme nanošenja kvalifikuju kao lake tjelesne povrede. Takođe, dijagnostikovana je i povreda u vidu nagnječenja glave, koja dijagnoza je postavljena nedovoljno kritički, samo na osnovu podataka da je pacijentkinja zadobijala udarce u glavu, bez spolja na koži opisanih bilo kakvih tjelesnih povreda, tako da se ista ne može prihvatiti i dalje sudskomedicinski elaborirati, a što ne isključuje mogućnost dejstva sile u glavu, ali sila koja je djelovala nije bila dovoljnog intenziteta da dovede do nastanka tjelesnih povreda.</span>
</p>
<p>
<span class="span3">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog, sud je nesumnjivo utvrdio da je okrivljeni R. S.  dana 19. jula 2015. godine, oko 14:00 časova, u Pg, u mjestu D., primjenom grubog nasilja </span><span class="span3">narušio tjelesni integritet člana svoje porodice, sestre od tetke, oštećene S. N., na način </span><span class="span2">što</span><span class="span4"> </span><span class="span3">je oštećenu, dok je sjedjela ispred njegove barake, više puta počupao za kosu, pa je plastičnim štapom - sredstvom podobnim da tijelo teško povrijedi ili zdravlje teško naruši, nekoliko puta udario po leđima, nakon čega joj je pesnicama zadao više udaraca u predjelu glave, od kojih je oštećena pala na zemlju, kojom prilikom joj je nanio laku tjelesnu povredu u vidu krvnog podliva u lijevoj polovini krsnog predjela.</span>
</p>
<p>
<span class="span3">Činjenično stanje sud je utvrdio iz iskaza svjedoka oštećene, koja se na dosledan i međusobno saglasan način tokom čitavog postupka izjašnjavala o odlučnim činjenicama, navodeći da je dana 19.07.2015. godine, u naselju D., oko 14:00 časova otišla do barake okrivljenog i sjela ispred, da bi u jednom trenutku okrivljeni počeo da je čupa za kosu, a potom uzeo štap, koji je bio od tvrde plastike, prečnika oko 3 cm i sa istim je udario više puta po leđima, nakon čega je više puta udarao stisnutim pesnicama u predjelu glave, od kojih udaraca je izgubila svijest i pala na zemlju, kojom prilikom je zadobila povrede koje su joj konstatovane u Urgentnom centru. Iskaz svjedoka oštećene sud je u cjelosti prihvatio, cijeneći ga kao istinit, imajući u vidu da je isti potvrđen medicinskom dokumentacijom na ime oštećene i nalazom i mišljenjem vještaka medicinske struke. Naime, iz nalaza i mišljenja vještaka medicinske struke, a koji je dat na osnovu navedene medicinske dokumentacije, sud je utvrdio da je oštećena N. S. kritičnom prilikom zadobila laku tjelesnu povredu u vidu krvnog podliva u lijevoj polovini krsnog predjela, koja povreda je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, duguljastim obličastim predmetom, što u potpunosti potvrđuje navode oštećene da ju je okrivljeni u kritičnoj prilici udarao plastičnim štapom. Navedeni nalaz i mišljenje sud je u potpunosti prihvatio, </span><span class="span2">ocijenivši ga kao jasan, objektivan, logičan i u svemu dat shodno pravilima medicinske struke, a na isti stranke nisu imale primjedbi. Takođe, navedeni nalaz ne isključuje </span><span class="span3">mogućnost dejstva sile u glavu oštećene, jer to proizilazi iz medicinske dokumentacije, ali sila koja je djelovala nije bila dovoljnog intenziteta da dovede do nastanka tjelesnih povreda, pa i pored toga sud nalazi da i takva konstatacija u medicinskoj dokumentaciji i nalazu i mišljenju vještaka medicinske struke potvrđuje navode oštećene da ju je okrivljeni u kritičnoj prilici čupao za kosu i nanosio joj udarce pesnicama, koji međutim očigledno nisu bili tolikog intenziteta da bi ostavili vidljive tjelesne povrede. Prilikom utvrđivanja činjeničnog stanja sud je posebno imao u vidu i činjenicu da okrivljeni u odbrani datoj u prethodnom postupku nije sporio da je oštećenu vukao za kosu, a na glavnom pretresu nije sporio ni navode oštećene da mu je kritičnog dana tražila da svoje vozilo odjavi sa njenog imena, kako ista ne bi izgubila pravo na socijalnu pomoć, zbog čega se okrivljeni iznervirao, što je bio očigledan motiv okrivljenom da prema oštećenoj ispolji nasilje kojim je povrijedio njen tjelesni integritet.</span>
</p>
<p>
<span class="span2">Cijeneći sudbjektivni </span><span class="span2">odnos okrivljenog prema izvršenom krivičnom djelu, sud nalazi da je okrivljeni bio svjestan da čupajući oštećenu za kosu i udarajući je nekoliko puta plastičnim štapom - sredstvom podobnim da tijelo teško povrijedi ili zdravlje teško naruši u predjelu leđa, te zadajući joj više udaraca pesnicama u predjelu glave, </span><span class="span2">gdje je rizik od nastupanja posledice zbog vitalnosti glave veći u odnosu na druge dijelove tijela</span><span class="span2">, primjenjuje grubo nasilje prema članu svoje porodice - sestri od tetke, </span><span class="span2">koja se shodno čl. 142 st. 31 Krivičnog zakonika Crne Gore smatra članom porodice,</span><span class="span2"> i da na taj način narušava njen tjelesni integritet, što je u konkretnom slučaju i htio, pa se kao subjektivni element bića ovog krivičnog djela u radnjama okrivljenog manifestuje direktni umišljaj, čime su se u radnjama okrivljenog stekli svi objektivni i subjektivni elementi bića krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore. </span>
</p>
<p>
<span class="span2">Sud je cijenio i odbranu okrivljenog koji je u prethodnom postupku naveo da je kritičnog dana </span><span class="span2">oštećena pobjegla od svog muža S. S., jer je tukao po rukama i licu, i došla u njegovu kuću, pokazujući mu tom prilikom crvenilo na lijevoj ruci i ogrebotine po vratu. Ovakvu odbranu sud nije prihvatio, jer je ista opovrgnuta kako iskazom svjedoka oštećene </span><span class="span2">da joj je upravo okrivljeni kritičnom prilikom nanio povrede, a da je njen muž S. S. nikada nije tukao, tako i medicinskom dokumentacijom u kojoj nije notirano bilo kakvo crvenilo na lijevoj ruci oštećene ili ogrebotine po vratu. Iskaz oštećene je u navedenom dijelu potvrdio i svjedoka S. S., koji je naveo da je kritičnog dana bio u Nk i da nije imao nikakav niti verbalan niti fizički sukob sa svojom suprugom, odnosno oštećenom N. S. Iskaz svjedoka S. S. je sud prihvatio kao istinit, imajući u vidu da je isti saglasan sa iskazom oštećene, te da nije doveden u sumnju nijednim drugim dokazom. Takođe odbrana okrivljenog data u prethodnom postupku da je razdvajao oštećenu i njegovu suprugu tako što je oštećenu povukao za kosu, kontradiktorna je odbrani datoj na glavnom pretresu u kojoj je okrivljeni naveo da je razdvajao oštećenu i svoju suprugu na način što je oštećenu uhvatio za ruku, te da je to jedini fizički kontakt koji su imali, koje razlike u kazivanju je pokušao da objasni na vrlo neubjedljiv i konfuzan način, navodeći da je i u prethodnom postupku rekao da je oštećenu počupao za kosu, ali i da ju je uhvatio visoko za ruku, bliže ramenu, pa je tako istovremeno uhvatio i za kosu i za ruku i na taj način je odvojio od svoje supruge. Stoga, sud nalazi da je ovakva protivrječna i ničim potkrijepljena odbrana sračunato data isključivo u cilju izbjegavanja krivice. </span>
</p>
<p>
<span class="span2">Prilikom odmjeravanja kazne, sud je u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća, pa je na strani okrivljenog kao olakšavajuće okolnosti cijenio njegove lične i porodične prilike, odnosno činjenicu da se radi o porodičnom čovjeku, ocu sedmoro djece, koji je lošeg imovnog stanja i nezaposlen, dok je kao otežavajuću okolnost cijenio njegov raniji život, i s tim u vezi raniju osuđivanost presudama navedenim u izreci, koja je utvrđena iz izvoda iz registra kazN.h evidencija Ministarstva pravde KE 1731/2016 od 19.12.2016. godine, ali je pritom sud imao u vidu da okrivljeni nije ranije osuđivan zbog krivičnih djela protiv braka i porodice, te da gotovo sve presude datiraju iz perioda od prije više od dvadeset godina, pa imajući u vidu da je okrivljeni pristao na izricanje kazne rada u javnom ineteresu, sud je primjenom čl. 41 Krivičnog zakonika Crne Gore istom izrekao kaznu rada u javnom interesu u trajanju od tri stotine šezdeset časova, koji se imaju izvršiti za vrijeme od šest mjeseci, s tim što navedena kazna ne može biti duža od šezdeset časova u toku jednog mjeseca, nalazeći da će se na ovaj način, odnosno izricanjem kazne rada u javnom interesu na nivou zakonskog maksimuma, u dovoljnoj mjeri uticati na okrivljenog da ubuduće ne čini krivična djela, te da će se uticati i na druge da ne čine krivična djela, odnosno da će osim specijalne biti postignuta i generalna prevencija, čime će se ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span2">Ukoliko okrivljeni ne bude vršio kaznu rada u javnom interesu, na osnovu čl. 41 st. 6 Krivičnog zakonika Crne Gore, ova kazna će se zamijeniti kaznom zatvora, tako što će se svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p>
<span class="span2">Shodno članu 239 st. 2 Zakonika o krvičnom postupku, sud je oštećenu N. S. uputio da imovinskopravni zahtjev u cjelini može ostvarivati u parničnom postupku, jer činjenice utvrđene u ovom postupku ne pružaju pouzan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p>
<span class="span2">Kako je okrivljeni oglašen krivim, sud ga je obavezao da na ime troškova krivičnog postupka plati ukupan iznos od 90,50 €, koji se odnosi na ime troškova sudsko medicinskog vještačenja u iznosu od 60,50 € i na ime paušala kao dijela troškova krivičnog postupka u iznosu od 30,00 €, koji iznos je određen prema trajanju i složenosti postupka i imovnom stanju okrivljenog, a shodno čl. 226 i 229 Zakonika o krivičnom postupku.</span>
</p>
<p>
<span class="span2">Sa svega izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI</span>
</p>
<p style="text-align:center;">
<span class="span2">Dana 03.05.2017. godine</span>
</p>
<p>&nbsp;</p>
<p>
<span class="span2">ZAPISNIČARKA                                                                                   S U D I J A</span>
</p>
<p>
<span class="span2"> Edina Kraja,s.r.                                                                                 Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2"></span><span class="span2">PRAVNA POUKA: Protiv ove presude dozvoljena je</span>
</p>
<p>
<span class="span2"></span><span class="span2">              </span><span class="span2">         žalba u roku od 8 dana od dana </span>
</p>
<p>
<span class="span2"></span><span class="span2">                              prijema prepisa iste, Višem sudu</span>
</p>
<p>
<span class="span2"></span><span class="span2">                              u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">ZTO. Edina Kraja</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;font-weight:bold;}
.s2{font-weight:bold;}
.s3{font-weight:bold;font-style:italic;}
.s4{vertical-align:super;font-size:smaller;}
.p1{margin-right:-0.5in;text-align:end;hyphenate:auto;font-family:Times New Roman;font-size:12pt;}
.p2{margin-right:-0.5in;text-align:end;hyphenate:auto;font-family:Arial;font-size:12pt;}
.p3{margin-right:-0.5in;text-align:center;hyphenate:auto;font-family:Arial;font-size:12pt;}
.p4{margin-right:-0.5in;text-align:justify;hyphenate:auto;font-family:Arial;font-size:12pt;}
.p5{margin-right:-0.5in;text-align:start;hyphenate:auto;font-family:Arial;font-size:12pt;}
.p6{margin-left:-0.25in;margin-right:-0.5in;text-align:start;hyphenate:auto;font-family:Arial;font-size:12pt;}
.p7{margin-left:-0.25in;margin-right:-0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;margin-right:-0.5in;text-align:justify;hyphenate:auto;font-family:Arial;font-size:12pt;}
.p9{text-indent:0.37430555in;margin-right:-0.5in;text-align:justify;hyphenate:auto;font-family:Arial;font-size:12pt;}
.p10{text-indent:0.375in;margin-right:-0.5in;text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:4.375in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="a" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"  HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br. 612/12</span>
</p>
<p class="p2"></p>
<p class="p3">
<span class="s2">U IME CRNE GORE</span>
</p>
<p class="p3"></p>
<p class="p4">
<span class="s3">	</span><span class="s2">OSNOVNI SUD U PODGORICI,</span><span> kao prvostepeni, krivični, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljenih S.D. i B.S., zbog krivičnog djela neizvršenje sudske odluke iz čl. 395 st. 1 Krivičnog zakonika, po optužnom predlogu oštećene kao tužioca S.M. od 01. 08. 2011. godine, nakon glavnog, javnog pretresa održanog dana 18. 01. 2012. godine, u prisustvu oštećene kao tužioca S.M. i okrivljenih, donio je, a dana 21. 01. 2013. godine, javno objavio,</span>
</p>
<p class="p5"></p>
<p class="p3">
<span class="s2">P R E S U D U</span>
</p>
<p class="p4"></p>
<p class="p4">
<span class="s2">	</span><span>Okrivljeni </span>
</p>
<p class="p4">
<span>	</span><span class="s2">B. S.</span><span>, od oca N. i majke M., rodjene M., rodjen 07. 05. 19xx. godine u Podgorici, sa prebivalištem u Podgorici, Ul. Nika Miljanića, izvršni direktor Crnagoracoop Danilovgrad, oženjen, otac troje djece, srednjeg imovnog stanja, osuđivan presudom Osnovnog suda u Podgorici K. br. 702/02 od 16.12.1992. godine 30 dana zatvora uslovno na 1 godinu, zbog krivičnog djela iz čl. 217 st. 1 KZRCG; presudom Osnovnog suda u Podgorici K. br. 411/92 od 25.07.1992. godine 45 dana zatvora uslovno na 1 godinu, zbog krivičnog djela iz čl. 185 st. 3 KZRCG; i presudom Osnovnog suda u Podgorici K. br. 238/93 od 17.01.1993. godine 3 mjeseca zatvora uslovno na 2 godinu, zbog krivičnog djela iz čl. 194 st. 4 u vezi čl. 185 st. 3/1 KZRCG</span>
</p>
<p class="p3"></p>
<p class="p3">
<span class="s2"> Kriv je</span>
</p>
<p class="p3"></p>
<p class="p4">
<span>	Zato što je:</span>
</p>
<p class="p4">
<span>	Kao izvršni direktor, „AD C.” iz D. u stečaju, u periodu od 08.04.2009. godine do 18.01.2013. godine kao odgovorno lice, odbio da izvrši pravosnažnu i izvršnu sudsku odluku i to svjestan da je nepostupanje po sudskoj odluci kažnjivo kao krivično djelo, u uračunljivom stanju i sa umišljajem, i to presudu Osnovnog suda u Danilovgradu posl. br. P. 34/08 koja je postala pravosnažna 17.03. 2009. godine i izvršna 08.04.2009. godine, kojom presudom je naloženo da AD "C." preda oštećenoj S. M. iz Danilovgrada, stan na korišćenje oslobođen od lica i stvari koji se nalazi u stambenom objektu “A” lamele E stan br. 41 sprat III ulaz IV Zona S-3 Stari Aerodrom u Podgorici u površini od 53 m2,</span>
</p>
<p class="p4"></p>
<p class="p4">
<span>           - čime je izvršio krivično djelo neizvršenje sudske odluke iz čl. 395 st. 1 Krivičnog zakonika.</span>
</p>
<p class="p4"></p>
<p class="p4">
<span>	Pa ga sud primjenom citiranog zakonskog propisa, te odredbi čl. 4 st. 2, 32, 39, 42 Krivičnog zakonika i čl. 226, 229 i 374 Zakonika o krivičnom postupku</span>
</p>
<p class="p4"></p>
<p class="p3"></p>
<p class="p3">
<span class="s2">O S U Đ U J E</span>
</p>
<p class="p4"></p>
<p class="p4">
<span>	Na novčanu kaznu u iznosu od 1.200,00 (hiljadudvjesta) eura, koju je okrivljeni dužan platiti u roku od 40 dana po pravosnažnosti presude, a u protivnom će sud novčanu kaznu zamijeniti kaznom zatvora, tako što će za svakih započetih 25,00 (dvadeset pet) eura novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci. </span>
</p>
<p class="p4"></p>
<p class="p4">
<span>	Dužan je okrivljeni na ime troškova krivičnog postupka-sudskog paušala plati ovom sudu novčani iznos od 50,00 eura, u roku od 15 dana po pravosnažnosti presude, pod prijetnjom prinudne naplate.</span>
</p>
<p class="p3"></p>
<p class="p3">
<span>II</span>
</p>
<p class="p4"></p>
<p class="p4">
<span>	Okrivljeni</span>
</p>
<p class="p4">
<span class="s2">	S. D.</span><span>, od oca J. i majke K., rodjene R., rodjen 23. 11. 19xx. godine u Titogradu, sa prebivalištem u Podgorici, Obala Ribnice br. x, po zanimanju advokat, oženjen, otac troje djece, srednjeg imovnog stanja, neosuđivan.</span>
</p>
<p class="p4"></p>
<p class="p6">
<span>	Na osnovu čl. 373 st. 1 tač. 2 Zakonika o krivičnom postupku </span>
</p>
<p class="p6"></p>
<p class="p7">
<span class="s2">OSLOBAĐA SE OD OPTUŽBE</span>
</p>
<p class="p5"></p>
<p class="p6">
<span>		Kojom je predstavljeno da je:</span>
</p>
<p class="p8">
<span>Kao odgovorno lice, svjestan i u uračunljivom stanju, u funkciji stečajnog upravnika nad stečajnim dužnikom AD "C." iz D. sa umišljajem, odbio da izvrši pravosnažnu sudsku odluku Rješenje Privrednog suda u Podgorici posl. br. St. 206/07 koje je postalo pravosnažno 23.10.2010. godine a kojim rješenjem je utvrđeno potraživanje stečajnog povjerioca-oštećene S. M. iz Danilovgrada, pa je obavezan stečajni dužnik da stečajnom povjeriocu preda stan na korišćenje oslobođen od lica i stvari koji se nalazi u stambenom objektu “A” lamele E stan br. 41 sprat III ulaz IV Zona S-3 Stari Aerodrom u Podgorici u površini od 53 m</span><span class="s4">2</span><span>, koje potraživanje se imalo izvršiti nakon pravosnažnosti rješenja, kao i utvrđeno potraživanje oštećene S. M. iz Danilovgraad koje se odnosi na naknadu štete u iznosu od 2.684,20 eura sa zakonskom kamatom od 15.03.2005. godine do isplate, a koje potraživanje se imalo izvršti nakon pravnosnažnosti rješenja od 23.10.20010. godine. </span>
</p>
<p class="p8"></p>
<p class="p4">
<span>           - čime bi izvršio krivično djelo neizvršenje sudske odluke iz čl. 395 st. 1 Krivičnog zakonika.</span>
</p>
<p class="p4"></p>
<p class="p3"></p>
<p class="p3">
<span class="s2">O b r a z l o ž e nj e</span>
</p>
<p class="p5"></p>
<p class="p4">
<span>	Optužnim predlogom oštećene kao tužioca S.M., od 01. 08. 2011. godine, preciziranim na glavnom pretresu,  okrivljenim S.D. i B.S., stavljeno je  na teret izvršenje krivičnog djela neizvršenje sudske odluke iz čl. 395 st. 1 Krivičnog zakonika. Oštećena kao tužilac je u završnoj riječi u bitnom ostala pri preciziranom optužnom predlogu u cjelosti, predlažući sudu da okrivljene oglasi krivim i  osudi na zatvorske kazne.</span>
</p>
<p class="p9">
<span>Okrivljeni S.D. u svojoj odbrani navodi da je u toku 2007. godine od strane Privrednog suda u Podgorici imenovan za stečajnog upravnika u preduzeću AD C. u Danilovgradu. U postupku prijavljivanja potraživanje je utvrdio da se vodi postupak pred Osnovnim sudom u Danilovgradu za poništenje odluke o dodjeli drugog stana u Podgorici S.M., iz razloga jer je "C."  već predhodno dala stan S.M.. Kao stečajni upravnik je po pravosnažnosti presude izdao pismeni nalog direktoru preduzeća B.S. da izvrši pravosnažnu presudu Osnovnog suda u Danilovgradu i da preda stan S.M.. U stanu je u tom trenutku stanovao radnik preduzeća "C."  K.R., privremeno do okončanja spora po tužbi S.M., a koliko je u saznanju u toku je postupak iseljenja K. R. iz tog stana. Smatra, da kao stečajni upravnik, nije učinio ništa nezakonito. Na glavnom pretresu je dodao da je i danas upravnik u preduzeću AD "C." u Danilovgradu. Navodi da je, nakon što je dao izjavu kod istražnog sudije, izvršnom direktoru S. B. naložio da izvrši presudu Osnovnog suda u Danilovgradu. To je bilo 31. 07. 2012. godine, a prethodno je dao nalog za izvršenje odluke suda 10. 09. 2010. godine o čemu postoji nalog u spisima predmeta. Nalazi da kao stečajni upravnik ne može da snosi odgovornost iz razloga što je u nemogućnosti da izvrši predmetnu presudu, davao je naloge za izvršenje presude i to je ono što je bilo u njegovoj nadležnosti, a preduzimanje mjere za prinudno iseljenje, je u nadležnosti direktora preduzeća. Dalje je pojasnio da je postupak reorganizacije preduzeća specifičan, jer Zakon o insolventnosti privrednih društava suspenduje sve ostale Zakone, pa je on kao upravnik vršio nadzor nad zakonitošću rada preduzeća i bio ovlašćen da imenuje direktora, koga je i imenovano. Navodi da su sve prijave potraživanja, nakon otvaranja stečajnog postupka i po presudama suda koje su utvrdjene kao osnovane u stečajnom postupku, isplaćivane na način što je 50% od utvrđenog potraživanja pretvoren je u akcije prema povjeriocima, a drugi iznos od 50% utvrđenog potraživanja isplaćuje se povjeriocima u roku od 5 godina, koliko traje reorganizacija kod stečajnog dužnika. Međutim, potraživanja radnika saglasno tumačenju Zakona insolventnosti privrednih društava Apelacionog suda nisu mogle biti pretvorene u akcije, pa nakon dobijanja te Odluke Apelacionog suda stečajni dužnik je pokrenuo postupak kod CDA i poništio Odluku o pretvaranje duga u akcijski kapital, a to je bilo tokom 2011. godine i pristupilo se izvršenju isplate i tog dijela svim radnicima u kome je utvrđeno potraživanje, pa tako i  podnosiocu prijave S.M.. U završnoj riječi je naveo da je presuda koja se odnosi na novčano potraživanje izvršena u cjelosti, jer je stečajni dužnik platio dug koju je imao kao obavezu da plati prema povjeriocu. U dijelu koji se odnosi na predaju stana na korišćenje u granicama svoje nadležnosti je izdao naloge izvršnom direktoru da izvrši predaju predmetnog stana, pa smatra da sa njegove strane ne postoji krivica. </span>
</p>
<p class="p9">
<span>Okrivljeni B.S. u svojoj odbrani navodi da je sa svojim ocem N. B. suvlasnik preduzeća "C." Danilovgrad a istovremeno je i izvršni direktor preduzeća, koje je u stečaju i reorganizaciji. Tokom 2007. godine je od strane Privrednog suda u Podgorici otvoren stečaj nad preduzećem i za stečajnog upravnika je imenovan S.D.. U postupku utvrđivanja stečajne mase i prijave potraživanja, utvrdili su da se vodi postupak pred Osnovnim sudom u Danilovgradu o poništenju odluke o dodjeli drugog stana S.M., u kom postupku je "C." bila tužilac. Ovo sa razloga jer je S.M. od "C." Danilovgrad već bila dobila stan u Danilovgradu a od predhodne uprave preduzeća joj je dat još jedan stan na korišćenje u Podgorici. Taj postupak  u kome su tražili poništenje odluke da se dodijeli stan S.M. su izgubili a u tom trenutku u stanu se nalazio radnik K.R., koji se privremeno smjestio u taj stan do okončanja postupka pred sudom. Smatra da je stan u Podgorici nezakonito dodijeljen S.M. a na tu presudu su predali reviziju pa čekaju odluku po istoj. Od ostalih navoda iz zahtjeva S.M. ništa nije tačno. Na glavnom pretresu je dodao da je bivšem radniku K.R. dao nalog za iseljenje iz stana, a on kao izvršni direktor ne može silom iseljavati ljude iz stana. Tačno je da je dana 18. 07. 2012. godine S.M. uputio dopis kojim je obavijestio da je stan koji je dobila na korišćenje po presudi Osnovnog suda u Danilovgradu oslobođen od stvari i lica i tim obavještenjem je pozvao da dođe u "C." Danilovgrad radi potpisivanja Ugovora i uručivanja ključeva od stana a ovo obavještenje je poslao  jer je imao čvrsto obećanje od K.R. da će stan osloboditi do lica i stvari, pa je smatrao da će moći da ispuni obavezu i da tužilji preda ključeve. Nakon ovog obavještenja se nije ni vidio ni čuo sa tužiljom, na stan je poslao pripravnika koji ga je nakon toga obavijestio da stan nije oslobođen od lica i stvari. Navodi da zna koja su njegova ovlašćenja i dužnosti kao izvršnog direktora u "C." Danilovgrad a zo je znao i u momentu kada je postavljen za izvršnog direktora, a njegova dužnost kao izvršenog direktora je naravno i izvršenje sudskih odluka. Ne može da se sjeti da li je pravnoj službi dao nalog da se obrati kod nadležnih organa radi prinudnog iseljenja K.R. koji je samovoljno ušao u predmetni stan, jer je znao da je stan prazan. Kao izvršni direktor nije preduzeo nijednu pravnu radnju kod nadležnih organa da se K.R. iseli iz predmetnog stana. U završnoj riječi je naveo da je presuda u dijelu izmirenja obaveze novčanog potraživanja u cjelosti izvršena a što se tiče obaveze predaje stana on nije bio u mogućnosti da izvrši istu, jer se većinski vlasnik protivi izvršenju, nalazeći da takva presuda nije pravosnažna a time nije ni izvršna. </span>
</p>
<p class="p4">
<span>	U dokaznom postupku sud je pročitao Presudu Osnovnog suda u Danilovgradu Posl. br. P. 34/08 od 06. 06. 2008. godine, Presudu Osnovnog suda u Danilovgradu Posl. br. P. 208/06 od 15. 01. 2006. godine, rješenje Privrednog suda u Podgorici St.br. 206/07 od 17. 06. 2010. godine, Odluku "C." AD Danilovgrad br. 487 od 01.03.2005. godine, Plan reorganizacija AD "C." u stečaju iz Danilovgrada, Nalog stečajnog upravnika za izvršenje presude osnovnog usda u Danilovgradu br. 670 od 31. 07. 2012. godine, Izvod iz CRPS u Podgorici, Listu vlasnika hartije od vrijednosti na dan 7. 02. 2011. godine, Odluku o emisiji akcija po osnovu pretvaranja duga u akcijski kapital stečajnog dužnika br. 33 od 17. 11. 2011. godine, Rješenje br. 02/9e-48/3-10 od 31. 01. 2011. godine komisije za hartije od vrijednosti, Odluku br. 32 od 17. 01. 2011. godine stečajnog dužnika o pretvaranju duga u akcijski kapital, Dopis br. 163 od 14. 02. 2011. godine stečajnog dužnika dostavljen Prvoj  banci za isplatu  sredstava  imenovanim u spisku,  Uplatnicu od 15. 02. 2011. godine stečajnog dužnika za isplatu duga imenovanim u spisku br. 163 od 14. 02. 2011. godine, Rješenje Vrhovnog suda Crne Gore Rev. br. 299/12 od 04. 04. 2012. godine, Rješenje Vrhovnog suda Crne Gore Rev. br. 1288/10 od 24. 12. 2012. godine,  Rješenje stečajnog dužnika br. 1560 od 23. 04. 1993. godine o dodjeli stana u Danilovgradu K. V., pročitao dopis Centralne banke Crne Gore od 14. 01. 2013. godine, izvršio uvid u uplatnicu od 04. 12. 2012. godine i izvod iz CKB i Prva banke, pročitao Izvještaje Uprave policije PJ Podgorica iz kaznene evidencije na ime okrivljenog S.D. i B.S. od 12.06.2012.godine.</span>
</p>
<p class="p10">
<span>Iz presude Osnovnog suda u Danilovgradu Posl. br. P. 34/08 od 06. 06. 2008. godine, koja je pravosnažna dana 17.03. 2009. godine i izvršna 08.04.2009. godine sud je utvrdio da je usvojen tužbeni zahtjev tužilje S.M. pa je tužena "C."  AD Danilovgrad u stečaju obavezana da tužilji preda stan na korišćenje oslobođen od lica i stvari, koji se nalazi u stambenom objektu “A” lamela “E”, stan br. 41 sprat III ulaz IV Zona S-3 Stari Aerodrom u Podgorici u površini od 53 m2 u roku od 8 dana od pravosnažnosti presude, pod prijetnjom prinudnog izvršenja.</span>
</p>
<p class="p10">
<span>Iz presude Osnovnog suda u Danilovgradu Posl. br. P. 208/06 od 15. 01. 2006. godine, koja je pravosnažna dana 30.05.2008. godine a izvršna 10.06. 2008. godine sud je utvrdio da je djelimično usvojen tužbeni zahtjev tužilje S.M. protiv tuženog "C."  AD Danilovgrad pa je tuženi obavezan da tužilji naknadi štetu u ukupnom iznosu od 2.684,20 eura sa zakonskom kamatom od 15.03.2005. godine do konačne isplate i da tužilji naknadi troškove postupka u iznosu od 126,00 eura u roku od 8 dana od pravosnažnosti presude, pod prijetnjom prinudnog izvršenja. </span>
</p>
<p class="p10">
<span>Rješenjem Privrednog suda u Podgorici St.br. 206/07 od 17. 06. 2010. godine, koje je pravosnažno dana 23.10.2010. godine je utvrđeno potraživanje stečajnog povjerioca S.M. pa se stečajni dužnik obavezuje da stečajnom povjeriocu preda stan na korišćenje oslobođen od lica i stvari, koji se nalazi u stambenom objektu „A“ lamela “E”, stan br. 41 sprat III ulaz IV Zona S-3 Stari Aerodrom u Podgorici u površini od 53 m2, koju obavezu će izvršiti po pravosnažnosti rješenja. Dalje je utvrđeno potraživanje S.M. koje se odnosi na naknadu štete u iznosu od 2.684,20 eura sa zakonskom kamatom od 15.03.2005. godine, koje potraživanje će biti isplaćeno po pravosnažnosti rješenja i shodno dinamici Plana reorganizacije koji je usvojen kod stečajnog dužnika. </span>
</p>
<p class="p10">
<span>Iz Odluke "C." AD Danilovgrad br. 487 od 01.03.2005. godine, sud je utvrdio da je zaposlenom K.R., na privremeno korišćenje dodijeljen stan u Podgorici.</span>
</p>
<p class="p10">
<span>Iz Plana reorganizacije AD "C." u stečaju iz Danilovgrada, sud je utvrdio da su u glavi IX predviđena sredstva za povjerioce koji uspiju u sudskim sporovima a koja spadaju u klasu neobezbijeđenih potraživanja</span>
</p>
<p class="p10">
<span class="s2"> </span><span>Iz Naloga stečajnog upravnika AD "C."  u stečaju Danilovgrad D. S. br. 670 od 31. 07. 2012. godine sud je utvrdio da je stečajni upravnik naložio izvršnom direktoru S.B. izvršenje presude Osnovnog suda u Danilovgradu P. br. 34/08 od 06.06.2008. godine, a ovo imajući u vidu da nije postupljeno po predhodnom nalogu br. 947 od 10.09.2009. godine.</span>
</p>
<p class="p10">
<span>Iz  Izvoda iz CRPS u Podgorici, sud je utvrdio da je</span><span class="s2"> </span><span>nad AD u mješovitoj svojini "C."  Danilovgrad rješenjem St. br. 206/07 od 14.09. 2007. godine pokrenut stečaj.</span>
</p>
<p class="p10">
<span>Iz Lista vlasnika hartija od vrijednosti na dan 7. 02. 2011. godine, sud je utvrdio da je emisijom hartija od vrijednosti "C."  u stečaju pod br. 11 kao vlasnik hartija od vrijednosti registrovana S.M..</span>
</p>
<p class="p10">
<span>Iz Odluku o emisiji akcija po osnovu pretvaranja duga u akcijski kapital stečajnog dužnika br. 33 od 17. 11. 2011. godine, sud je utvrdio da je "C."  AD u stečaju, radi pretvaranja duga Društva prema povjeriocima iz Rješenja Privrednog suda St. br. 206/07 od 26.03.2010. i 17.06.2010. godine izdala akcije, tako da su povjerioci iz navedenih rješenja sticaoci akcija iz ove emisije.</span>
</p>
<p class="p10">
<span> Iz Rješenja br. 02/9e-48/3-10 od 31. 01. 2011. godine sud je utvrdio da je Komisija za hartije od vrijednosti, evidentirala emisiju akcija eminenta "C."  u stečaju AD sa sjedištem u Danilovgradu emitovanih u postupku reorganizacije emitenta kao stečajnog dužnika po Planu reorganizacije stečajnog dužnika, u iznosu od 18.848,00 eura, odnosno 18.848,00 akcija serije „D“, pojedinačne nominalne vrijednosti 1,00€.</span>
</p>
<p class="p10">
<span>Iz Odluke br. 32 od 17. 01. 2011. godine stečajnog dužnika o pretvaranju duga u akcijski kapital, sud je utvrdio da je navedenom odlukom utvrđena potreba pretvaranja duga u akcijski kapital "C."  AD u stečaju, u postupku Reorganizacije-stečaja i to za svaki 1 euro duga  planom reorganizacije određenog za pretvaranje u akcijski kapital Dužnika, zamjenjuje se za jednu akciju a na broju 27 je upisana S.M. sa ukupnim  dugom, odnosno akcijama od 1.342,1 euro, odnosno akcije.</span>
</p>
<p class="p10">
<span>Iz Dopisa br. 163 od 14. 02. 2011. godine stečajnog dužnika dostavljen Prvoj banci sud je utvrdio da je na spisku povjerilaca koji imaju utvrđeno potraživanje prema "C."  AD u stečaju, na osnovu pravosnažnih rješenja Privrednog suda St. br. 206/07 od 26.03.2010. i 17.06.2010. godine u ukupnom iznosu od 4.697,86 eura, pod brojem 27 upisana S.M. sa potraživanjem od 335,52 eura. U prilogu je uplatinica na iznos od 4.712,15 eura od 15.02.2011. godine.</span>
</p>
<p class="p10">
<span>Iz Rješenja Vrhovnog suda Crne Gore Rev. br. 299/12 od 04. 04. 2012. godine sud je utvrdio da je ukinuto rješenje Višeg suda u Podgorici Gž. Br. 3977/1-10 od 08.12.2011. godine i rješenje Osnovnog suda u Danilovgredu Rs. br. 18/10 od 13.06.2011. godine.</span>
</p>
<p class="p10">
<span>Iz Rješenja Vrhovnog suda Crne Gore Rev. br. 1288/10 od 24. 12. 2012. godine, sud je utvrdio da je odbačena revizija tužioca M. M. kao nedozvoljena.</span>
</p>
<p class="p10">
<span>Iz Rješenja preduzeća "C."  Danilovgrad br. 1560 od 23. 04. 1993. godine sud je utvrdio da je tačkom 1. stavljeno van snage rješenje br. 5336 od 20.07.1992 godine o dodjeli stana na korišćenje Kalezić Veselinu,  a tačkom 2 i 3 radniku je dodijeljen na korišćenje stan površine 31,44 m</span><span class="s4">2</span><span> u stambenom objektu s.2 II a u isti će se useliti kada bude oslobođen od lica i stvari.</span>
</p>
<p class="p10">
<span>Iz dopisa  Centralne banke Crne Gore od 14. 01. 2013. godine utvrđeno je da  na glavnicu od 2.684,20€, sa uplatom od 335,52€ i 2.013,16€, u periodu od 15.03.2005. godine do 18.01.2013. godine, ukupan dug na ime glavnice i kamata iznosi 2.056,15€.</span>
</p>
<p class="p10">
<span>Uvidom u izvod Prve banke od 15.02.2011. godine sud je utvrdio da je "C."  uplatila 4.712,15 eura na osnovu uplate po rješenju privrednog suda po spisku, koji se nalazi u prilogu a gdje je S.M. predstavljen iznos potraživanja od 335,52€, a iz izvoda od  15.02.2012. godine sud je utvrdio da je M. S. "C."  AD u stečaju  uplatila iznos od 335,52€ na ime uplate duga iz stačaja. </span>
</p>
<p class="p10">
<span>Uvidom u uplatnicu od 04. 12. 2012. godine i izvoda CKB od 04.12.2012. godine sud je utvrdio da je "C."  Danilovgrad na ime M. S. uplatila iznos od 2.013,16 €.</span>
</p>
<p class="p10">
<span>Cijeneći provedene dokaze kako pojedinačno, tako i u njihovoj međusobnoj vezi i dovodeći ih u vezu sa  odbranom okrivljenog B.S., sud nalazi da je okrivljeni B.S. izvršio krivično djelo neizvršenje sudske odluke iz čl. 395 st. 1 Krivičnog zakonika, na način, mjesto i u vrijeme kako je to predstavljeno izrekom presude.</span>
</p>
<p class="p4">
<span>	Naime, u postupku je nesumnjivo utvrđeno da je okrivljeni B.S., izvršni direktor nad stečajnim dužnikom AD "C."  iz Danilovgrada u stečaju, u periodu od 08.04.2009. godine do 18.01.2013. kao odgovorno lice odbio da izvrši pravosnažnu i izvršnu sudsku odluku Presudu Osnovnog suda u Danilovgradu posl. br. P. 34/08 koja je postala pravosnažna 17.03. 2009. godine i izvršna 08.04.2009. godine, kojom presudom je naloženo da AD "C."  preda oštećenoj S.M. iz Danilovgrada, stan na korišćenje oslobođen od lica i stvari koji se nalazi u stambenom objektu “A” lamele E stan br. 41 sprat III ulaz IV Zona S-3 Stari Aerodrom u Podgorici u površini od 53 m</span><span class="s4">2</span><span>.</span>
</p>
<p class="p10">
<span>	Ovakvo činjenično stanje sud je nesumnjivo utvrdio iz presude Osnovnog suda u  Danilovgradu posl. br. P. 34/08 koja je pravosnažna 17.03. 2009. godine i izvršna 08.04.2009. godine, rješenja Privrednog suda u Podgorici St.br. 206/07 od 17. 06. 2010. godine, koje je pravosnažno dana 23.10.2010. godine, a sam okrivljeni B.S., u svojoj odbrani  nije sporio da je kao izvršni direktor "C."  AD Danilovgrad  bio upoznat da je S.M. presudom dodijeljen na korišćenje predmetni stan, što nije izvršeno, ukazujući  da smatra da je stan u Podgorici nezakonito dodijeljen S.M.. Činjenica da je okrivljeni kao odgovorno lice bio upoznat sa sadržinom pravosnažne i izvršne presude Osnovnog suda u Danilovgradu P. br. 34/08 od 06.06.2008. godine te obavezom izvršenja iste nesumnjivo proizilazi i iz Naloga stečajnog upravnika AD "C." u stečaju Danilovgrad D. S. br. 947 od 10.09.2009. godine i  br. 670 od 31. 07. 2012. godine.</span>
</p>
<p class="p4">
<span>       Cijeneći naprijed utvrđeno činjenično stanje, ovaj sud nalazi da su se u radnjama okrivljenog B.S., stekli svi bitni elementi bića krivičnog djela neizvršenje sudske odluke iz čl. 395 st. 1 Krivičnog zakonika, jer je okrivljeni postupajući na naprijed opisani način, kao odgovorno lice izvršni direktor "C."  Danilovgrad AD, odbio da da izvrši provosnažnu odluke suda. Iz okolnosti konkretnog slučaja, proizilazi da je okrivljeni bio svjestan da odbijajući da postupi po konačnoj odluci suda čini krivično djelo, pa je to i htio, a kako to nesumnjivo proizilazi iz navoda njegove odbrane, zbog čega se u njegovim radnjama kao subjektivni elemenat bića predmetnog krivičnog djela manifestuje direktni umišljaj. </span>
</p>
<p class="p10">
<span>	Sud je cijenio navode odbrane okrivljenog da je S.M. od "C."  Danilovgrad već bila dobila stan u Danilovgradu a od predhodne uprave preduzeća joj je dat još jedan stan na korišćenje u Podgorici a u tom trenutku u stanu se nalazio radnik K.R., koji se privremeno smjestio u taj stan do okončanja postupka pred sudom pa je bivšem radniku K.R. dao nalog za iseljenje iz stana, a S.M. uputio dopis kojim je obavijestio da je stan koji je dobila na korišćenje oslobođen od stvari i lica i tim obavještenjem je pozvao da dođe u "C." Danilovgrad radi potpisivanja Ugovora i uručivanja ključeva od stana a ovo obavještenje je poslao  jer je imao čvrsto obećanje od K.R. da će stan osloboditi do lica i stvari, pa je smatrao da će moći da ispuni obavezu i da tužilji preda ključeve, pa je sud našao da su isti bez uticaja na drugačije presuđenje, iz razloga što je okrivljeni, kao izvršni direktor, dakle odgovorno lice, znao i morao da zna da se sudske odluke moraju izvršiti, a kako to navodi u svojoj odbrani, i pored tog saznanja, kao izvršni direktor nije preduzeo nijednu pravnu radnju kod nadležnih organa da se K.R. iseli iz predmetnog stana i stan preda na korišćenje oslobođen od lica i stvari S.M.. Sud je cijenio i navode odbrane okrivljenog B.S., date u završnoj riječi, da on nije bio u mogućnosti da izvrši presudu, jer se većinski vlasnik protivi izvršenju, nalazeći da takva presuda nije pravosnažna a time nije ni izvršna, pa sud nalazi da prednji navodi ne utiču na drugačije presuđenje, a ovo imajući u vidu činjenicu da je upravo okrivljeni odgovorno lice, izvršni direktor, i da je njegova obaveza da izvršava sudske odluke, bez obzira na stav drugih lica.</span>
</p>
<p class="p4">
<span>	Prilikom utvrđivanja kazne za izvršeno krivično djelo, sud je okrivljenom u smislu čl.42 st.1 Krivičnog zakonika, kao olakšavajuće okolnosti cijenio njegove lične i porodične prilike, da je oženjen, otac troje djece, dok je kao otežavajuću okolnost sud cijenio raniju osuđivanost okrivljenog, pri čemu je sud imao u vidu da  nije osuđivan zbog istovrsnog djela te da je od zadnje osude protekao period od dvadeset godina u kome okrivljeni nije ispoljio kriminalnu aktivnost, pa je vodeći računa o materijalnim prilikama okrivljenog, koje su po nalaženju suda srednje, a  okrivljeni i sam tako predstavlja svoje imovno stanje, sud okrivljenog osudio na novčanu kaznu u iznosu od 1.200,00 eura. Sud je uvjerenja da će se ovako izrečenom kaznom u dovoljnoj mjeri uticati na okrivljenog da u buduće ne vrši krivična djela, te da će se u cijelosti ostvariti svrha kažnjavanja iz čl. 32 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p4">
<span>	 Shodno čl. 39 st. 5 Krivičnog zakonika Sud je okrivljenom za plaćanje novčane kazne odredio rok od 40 (četrdeset) dana po pravosnažnosti presude, s tim što je shodno čl. 39 st. 6 Krivičnog zakonika odredio da, ukoliko okrivljeni ne plati novčanu kaznu u navedenom roku, ista će se zamjeniti kaznom zatvora, tako što će se za svakih započetih 25,00 (dvadesetpet) eura novčane kazne odrediti 1 (jedan) dan kazne zatvora, određujući da kazna zatvora ne može biti duža od 6 (šest) mjeseci.</span>
</p>
<p class="p4">
<span>	Kako je okrivljeni oglašen krivim, sud ga je obavezao da na ime troškova krivičnog postupka-sudskog paušala, ovom sudu plati novčani iznos od 50,00 eura,   u roku od 15 dana po pravosnažnosti presude, pod prijetnjom prinudne naplate, a shodno čl. 226 i 229  Zakonika o krivičnom postupku.</span>
</p>
<p class="p10">
<span>Sud je okrivljenog S.D. na osnovu čl. 373 st. 1 tač. 2 Zakonika o krivičnom postupku oslobodio od optužbe da je izvršio krivično djelo stavljeno mu na teret. Naime, oštećena kao tužilac je preciziranim optužnim aktom okrivljenom S.D. stavila na teret da je izvršio predmetno krivično djelo, na način što kao odgovorno lice, u funkciji stečajnog upravnika nad stečajnim dužnikom AD "C." iz Danilovgrada, odbio da izvrši pravosnažnu sudsku odluku Rješenje Privrednog suda u Podgorici posl. br. St. 206/07 koje je postalo pravosnažno 23.10.2010. godine kao i utvrđeno potraživanje oštećene S.M. iz Danilovgraad koje se odnosi na naknadu štete u iznosu od 2.684,20 eura sa zakonskom kamatom od 15.03.2005. godine do isplate, a koje potraživanje se imalo izvršti nakon pravnosnažnosti rješenja od 23.10.20010. godine. </span>
</p>
<p class="p10">
<span>Radnja izvršenja krivičnog djela neizvršenje sudske odluke iz čl. 395 st. 1 Krivičnog zakonika je odbijanje da se izvrši pravosnažna i izvršna sudska odluka, pri čemu je odbijanje izričito stavljanje do znanja da se sudska odluka neće izvršiti. U konkretnom slučaju, okrivljeni S.D. je, shodno Rješenju Privrednog suda u Podgorici posl. br. St. 206/07 koje je postalo pravosnažno 23.10.2010. godine a kojim rješenjem je utvrđeno potraživanje stečajnog povjerioca-oštećene S.M. iz Danilovgrada, kao stečajni upravnik "C." AD Danilovgrad, aktom od 10.09.2010. godine br. 947 izdao nalog izvršnom direktoru stečajnog dužnika da preda predmetni stan oslobođen od lica i stvari što je učinio i aktom br. 670 od 31. 07. 2012. godine. Imajući u vidu ovu činjenicu i dovodeći je u vezu sa odredbom čl. 24 Zakona o insolventnosti privrednih društava, kojim je regulisan status i odgovornost upravnika pri čemu je u stavu 1 tačka 2 propisano da je</span><span class="s2"> </span><span>Upravnik dužan da blagovremeno i sa pažnjom dobrog privrednika izvršava obaveze u okviru svojih dužnosti, sud je našao da nema dokaza da je okrivljeni S.D. izvršio krivično djelo stavljeno mu na teret u  pogledi predaje stana na korišćenje oštećenoj S.M.. Takođe, sud nalazi da nema dokaza da je okrivljeni S.D. odbio da izvrši pravosnažnu sudsku odluku i isplati utvrđeno potraživanje oštećene S.M. iz Danilovgrada koje se odnosi na naknadu štete u iznosu od 2.684,20 eura sa zakonskom kamatom od 15.03.2005. godine do isplate, a koje potraživanje se imalo izvršiti nakon pravnosnažnosti rješenja od 23.10.20010. godine a ovo imajući u vidu provedene dokaze  Plan reorganizacija AD "C."  u stečaju iz Danilovgrada, Izvod iz CRPS u Podgorici, Listu vlasnika hartije od vrijednosti na dan 7. 02. 2011. godine, Odluku o emisiji akcija po osnovu pretvaranja duga u akcijski kapital stečajnog dužnika br. 33 od 17. 11. 2011. godine, Rješenje br. 02/9e-48/3-10 od 31. 01. 2011. godine komisije za hartije od vrijednosti, Odluku br. 32 od 17. 01. 2011. godine stečajnog dužnika o pretvaranju duga u akcijski kapital, Dopis br. 163 od 14. 02. 2011. godine stečajnog dužnika dostavljen Prvoj  banci za isplatu  sredstava  imenovanim u spisku, Uplatnicu od 15. 02. 2011. godine stečajnog dužnika za isplatu duga imenovanim u spisku br. 163 od 14. 02. 2011. godine, uplatnicu od 04. 12. 2012. godine i izvod iz CKB i Prva banke. Naime, imajući u vidu da odbijanje, u smislu ranje izvršenja krivičnog djela neizvršenje sudske odluke, predpostavlja izričito stavljanje do znanja da se sudska odluka neće izvršiti, a kod činjenice, koja je utvrđena iz predhodno navedenih dokaza, da je okrivljeni S.D., kao stečajni upravnik, te i okrivljeni B.S., kao izvršni direktor, preduzeo radnje u cilju izvršenja odluke o isplati utvrđenog potraživanja oštećene S.M., i time manifestovali volju da u tom dijelu izvrše sudsku odluku, zbog čega je sud okrivljenog S.D. oslobodio od optužbe a u odnosu na okrivljenog B.S. izostavio iz činjeničnog opisa da nije izvršio pravosnažnu  i izvršnu sudsku odluku, Presudu Osnovnog suda u Danilovgradu posl br. P. 208/06 koja je postala pravosnažna 30.05.2008. godine a izvršna 10.06.2008. godine kojom je naloženo da AD Crenagoracoop na ime naknade štete, proistekle iz neisplaćenih mjesečnih zarada i regresa za 2004. godinu isplati ukupan iznos od 2.684,20 eura sa zakonskom kamatom od 15.03.2005. godine do isplate, oštećenoj S.M. iz Danilovgrada, kao i troškove postupka od 126,00 eura, jer nema dokaza da je okrivljeni i u odnosu na radnju izvršenje koja se tiče isplate utvrđenog potraživanja, počinio krivično djelo. </span>
</p>
<p class="p4">
<span>	Sud je cijenio i ostale provedene dokaze, pa je kod utvrđenog činjeničnog stanja, našao da su bez uticaja na drugačije presuđenje.</span>
</p>
<p class="p4">
<span>	Sa svega izloženog, odlučeno je kao u izreci presude. </span>
</p>
<p class="p10"></p>
<p class="p3">
<span class="s2">OSNOVNI SUD U PODGORICI, dana 21. 01. 2013. godine</span>
</p>
<p class="p5"></p>
<p class="p5"></p>
<table class="t1">
<tbody>
<tr class="r1">
<td class="td1">
<p class="p5">
<span class="s2">                   ZAPISNIČAR:</span>
</p>
</td><td class="td2">
<p class="p3">
<span class="s2">S U D I J A:</span>
</p>
</td>
</tr>
<tr class="r1">
<td class="td1">
<p class="p3">
<span class="s2">Danijela Rajković,s.r.</span>
</p>
<p class="p5"></p>
</td><td class="td2">
<p class="p3">
<span class="s2">Željka Jovović,s.r.</span>
</p>
<p class="p5"></p>
</td>
</tr>
</tbody>
</table>
<p class="p4"></p>
<table class="t1">
<tbody>
<tr class="r1">
<td class="td3">
<p class="p3">
<span class="s2">PRAVNA POUKA:</span>
</p>
</td><td class="td4">
<p class="p4">
<span>Protiv ove presude dozvoljena je žalba u roku od 8 </span>
</p>
<p class="p4">
<span>a od dana od dana prijema pismenog otpravka iste, </span>
</p>
<p class="p4">
<span>preko ovog ovog suda Višem sudu u Podgorici. </span>
</p>
<p class="p3"></p>
</td>
</tr>
</tbody>
</table>
<p class="p3">
<span class="s2">ZTO </span><span>Danijela Rajković</span>
</p>
<p class="p4"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<table class="t1">
<tbody>
<tr class="r1">
<td class="td1">
<p class="p5">
<span class="s2">             ZAPISNIČAR:</span>
</p>
</td><td class="td2">
<p class="p3">
<span class="s2">S U D I J A:</span>
</p>
</td>
</tr>
<tr class="r1">
<td class="td1">
<p class="p3">
<span class="s2">Danijela Rajković</span>
</p>
<p class="p5"></p>
</td><td class="td2">
<p class="p3">
<span class="s2">Željka Jovović</span>
</p>
<p class="p5"></p>
</td>
</tr>
</tbody>
</table>
<p class="p4">
<span class="s2">           DN-a: Po primjerak presude dostaviti:</span>
</p>
<p class="p4">
<span class="s2">- Oštećenoje kao tužiocu,</span>
</p>
<p class="p4">
<span class="s2">- Okrivljenim,   </span>
</p>
<p class="p4">
<span class="s2">- A/a.</span>
</p>
<p class="p4">
<span class="s2">Postupljeno dana ______________</span>
</p>
<p class="p4">
<span class="s2">Radnik suda __________________</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p11"></p>


</body>
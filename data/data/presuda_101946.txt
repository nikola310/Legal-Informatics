<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:11pt}
.span2{;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1"></span><span class="span2">                          </span>
</p>
<p>&nbsp;</p>
<p style="text-align:right">
<span class="span2">Posl.br.K</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Aleksandre Čolan u krivičnom predmetu protiv okrivljenog H. A., kojeg brani adv. Ž.A. iz K. po službenoj dužnosti, zbog krivičnog djela krađe iz čl. 239 st.1 Krivičnog zakonika, koji se vodi po optužnom predlogu ODT-a Kotor Kt.br.358/14 od .. godine, nakon održanog glavnog i javnog pretresa dana 07.07.2014 godine u prisustvu zamjenika ODT-a Kotor Jovanke Čizmović, okrivljenog</span><span class="span3"> </span><span class="span2">i</span><span class="span3"> </span><span class="span2">njegovog branioca adv.Marine Dapčević po zamjeničkom punomoćju adv. Željka Aprcovića, i tumača za albanski jezik Vorfaj Remzija donio je  i istog dana  javno objavio sljedeću,</span><span class="span3"> </span>
</p>
<p style="text-align:center;">
<span class="span2">PRESUDU</span>
</p>
<p>&nbsp;</p>
<p>
<span class="span2">Okrivljeni H. A., od oca A. i majke B., rođene H., rođen ..godine u B., stalno nastanjen u V., Ul. E. J. broj ... državljanin R.A., oženjen, otac jednog maloljetnog djeteta, sa završenom SSS, protiv kojeg se ne vodi postupak za neko drugo krivično djelo,</span>
</p>
<p>&nbsp;</p>
<p style="text-align:center;">
<span class="span2">K r i v     j e</span>
</p>
<p>
<span class="span2">Što je,</span>
</p>
<p>
<span class="span2">Dana ...godine u periodu od 24,00h do 03,00h u kazinu hotela “M.” u B.i, u namjeri da prisvajanjem tuđih pokretnih stvari za sebe pribave protivpravnu imovinsku korist veću od 150,00 eura, oduzeo crnu torbicu u kojoj se nalazio novac u iznosu od 1.500,00 eura mobilni telefon marke “S. G. .”, ključ od automobila marke “A. ..” i cigarete M., ukupne vrijednosti 339,40 eura vlasništvo oštećenog D. T. iz P. na način što je iskoristio napažnju oštećenog i sa stola oduzeo torbicu, u kojoj su se nalazile navedene stvari i sa istom napustio kazino hotela “M.”, pri čemu je bio uračunljiv i svjestan svoga djela i njegove zabranjenosti, a čije izvršenje je htio  </span>
</p>
<p>&nbsp;</p>
<p>
<span class="span2">-čime je učinio krivično djelo krađe iz čl.239. st. 1. Krivičnog zakonika Crne Gore </span>
</p>
<p>
<span class="span2"></span>
</p>
<p>
<span class="span2">Pa mu sud na osnovu naprijed navedene krivičnopravne odredbe i čl. 2, 4, 5, 8, 13, 15, 36, 42, 51, 52, 53 i 54. Krivičnog zakonika i čl. 227, 229 i 374 ZKP-a izriče</span>
</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu utvrđuje kazne zatvora u trajanju od 30 (trideset) dana i istovremeno određuje da se ista neće izvršiti ukoliko okrivljeni  za vrijeme od jedne godine od dana pravosnažnosti presude ne učini novo krivično djelo, stim što će se u slučaju opoziva </span><span class="span2">uslovne osude u utvrdjenu kaznu zatvora uračunati vrijeme koje je okrivljeni proveo u pritvoru po rješenjima Kri. 126/14 od ..g. i Kv. 329/14 od ..g., a koji pritvor je trajao od ..g. do .g.</span>
</p>
<p>&nbsp;</p>
<p>
<span class="span2">Dužan je  okrivljeni  na ime troškova krivičnog postupka solidarno uplatiti iznos od 27,50 eura i na ime sudskog paušala iznos od po 30,00 eura u roku od dva mjeseca od dana pravosnažnosti presude u korist Budžeta Crne Gore na žiro račun br. .g.</span>
</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">ODT iz Kotora podnio je ovom sudu optužni predlog Kt.br.358/14 od 26.06.2014. godine protiv okrivljenog Hodaj Argentina zbog izvršenja krivičnog djela krađe iz čl. 239 st.1 Krivičnog zakonika.</span>
</p>
<p>&nbsp;</p>
<p>
<span class="span2">U svojoj odbrani okrivljeni H. A.je izjavio da ne priznaje izvrešenje krivičnog djela i krivicu za isto, da je u pitanju nesporazum, i da mu je žao zbog svega, te da je kritične prilike nije oduzeo ništa osim telefona. Dalje je izjavio da je tačno da je dana .godine boravio u kazinu hotela M., i da je blizu kompjutera primijetio crnu torbicu iz koje je virio mobilni telefon, pa je odlučio da ga uzme da bi pozvao suprugu koja je bila pred porođajem. Telefon je uzeo, a torba je ostala na mjestu gdje je i bila. Kako nije znao da koristi telefon, vratio ga je, i nije tačno da je oduzeo torbicu i sve što se u njoj nalazilo. </span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja činjeničnog stanja i krivice okrivljenog sud je proveo sljedeće dokaze: na saglasan predlog stranaka pročitao je iskaz svjedoka Pianetti Giuseppea sa zapisnika od .., pročitao je službenu zabilješku UP CB B. od ..g., izvršio je uvid u snimak video nadzora kazina hotela "M.", na saglasan predlog stranaka pročitao je nalaz i mišljenje vještaka ekonomsko finansiske struke D. M. od ..godine.</span>
</p>
<p>&nbsp;</p>
<p>
<span class="span2">Svjedok P. G. je izjavio da je zadnjih osam godina nastanjen u hotelu M. i bavi se se dovođem organizovanih grupa turista iz I. u C. G.. Da se kritične večeri nije nalazio u kazinu, ali kada je je pozvan od strane menadžmenta hotela da pogleda sigurnosne kamere i snimak video nadzora na istima je prepoznao okrivljenog H. A., i vidio oduzimanje torbe i odlazak okrivljenog u toalet i njegov povratak. Dalje je izjavio da je okrivljeni već dolazio u kazino, i da ga je ranije upoznao preko kuvara A. Š.. Nakon što je pogledao video snimak pozvao je lice Ć. P. i pitao ga da li zna gdje se nalazi H., i rekao mu da ga pronađe i da ga dovede ispred kuće A. Š.. Hodaj mu je tom prilikom priznao da je uzeo telefon i isti mu je predao, a on je taj telefon predao B. A.. Nema saznanja da li oštećenom osim telefona oduzet novac, i da li se u torbi nalazio bilo kakav novac. </span>
</p>
<p>&nbsp;</p>
<p>
<span class="span2">Iz službene zabilješke UP CB B. od ..g., proizilazi da je ovlašćeni službenik policije UP B. lišio slobode okrivljenog H. A., zbog sumnje da je izvršio krivično djelo kradje dana ..g. na štetu B. T. tako što je u prostorijama kazina "H. .M." u B. otudjio torbicu sa oko 1.500,00 eura, mobilni telefon marke "S.."., ključ od automobila A. .  i druge manje vrijedne stvari.</span>
</p>
<p>&nbsp;</p>
<p>
<span class="span2">Iz nalaza i mišljenja vještaka finansijske struke D. M. proizilazi da ukupna vrijednost stvari - mobilni telefon marke ”S. G. .” sa SIM karticom, ključ za automobil marke ”A. .” , kutija cigareta marke ”M.”, torbica crne boje iznosi 339,40 eura. </span>
</p>
<p>&nbsp;</p>
<p>
<span class="span2">Uvidom u snimak video nadzora kazina hotela "M.", sud je nesporno utvrdio da se na istom snimku jasno vidi da je okrivljeni u kazinu hotela M. otuđio  predmetnu torbicu. </span>
</p>
<p>&nbsp;</p>
<p>
<span class="span2">Cijeneći sve provdene dokaze pojedinačno, u njihovoj međusobnoj povezanosti, kao i u odnosu na odbranu optuženog sud je utvrdio činjenično stanje navedeno u izreci presude. </span>
</p>
<p>&nbsp;</p>
<p>
<span class="span2">Sud je nesporno utvrdio da je okrivljeni izvršio krivično djelo stavljeno mu na teret, a što proizilazi iz svih provedenih dokaza. U svojoj odbrani okrivljeni je naveo da ne priznaje da je kritične prilike oduzeo torbu u kojoj se nalazio novac u iznosu od 1.500,00 eura, mobilni telefon marke ”S. G. .” sa SIM karticom, ključ za automobil marke ”A. .” , kutija cigareta marke ”M.”, već da je iz iste uzeo samo mobilni telefon da bi pozvao svoju suprugu. Iskaz okrivljenog sud nije prihvatio obzirom da je uvidom u video nadzor kazina hotela "M.", sud nesporno utvrdio da se na istom snimku jasno vidi da je okrivljeni u kazinu hotela M. otuđio torbicu u kojoj se kako to proizilazi iz službene zabilješke UP B. nalazio novac- oko1500,00 eura, mobilni telefon marke "S. ..", ključ od automobila A.. druge manje vrijedne stvari. Svjedok P. G. je objasnio da se kritične večeri nije nalazio u kazinu, ali kada je je pozvan od strane menadžmenta hotela da pogleda sigurnosne kamere na snimku video nadzora prepoznao okrivljenog H. A., i vidio oduzimanje torbe i odlazak okrivljenog u toalet i njegov povratak, da je okrivljeni već dolazio u kazino, i ranije ga je upoznao preko kuvara A. Š., te da je  pozvao je lice Ć. P. i pitao ga da li zna gdje se nalazi H., i rekao mu da ga pronađe i da ga dovede ispred kuće A. Š.. Hodaj mu je tom prilikom priznao da je uzeo telefon i isti mu je predao, a on je taj telefon predao B.i A.. </span>
</p>
<p>
<span class="span2">Imajući u vidu navedeno,  za sud je bilo nesporno da je okrivljeni  izvršio krivično djelo stavljeno mu na teret, jer su se u njegovim radnjama ostvarila sva bitna obilježja bića krivičnog djela krađe iz čl.239 st.1KZ-a. Okrivljeni je postupao sa direktinim umišljajem, jer je  u namjeri da prisvajanjem tuđih pokretnih stvari za sebe pribavi protivpravnu imovinsku korist iskoristio nepažnju oštećenog i sa stola oduzeo crnu torbicu u kojoj se nalazio novac u iznosu od 1.500,00 eura, i mobilni telefon marke ”S. G. .” sa SIM karticom, ključ za automobil marke ”A.” , kutija cigareta marke ”M.”, i torbica crne boje ukupne vrijednosti 339,40 eura, kako to proizlazi iz nalaza vještaka finansijske struke, koji nalaz je sud u potpunosti  prihvatio, a to mu je  i bila namjera odnosno to je htio.  </span>
</p>
<p>&nbsp;</p>
<p>
<span class="span2">Prilikom odluke o vrsti i visini krivične sankicije sud je imao u vidu da je u Krivičnom zakoniku za predmetno krivično djelo predviđena novčana kazna ili kazna zatvora do tri godine. Sud je u smislu čl.42 Krivčnog zakonika cijenio sve okolnosti značajne za odmjeravanje kazne pa je kao olakšavajuće okolnosti na strani okrivljenih cijenio to da su oštećenom vraćene oduzete stvari, da je okrivljeni porodičan čovjek, otac jednog maloljetnog djeteta,  dok otežavajućih okolnosti na strani okrivljenog nije bilo, pa mu je izrekao uslovnu osudu kojom mu je  utvrdio kaznu zatvora u trajanju od 30 dana  i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo, i istovremeno </span><span class="span2">odredio da će se, shodno čl.51.KZ, u slučaju opoziva izrečene uslovne osude u utvrdjenu kaznu zatvora uračunati vrijeme koje je okrivljeni proveo u pritvoru po rješenjima Kri. 126/14 od .g. i Kv. 329/14 od ..g., a koji pritvor je trajao od ..g. do ..g.</span>
</p>
<p>
<span class="span2">Sud je mišljenja da su se stekli uslovi za izricanje uslovne osude imajući u vidu ličnost okrivljenog, smatrajući da će se i uz prijetnju kaznom zatvora dovoljno uticati na istog da više ne vrši ovakva, kao ni slična krivična djela, a imajući u vidu gore navedene okolnosti, te će se po stanovištu suda ovom krivičnom sankcijom ostvariti svrha iz čl.52 KZ u okviru opšte svrhe krivičnih sankcija iz čl.4 KZ. </span>
</p>
<p>&nbsp;</p>
<p>
<span class="span2">Na osnovu svega navedenog te primjenom čl.2, 4, 5, 8, 13, 15, 36, 42, 51, 52, 53 i 54 Krivičnog zakonika i čl. 227, 229 i 374 ZKP-a riješeno je kao u izreci.</span>
</p>
<p>&nbsp;</p>
<p>
<span class="span2">Sud je obavezao okrivljenog da na ime troškova krivičnog postupka uplati iznos od 27,50 eura (troškovi vještaka finasijske struke), a na ime sudskog paušala iznos od po 30,00 eura u roku od dva mjeseca od dana pravosnažnosti presude u korist Budžeta Crne Gore na žiro račun  br.832-16-52 i dokaz o uplati dostavi ovom sudu s pozivom na broj K.179/14/14, a shodno čl.227 i 229 ZKP-a.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana, ..godine</span>
</p>
<p>&nbsp;</p>
<p>
<span class="span2">Zapisničar,                                                                                SUDIJA,</span>
</p>
<p>
<span class="span2">Aleksandra Čolan                                                           Danijela Samardžić</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA: Protiv ove presude ima se pravo žalbe Višem sudu u Podgorici, u roku od 8 dana od dana prijema iste, a preko ovog suda.</span>
</p>
<p>&nbsp;</p>
<p>
<span class="span2">DNA:ODT, okrivljenom, adv., u spise.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
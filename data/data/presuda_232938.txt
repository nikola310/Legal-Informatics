<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-indent:0.5in;text-align:justify;hyphenate:auto;font-family:Verdana;font-size:11pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="svetlana.nacic" name="author">
</head>
<body class="b1 b2">
<p class="p1"></p>
<p class="p1">
<span>										K. br. 136/10</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju, kao prvostepeni krivični sud, u vijeću sastavljenom od sudije  Svetlane Načić, kao predsjednika vijeća, i sudija porotnika Miljana Pešića i Gana Bećirovića, kao članova vijeća,  uz učešće zapisničara Zorice Šćekić, u krivičnom predmetu protiv okrivljenog I.M.a, iz Bijelog Polja,  zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, po optužnici Osnovnog državnog  tužilaštva u Bijelom Polju, Kt. br. 53/10 od 28.01.2010. godine, nakon održanog usmenog,  glavnog i javnog pretresa, u prisustvu zamjenika ODT-a u B.Polju – Cmiljane Perović  i branioca po službenoj dužnosti adv. J.M.a, a u odsustvu okrivljenog, dana 08.10.2010. godine,  donio je i javno objavio</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Okrivljeni  I.M., jmbg ..., od oca M. i majke M., rođene B., rođen ....godine u Bijelom Polju, sa prebivalištem u ul. L.J. .., opština Bijelo Polje, drž. Crne Gore, neoženjen, završio osnovnu školu, srednjeg imovnog stanja, neosuđivan, </span>
</p>
<p class="p1"></p>
<p class="p1"></p>
<p class="p2">
<span>K r i v   j e</span>
</p>
<p class="p1"></p>
<p class="p1">
<span>	Što je</span>
</p>
<p class="p1"></p>
<p class="p1">
<span>	Neutvrđenog dana u septembru 2009. godine u Bijelom Polju, preinačio pravu javnu ispravu- pasoš SRJ br.004657617, izdatu na ime R.I.a, na način što je sa prve strane uklonio fotografiju i na istom mjestu postavio svoju, da bi dana 19.10.2009. godine, na graničnom prelazu "Beograd", aerodroma "Nikola Tesla", Republika Srbija, takvu lažnu javnu ispravu upotrijebio kao pravu, kada je istu prezentirao na uvid policijskom službeniku nadležnom za kontrolu prelaska državne granice,</span>
</p>
<p class="p1"></p>
<p class="p1">
<span>	-čime je izvršio  krivično  djelo falsifikovanje isprave iz čl. 412 st. 2 u vezi st. 1 Krivičnog zakonika, </span>
</p>
<p class="p1"></p>
<p class="p1">
<span>	-pa ga sud primjenom citiranog zakonskog propisa, te čl. 2, 4, 5, 13, 15, 32, 36, 42,   Krivičnog zakonika  i čl. 199,  202 i 364 Zakonika o krivičnom postupku CG,   </span>
</p>
<p class="p1"></p>
<p class="p2">
<span>O S U Đ U J E</span>
</p>
<p class="p1"></p>
<p class="p1">
<span>	Na kaznu zatvora  od 4 (četiri)  mjeseca.     </span>
</p>
<p class="p1"></p>
<p class="p1">
<span>	Okrivljeni se obavezuje da plati ovom sudu, na ime troškova krivičnog postupka, iznos od 353,00 €,  kao i na ime  paušala iznos od  40,00 €,  koje iznose će uplatiti na Depozit novčanih kazni, troškova postupka i paušala ovog suda, na žiro račun br:530-4149-79, sve u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Optužnicom Osnovnog državnog  tužilaštva u Bijelom Polju, Kt. br. 53/2010 od 28. 01. 2010. godine, optužen je I.M., opština Bijelo Polje, zbog izvršenja  krivičnog  djela falsifikovanje isprave iz čl. 412 st. 2 u vezi st. 1 Krivičnog zakonika, s tim što je zamjenik ODT-a nakon dokaznog postupka, prije davanja završne riječi precizirao optužnicu u pogledu činjeničnog opisa, pa je u tom smislu sadržano u izreci presude.</span>
</p>
<p class="p1"></p>
<p class="p1">
<span>	Glavni pretres je održan i zaključen u prisustvu zamjenika ODT-a u B.Polju – Cmiljane Perović, branioca po službenoj dužnosti okrivljenog I.M.a adv. J.M.a, a u odsustvu  okrivljenog I.M.a kome se, shodno rješenju krivičnog vijeća ovog suda KV. br. 197/2010.godine, sudilo u odsustvu, zbog nedostižnosti istog državnim organima, s obzirom da se već duže vrijeme ne nalazi na adresi iz spisa predmeta, već boravi na nepoznatoj adresi u inostranstvu. </span>
</p>
<p class="p1"></p>
<p class="p1">
<span>	Zamjenik ODT-a u B.Polju,  u završnoj riječi,  je izjavila da ostaje u cjelosti pri preciziranoj optužnici, i predložila  je sudu da okrivljenog oglasi krivim i osudi  na kaznu po zakonu.</span>
</p>
<p class="p1"></p>
<p class="p1">
<span>	Odbrana okrivljenog je izostala s obzirom da je istom suđeno u odsustvu i nije saslušan tokom postupka, dok je njegov branilac po službenoj dužnosti – adv.J.M.  u završnoj riječi, istakao da je sasvim izvjesno da će se u ovoj krivično-pravnoj stvari krivični postupak ponoviti nakon što optuženi bude dostupan državnim organima, pa je imajući u vidu nedostatak njegovog iskaza sasvim neprecizno se moguće izjasniti o njegovoj krivici. Istakao je da je očigledno  da optuženi nije sačinjavao niti preinačavao originalnu putnu ispravu, već da je to uradilo drugo lice, a da je optuženi istu samo upotrijebio u namjeri prelaska državne granice Republike Srbije. Predložio je sudu da ukoliko nadje da je optuženi kriv i krivično-pravno odgovoran da istom izrekne uslovnu osudu. </span>
</p>
<p class="p1">
<span>	</span>
</p>
<p class="p1">
<span>	  Radi utvrdjivanja odlučnih činjenica i krivice okrivljenog, sud je u dokaznom postupku na glavnom pretresu izveo dokaze: pročitao izvještaj MUP-a Uprave granične policije Odjeljenje za granicu SGP Beograd br.28-876-10/09 od 19.10.2009. godine, potvrdu o privremeno oduzetim predmetima br. 90/09 od 19.10.2009. godine, fotokopiju zahtjeva za izdavanje pasoša na ime R.I.a od 07.12.2004. godine, fotokopiju kartona o izdatoj ličnoj karti na ime R.I.a od 18.10.2002. godine, izvršio uvid u putnu ispravu SRJ br.004657617 na ime R.I.a, nalaz i mišljenje vještaka grafologa V.N.br.49/10 od 30.06.2010. godine, dopunu grafološkog vještačenja br. 49/10 od 02.10.2010. godine i uvid u izvod iz KE na ime okrivljenog. Sud nije izveo predloženi dokaz čitanje vještačenja br. 234-2-18749/09 od 29.10.2009. godine, sa razloga što je sud u ovom predmetu angažovao radi vještačenja  vještaka grafologa N.V..</span>
</p>
<p class="p1"></p>
<p class="p1">
<span>	Cijeneći izvedene dokaze pojedinačno i u medjusobnoj vezi, na osnovu čl. 360 ZKP, sud je na nesumnjiv način utvrdio činjenično stanje po osnovu kojeg je zaključio da je okrivljeni izvršio krivično djelo stavljeno mu na teret i da je za isto kriv. </span>
</p>
<p class="p1"></p>
<p class="p1">
<span>	Iz izvještaja MUP-a Uprave granične policije Odjeljenje za granicu SGP Beograd br.28-876-10/09 od 19.10.2009. godine, proizilazi da je dana 19.10.2009. godine u 11,45 časova na graničnom prelazu Surčin u namjeri da avionom francuske avio kompanije u 12,45 časova otputuje za Pariz, pristupio redovnoj pasoškoj kontroli državljanin Republike Srbije R.I., rodjen 12.05.1983. godine u Gnjilanu, sa mjestom prebivališta u mjestu Prćilovica, ul. J.R.., koji je posjedovao pasoš SRJ br.004657617 sa rokom važnosti od 08.12.2004. godine do 08.12.2009. godine.  Prilikom pasoške kontrole predmetnog lica i uvidom u gore pomenuti pasoš SRJ uočeno je da na prvoj strani gdje se nalaze lični podaci lica umetnuta je fotografija u pasoš. Pasoš je provjeren kroz sistem JIS MUP 8 i utvrdjeno je da je izdat sa brojem  multigrama 4382399 A , dok je u pasošu utisnut multigram broj A 1067693, na strani broj 10 gore navedenog pasoša SRJ utisnut je granični pečat GP »Kelebija« , br.66 sa datumom 24.09.2009.godine na ulazu u R Srbiju , za koji postoji osnovi sumnje da je falsifikovan, jer granični pečat br.66 ne postoji. Takodje na strani 11 navedenog SRJ pasoša utisnut je njemački boravak br.D59672554, za koji  postoji osnovi sumnje u obrazac - pasoša koje se ogleda u tome što umetnuta fotografija nije u skladu sa obrascem. U obavljenom razgovoru sa navedenim licem isti je rekao policijskim službenicima da nije predmetno lice R.I. i dao je lične podatke da se zove M.I.i da mu je krajnja destinacija bila Pariz. </span>
</p>
<p class="p1"></p>
<p class="p1">
<span>	Iz potvrde o privremeno oduzetim predmetima br.90/09 od 19.10.2009. godine, se utvrdjuje da je od okrivljenog oduzeta putna isprava – pasoš SRJ serijskog broja 004657617 na ime R.I.a, rodjen 12.05.1983. godine u Gnjilanu, sa mjestom prebivališta u mjestu Prćilovici, ul. J.R.., izdata dana 08.12.2004. godine sa rokom važnosti do 08.12.2009. godine od strane PU Niš.</span>
</p>
<p class="p1"></p>
<p class="p1">
<span>	Vršenjem uvida u putnu ispravu SRJ br.004657617 na ime R.I.a, je utvrdjeno: da ista glasi na ime R.I.a, rodjenog 12.05.1983. godine u Gnjilanu, sa mjestom prebivališta u mjestu Prćilovica, ul. J.R.., sa rokom važnosti od 08.12.2004. godine do 08.12.2009. godine  i da je slika okrivljenog na prvoj stranici pasoša. </span>
</p>
<p class="p1"></p>
<p class="p3">
<span>Iz nalaza i mišljenja vještaka grafologa V.N.br.49/10 od 30.06.2010. godine, se  utvrdjuje da je ovaj vještak ispitivanjem obrasca sporne putne isprave SRJ serijskog broja 004657617 koja glasi na ime R.I.a, izdate od strane MUP-a Republike Srbije - Sip Niš i njegovim uporedjenjem sa nespornim obrascem za isto,  konstatovao da je obrazac prethodno navedene sporne putne isprave originalan, te da na pomenutoj putnoj ispravi nijesu uočeni tragovi mehaničkog radiranja niti hemijskog brisanja koji bi upućivali na eventualnu promjenu prvobitno upisanih podataka, zatim hologramska markica koja se lijepi preko fotografije je napukla dok je fotografija imaoca putne isprave učvršćena za stranicu putne isprave sa metalnim prstenovima-nitnama. Proučavanjem postojećih metalnih prstenova vještak je konstatovao da isti nijesu dobro učvršćeni u ležištu, ali nijesu uočena značajnija oštećenja hartije oko istih. Proučavanjem otiska suvog žiga uočeno je da je isti na fotografiji više naglašen nego na poledjini stranice sa fotografijom, što nije logično imajući u vidu način otiskivanja istog. Uočena je razlika u tekstualnoj sadržini izmedju ova dva dva otiska. Naime, u otisku suvog žiga koji je konstatovan na stranici br. 2 postoje rimske cifre XLIX, dok u dijelu otiska suvog žiga na odgovarajućoj površini fotografije iste se ne uočavaju. Detaljnim ispitivanjem sada postojeće fotografije, u dijelu suvog žiga uz djelimično odlepljivanje iste, na poledjini fotografije uočeni su tragovi olovke ili nekog drugog sredstva za pisanje. Falsifikator je na poledjini fotografije prvo iscrtao tekstualnu sadržinu suvog žiga, da bi nakon toga imitirao otisak suvog žiga na fotografiji. Nedostatak pomenutih rimskih cifara u otisku suvog žiga na sada postojećoj fotografiji, ukazuje na neuspio pokušaj imitacije otiska suvog žiga na novo postavljenoj fotografiji. Vještak je mišljenja da je na spornoj putnoj ispravi SRJ serijskog broja 004657617, koja glasi na ime R.I., izvršena zamjena prvobitno postavljene fotografije, sa sada postojećom. Iz dopune nalaza i mišljenja vještaka V.N.od 02.10.2010. godine je utvrdjeno da je ispitivanjem sporne putne isprave pomoću komparativnog mikroskopa "Projektina Docuboks Dragon" uz upotrebu različitih svjetala na promjenu filtera vještak  konstatovao da pod UV svijetlom  na stranici br. 9 uočava se veća bjeličasta mrlja, nastala dejstvom nekog hemijskog sredstva, dok na stranici br. 10 uočava se mrlja sličnog oblika ali lošijeg intenziteta, na stranicama 8 i 9 u gornjem središnjem dijelu, nalazi se otisak štambilja madjarskih pograničnih organa. Obzirom da vještak nije bio u posjed nespornih otisaka pečata koji bi u konkretnom slučaju poslužili za uporedjenje sa spornim, isti nije bio u mogućnosti dati mišljenje o njegovoj autentičnosti. Pomenuti tragovi uticaja nekog hemijskog sredstva zahvataju i otisak ovog štambilja u dijelu broja istog. Na stranici br. 10 nalazi se otisak ulaznog štambilja graničnog prelaza "Kelebija" br. 66, o čijoj autentičnosti se vještak nije mogao izjasniti zbog nedostatka nespornog otiska za uporedjenje. Takodje vještak nije bio u posjedu zvaničnih informacija da li se na pomenutom graničnom prelazu zaista koristi štambilj sa brojem 66. Vještak je našao na stranici br. 11 sporne putne isprave ispod postojeće boravišne dozvole, pod uticajem prodornog svijetla otisak štambilja. Medjutim, izvršenim ispitivanjem na stranicama 9 i 10 uočeni su tragovi dejstva nekog hemijskog sredstva ali na osnovu raspoloživih tehničkih sredstava vještak nije uspio izazvati eventualno izbrisane podatke ili otiske štambilja te se isti nije mogao izjasniti o autentičnosti sada postojećih štambilja na stranicama 8, 9 i 10 iz razloga što ne raspolaže sa nespornim otiscima štambilja neophodnim za komparaciju. Sud je u potpunosti prihvatio nalaz i mišljenje vještaka grafologa od 30.06.2010. godine , kao i dopunu istog od 02.10.2010. godine,  jer su isti dati po osnovu pravila struke i nauke. </span>
</p>
<p class="p1">
<span>	</span>
</p>
<p class="p1">
<span>	Ostali izvedeni dokazi su po ocjeni suda bez bitnog uticaja na drugačije odlučivanje u ovoj pravnoj stvari.</span>
</p>
<p class="p1">
<span>  </span>
</p>
<p class="p1">
<span>	Pasoš predstavlja javnu ispravu, jer takvu ispravu u propisanoj formi izdaje nadležni državni organ u granicama svoje nadležnosti i podatke u nju unosi nadležni državni organ –organi unutrašnjih poslova. U konkretnom slučaju okrivljeni je preinačio pravu javnu ispravu- pasoš SRJ br.004657617, izdatu na ime R.I.a, na način što je sa prve strane uklonio fotografiju i na istom mjestu postavio svoju, da bi dana 19.10.2009. godine, na graničnom prelazu "Beograd", aerodroma "Nikola Tesla", Republika Srbija, takvu lažnu javnu ispravu upotrijebio kao pravu, kada je istu prezentirao na uvid policijskom službeniku nadležnom za kontrolu prelaska državne granice, te je postupajući na ovaj način, u svojim radnjama ostvario elemente krivičnog djela falsifikovanje isprave iz čl. 412 st. 2 u vezi st. 1 KZ, koje mu se stavlja na teret i za isto je kriv. </span>
</p>
<p class="p3"></p>
<p class="p3">
<span>Okrivljeni je bio svjestan da je predmetna javna isprava - pasoš SRJ br.004657617 falsifikovana pa je upotrijebivši istu kao pravu na način što ju je na graničnom prelazu "Beograd", aerodroma "Nikola Tesla", Republika Srbija, prezentirao na uvid policijskom službeniku nadležnom za kontrolu prelaska državne granice,  krivično djelo  izvršio sa direktnim umišljajem. </span>
</p>
<p class="p1">
<span>	</span>
</p>
<p class="p1">
<span>	Prilikom odlučivanja o vrsti krivične sankcije, sud je cijenio sve okolnosti iz čl. 42 KZ,  pa je na strani okrivljenog našao olakšavajuće  okolnosti - da se radi o mladjoj osobi, neosudjivanoj što govori da isto nije sklono vršenju krivičnih djela. Cijeneći olakšavajuće okolnosti a u odsustvu otežavajućih sud je okrivljenog osudio na kaznu zatvora od četiri mjeseca, smatrajući da će se istom dovoljno uticati na okrivljenog da ubuduće ne vrši ova i slična krivična djela i da će se na taj način ostvariti svrha kažnjavanja iz čl. 32 Krivičnog zakonika. </span>
</p>
<p class="p3">
<span>Shodno čl. 199 ZKP, okrivljeni je obavezan da sudu plati na ime paušala iznos od 40,00 eura, pri čemu je sud vodio računa o težini i složenosti krivičnog postupka, kao i na ime troškova krivičnog postupka iznos od 71,50 €, koji se odnosi na naknadu na ime vještačenja vještaka grafologa, zatim iznos od 62,50€  koji se odnosi na ime razmatranja spisa od strane branioca po službenoj dužnosti, zatim iznos od po 62,50 eura na ime prisustva istog na tri održana glavna pretresa i iznos od 31,50 eura na ime prisustva istog jednom odloženom glavnom pretresu , što ukupno iznosi 353,00  eura.  </span>
</p>
<p class="p1"></p>
<p class="p1">
<span>  	Iz iznijetog je odlučeno kao u izreci presude, a shodno čl. 364  ZKP.</span>
</p>
<p class="p1"></p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  08.10.2010. godine,</span>
</p>
<p class="p1"></p>
<p class="p1"></p>
<p class="p1">
<span>ZAPISNIČAR,			 		PREDSJEDNIK VIJEĆA-SUDIJA, </span>
</p>
<p class="p1">
<span>Zorica Šćekić,s.r.					       Svetlana Načić,s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p4"></p>
<p class="p4"></p>


</body>
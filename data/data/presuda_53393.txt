<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="a" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.1343/12</span>
</p>
<p class="p1">
<span>U IME CRNE GORE</span>
</p>
<p class="p2"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog N.D., zbog krivičnog djela građenje objekta bez građevinske dozvole iz čl. 326a KZ-a, odlučujući po optužnom predlogu ODT-a Podgorica Kt.br. 1537/12 od 29.11.2012 godine, kojeg je na glavnom pretresu zastupala Garčević  Radmila, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenog, dana 08.02.2013 godine donio je i istog dana javno objavio</span>
</p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p3">
<span>Okrivljeni:</span>
</p>
<p class="p3"></p>
<p class="p3">
<span>N.D. JMBG ... od oca B. i majke M., rodjene V., rodjenog ... godine u B.P., sa prebivalištem u P., oženjen, otac dvoje djece, gradjevinski radnik, lošeg imovnog stanja, ranije neosudjivan,</span>
</p>
<p class="p1">
<span>K R I V     J E</span>
</p>
<p class="p1"></p>
<p class="p3">
<span>Zato što je: </span>
</p>
<p class="p3"></p>
<p class="p3">
<span>U oktobru 2012 godine, u Podgorici, u mjesto Malo Brdo, svjestan svog djela čije izvršenje je htio znajući da je njegovo djelo zabranjeno, protivno odredbi čl. 69 Zakona o uredjenju prostora i izgradnji objekata, započeo izgradnju objekta bez prethodno pribavljene gradjevinske dozvole, na način što je izbetonirao temeljne krake dimenzija u osnovi cca 9,0m x9,0m</span>
</p>
<p class="p3"></p>
<p class="p3">
<span>- čime je izvršio krivično djelo građenje objekta bez građevinske dozvole iz čl.326a KZ-a, </span>
</p>
<p class="p3"></p>
<p class="p3">
<span>- pa mu  Sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 45, 46, 52, 53 i 54 Krivičnog Zakonika, te čl. 226, 227, 229 i 374 ZKP-a, i z r i č e</span>
</p>
<p class="p3"></p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu prethodno utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Dužan je okrivljeni da na ime troškova krivičnog postupka - paušala uplati Ovom sudu iznos od 50,00 (pedeset) eura, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom ODT-a Podgorica Kt.br. 1537/12 od 29.11.2012 godine kojeg je na glavnom pretresu zastupala Garčević Radmila, savjetnik na radu kod ODT-a Podgorica, okrivljenom N.D. stavljeno je na teret izvršenje krivičnog djela građenje objekta bez građevinske dozvole iz čl. 326a KZ-a CG, kako je to bliže opisano izrekom ove presude.</span>
</p>
<p class="p3"></p>
<p class="p3">
<span>Zastupnik optužbe je pri optužnom aktu u svemu ostala do kraja glavnog pretresa,a u završnoj riječi izjavila da, imajući u vidu priznanje okrivljenog, predložila da ga Sud oglasi krivim i osudi po zakonu u granicama zakonom zaprijećene kazne za krivično djelo stavljeno mu na teret. </span>
</p>
<p class="p3"></p>
<p class="p3">
<span>U svojoj odbrani i u prethodnom postupku, kao i na glavnom pretresu okrivljeni je izjavio izvršenje krivičnog djela stavljenog mu na teret i da priznaje svoju krivicu. Naveo je da sa porodicom živi kao podstanar u naselju Doljani od 1999 godine, te da je u cilju rješavanja stambenog pitanja, svjesno, prihvatajući rizik, započeo izgradnju temelja za kuću, na placu za koji je znao da je državni u naselju Malo Brdo. Istakao je da mu je taj državni plac inače ustupio prijatelj, i dodao da je radove koje je započeo koliko se sjeća 4 oktobra 2012 godine, zatekla inspekcija sljedećeg dana tog 05.10.2012 godine. Istakao je da je razlog zbog kojeg je započeo navedene radove, i ako je znao da se radi o državnom zemljištu, je taj što su i ostali stanovnici tog kraja činili isto, a neki su izgradili i po više objekata. Dodao je da je bio svjestan i da je znao da mu treba gradjevinska dozvola, ali se nije obratio nadležnima za dozvolu sa razloga jer je vidio da drugi grade bez dozvole. Istakao je da je spreman da plati sve dažbine koje ima prema Državi.</span>
</p>
<p class="p3"></p>
<p class="p3">
<span>U završnoj riječi nije imao šta dodati svojoj odbrani, osim da ga je nužda natjerala na to, i da ništa slično nikada neće učiniti, te je zamolio Sud da ga što blaže kazni.</span>
</p>
<p class="p3"></p>
<p class="p3">
<span>Sud je u smislu čl. 458 st.2 ZKP-a u dokaznom postupku pročitao izvod iz kaznene evidencije izdat od strane Uprave policije PJ Bijelo Polje br. 03-245/12-13929/2 od 14.02.2012 godine, na ime okrivljenog N.D. dok nije provodio ostale dokaze budući da je na saglastan predlog stranaka prekinuo dokazni postupak usljed jasnog, nedvosmislenog i potpunog priznanja okrivljenog. </span>
</p>
<p class="p3"></p>
<p class="p3">
<span>Cijeneći potpuno, nedvosmisleno i jasno priznanje okrivljenog kao dokaz, koje pri tom ničim nije dovedeno u sumnju, Ovaj sud je neosporno utvrdio da se okrivljeni N.D. nije pridržavao odredbe čl. 69 Zakona o uređenju prostora i izgradnji objekata kojim je propisano da se objekat može graditi samo na osnovu građevinske dozvole i tehničke dokumentacije, već je u oktobru 2012 godine, u Podgorici, u mjesto Malo Brdo, svjestan svog djela čije izvršenje je htio znajući da je njegovo djelo zabranjeno, započeo izgradnju objekta bez prethodno pribavljene gradjevinske dozvole, na način što je izbetonirao temeljne krake dimenzija u osnovi cca 9,0m x9,0m.</span>
</p>
<p class="p3"></p>
<p class="p3">
<span>U takvim naprijed utvrđenim radnjama okrivljenog su se, po nalaženju Ovog suda, stekla sva bitna obilježja bića krivičnog djela građenje objekta bez građevinske dozvole iz čl.326a Krivičnog Zakonika Crne Gore, u odnosu na koje djelo je okrivljeni postupao sa direktnim umišljajem, odnosno bio je svjestan svog djela i htio njegovo izvršenje, tj. znao je da građenju objekta obavezno prethodi pribavljanje građevinske dozvole, što on nije učinio, već je započeo radnju građenja predmetnog objekta,  bez građevinske dozvole.</span>
</p>
<p class="p3"></p>
<p class="p3">
<span>Odlučujući o krivičnoj sankciji, Sud je cijenio sve okolnosti iz čl. 42 KZ-a, pa je u odsustvu otežavajućih okolnosti van elemenata bića krivičnog djela stavljenog mu na teret, od olakšavajućih okolnosti na strani okrivljenog cijenio njegove lične i imovinske prilike, to da je riječ o oženjenom čovjeku, ocu dvoje djece, priznanje izvršenja krivičnog djela, kojim je doprinio bržem i efikasnijem okončanju krivičnog postupka, pobude iz kojih je izvršio predmetno krivično djelo, te iskreno kajanje,a posebno raniju neosuđivanost utvrđenu izvodom iz Kaznene evidencije; a koje okolnosti je Sud u svom zbiru cijenio kao osobito olakšavajuće, pa je okrivljenom, shodno odredbama čl. 45 i 46 KZ-a, najprije utvrdio kaznu zatvora ispod zakonom propisanog minimuma za propisano krivično djelo, u trajanju od tri mjeseca, a zatim je, nalazeći da nije neophodno da okrivljeni kaznu zatvora utvrđenu izrekom ove presude i efektivno izdržava, istu uslovio sa rokom provjere u trajanju od jedne godine, čime će se, po nalaženju Suda u dovoljnoj mjeri uticati na okrivljenog da ubuduće ne vrši krivična djela i istom će u cjelosti biti ostvarena svrha izricanja uslovne osude iz čl. 52 KZCG, a u okviru opšte svrhe izricanja krivičnih sankcija iz čl. 4 st.2 KZ-a CG.</span>
</p>
<p class="p3"></p>
<p class="p3">
<span>Odluku o troškovima krivičnog postupka sud je donio primjenom odredbi čl. 226, 227, 229 ZKP-a, a isti se odnose na sudski paušal u iznosu od 50,00 €, koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p3"></p>
<p class="p3">
<span>Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p class="p3"></p>
<p class="p3"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 08.02.2013 godine</span>
</p>
<p class="p1"></p>
<p class="p3">
<span>       ZAPISNIČAR                                                                     SUDIJA,   </span>
</p>
<p class="p4">
<span>Valentina Vukašinović				   Larisa Mijušković-Stamatović                                                            </span>
</p>
<p class="p3"></p>
<p class="p3"></p>
<p class="p3">
<span>DN-a:</span>
</p>
<p class="p3">
<span>Primjerak presude dostaviti:</span>
</p>
<p class="p3">
<span>- ODT-u Podgorica</span>
</p>
<p class="p3">
<span>- Okrivljenom</span>
</p>
<p class="p1"></p>
<p class="p1">
<span>SUDIJA,</span>
</p>
<p class="p1">
<span>________________________</span>
</p>
<p class="p1"></p>
<p class="p3">
<span>Postupljeno dana_____________</span>
</p>
<p class="p3">
<span>Namještenik________________</span>
</p>
<p class="p5"></p>
<p class="p5"></p>


</body>
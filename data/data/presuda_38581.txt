<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-style:italic;}
</style>
<meta content="suzana.mugosa" name="author">
</head>
<body class="b1 b2">
<p class="p1"></p>
<p class="p2">
<span>K.br. 16 /2013</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4"></p>
<p class="p3">
<span class="s1"> </span><span>U IME CRNE GORE</span>
</p>
<p class="p4"></p>
<p class="p4">
<span>VIŠI SUD U PODGORICI, kao prvostepeni krivični, u vijeću sastavljenom od sudije Suzane Mugoše kao  predsjednika vijeća i sudija  Vesne Pean i Snežane Vukčević kao članova vijeća, uz učešće Rakočević Biljane kao zapisničara u krivičnom predmetu protiv M. Z., kojeg brani adv. V.M.,  po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.4 u vezi stava 1 Krivičnog zakonika odlučujući po optužnici Višeg državnog tužilaštva u P. Kti.br. 132/12  od 05.02.2013. godine koju je na glavnom pretresu zastupala  S. M. zamjenik VDT-a u Podgorici, nakon održanog glavnog i javnog pretresa, dana 11.04.2013. godine, u prisustvu zastupnika optužbe, optuženog i njegovog branioca, donio je i javno objavio dana 16.04.2013. godine </span>
</p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>Optuženi: </span>
</p>
<p class="p4"></p>
<p class="p4">
<span>M. Z., JMBG ...., od oca M. i majke F., rodjene M., rodjen 19.01.1984. godine u P., sa prebivalištem u P., ul. S. B. bb – Z., državljanin C. G., neoženjen, bez djece, student III godine Elektrotehničkog fakulteta u P., sa završenom srednjom Elektrotehničkom školom, nezaposlen, lošeg imovnog stanja,neosudjivan, protiv kojeg se vodi postupak pred Osnovnim sudom u P. zbog krivičnog djela – teška tjelesna povreda iz čl. 151 Krivičnog zakonika.</span>
</p>
<p class="p3"></p>
<p class="p3">
<span>K r i v    j e</span>
</p>
<p class="p3"></p>
<p class="p4">
<span>Zato što je:</span>
</p>
<p class="p4"></p>
<p class="p4">
<span>Dana 19.12.2012 godine u P., na dva mjesta neovlašćeno radi prodaje </span>
</p>
<p class="p4">
<span>držao ukupno  74,61 gram marihuane-supstance proglašenu za opojnu drogu Pravilnikom o utvrdjivanju spiska droga, psihotropnih supstanci i i bilja koje se može koristiti za proizvodnju droga ( Sl. list CG br. 56/12 od 09.11.2012 godine) iako je bio svjestan da se radi o opojnoj drogi i da postupa neovlašćeno i protivpravno, pa je to i htio, na način što je na parking prostoru u neposrednoj blizini obrazovne ustanove- Osnovne škole "M. M. B.", u svom vozilu marke "D." reg. oznaka .., neovlašćeno radi prodaje držao količinu od ukupno 24,51 gr marihuane upakovanu u 9 zamotuljaka koji su pronadjeni od strane ovlašćenih policijskih službenika Područne jedinice P. u njegovoj torbici koju je držao na pod iza  sjedišta suvozača, dok je kod njega pronadjen paketić sa sadržajem od  0,41 gr ove opojne droge, a pretresom njegovog stana lociranog u ul. S. B. bb na Z., ovlašćeni policijski službenici pronašli su i količinu od ukupno 49,69 gr koju je neovlašćeno  držao radi prodaje sakrivenu u krevetu u svojoj spavaćoj sobi, upakovanu u 17 zamotuljaka koje je pripremo za dalju prodaju, koja opojna droga je pronadjena u jednoj pvc kesi zajedno sa vagom za precizno mjerenje marke "C.".</span>
</p>
<p class="p4"></p>
<p class="p4">
<span>- čime je izvršio krivično djelo- neovlašćena proizvodnja, držanje i stavljanje u promet opojnih droga iz člana 300 stav 4 u vezi st.1 Krivičnog zakonika.</span>
</p>
<p class="p1"></p>
<p class="p4">
<span>  Pa ga sud primjenom citiranih zakonskih propisa te čl. 3, 4, 5,13,15, 32, 36,  42, 45 st.1 tač. 3  i 46 st.1 tač. 2  Krivičnog zakonika te čl. 226, 229 i 374 Zakonika o krivičnom postupku.</span>
</p>
<p class="p4"></p>
<p class="p3">
<span>O S U DJ U J E</span>
</p>
<p class="p4"></p>
<p class="p4">
<span> Na kaznu zatvora u trajanju od 2 (godine) i  6 (šest) mjeseci.</span>
</p>
<p class="p4">
<span> </span>
</p>
<p class="p4">
<span>Optuženi je dužan da uplati  troškove krivičnog postupka budžetu C. G. u iznosu od 50,00 €  na ime sudskog paušala, a sve u roku od 15 dana od pravosnažnosti presude, pod prijetnjom prinudne naplate</span>
</p>
<p class="p4"></p>
<p class="p4">
<span>Shodno  čl.75 KZ-a a u vezi čl.300 st.7 KZ-a, optuženom se  izriče :</span>
</p>
<p class="p3"></p>
<p class="p3"></p>
<p class="p3">
<span>MJERA BEZBJEDNOSTI </span>
</p>
<p class="p3">
<span>ODUZIMANJE PREDMETA</span>
</p>
<p class="p3"></p>
<p class="p4"></p>
<p class="p4">
<span>Pa se od optuženog M. Z. oduzima ukupna količina  od 74,61 grama marihuane, koja droga se ima uništiti nakon pravosnažnosti presude kao i vagu za precizno mjerenje"C.".</span>
</p>
<p class="p4"></p>
<p class="p1"></p>
<p class="p1">
<span>                                                   </span><span class="s1">O b r a z l o ž e nj e</span>
</p>
<p class="p3"></p>
<p class="p4">
<span>Optužnicom VDT Kti.br 132/12 od 05.02.2013.godine optuženom M. Z. stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.4 u vezi st.1  Krivičnog zakonika, pri kojoj optužnici je njen zastupnik ostao do kraja glavnog pretresa, navodeći da je nesporno utvrdjeno da je optuženi izvršio krivično djelo koje mu se stavlja na teret, pa je predložio  sudu da ga oglasi  krivim i osudi po zakonu.</span>
</p>
<p class="p4"></p>
<p class="p4">
<span>Branilac optuženog M. Z. adv. V. M. je u završnoj riječi naveo da je njegov branjenik priznao izvršenje krivičnog djela koje mu se stavlja na teret, ali da je ostalo nejasno na osnovu kojih dokaza je tužilaštvo izvelo zaključak da se radi o neposrednoj blizini obrazovne ustanove.  Naveo je da je njegov branjenik bio jasan kada je naveo da se parkirao iza autobuskog stajališta preko puta „G.“ u blizini, ali ne i neposrednoj blizini škole, te  da bi se za većinu parking prostora u gradu  moglo reći da se nalaze u blizini obrazovnh ustanova.  Predložio je sudu da njegovog branjenika oglasi krivim za krivično djelo iz čl. 300 st.1 Krivičnog zakonika, te da u obzir uzme olakšavajuće okolnosti koje se nalaze na strani njegovog branjenika.</span>
</p>
<p class="p4"></p>
<p class="p4">
<span>Optuženi M. Z. je u svojoj odbrani datoj pred tužiocem 19.12.2012. godine naveo da se  vraćao sa fakulteta,  sa  ispita i želio da popuši jedan džoint, pa je skrenuo desno od kružnog toka ispred „G.“ i parkirao se na jedan parking prostor, kada su mu prišla dva policajca dok je savijao džoint. Nakon što su ga pitali da li ima nešto nedozvoljeno u vozilu rekao je da ima marihuanu i da je ista u vozilu, a nakon odlaska u policiji rekao je da ima kući još marihuane i gdje se ona nalazi. Parking gdje se parkirao , nalazi se  preko puta „G.“ iza autobuskog stajališta, u blizini  jedne osnovne škole, misli da se zove  „M. M. B.“. Naveo je  da su novac za drogu dali on i njegova dva druga i to je on dao 50 eura, jedan drug 30 eura, a drugi 20 eura, pa je za tih 100 eura kupio oko 90 grama, koja droga je stajala kod njega. Objasnio je, da  je izdjelio drogu na manje paketiće i to oko 10 paketića od po 3 ipo grama, koji su bili namjenjeni prodaji za cijenu od 10 eura po paketiću, a napravio je  bio i manje paketiće koji su bili namjenjeni za njegovu ličnu upotrebu i upotrebu njegovih drugova. Dalje je naveo da u trenutku kada se parkirao  nije imao namjeru da nikome prodaje drogu, već da popuši taj jedan džoint.Naveo je da vaga koja je pronadjena u njegovom stanu je pozajmio od lica čije ime ne želi da kaže, da marihuanu koristi, ali da intezitet korišćenja zavisi  od toga ima li obaveza ili nema, zavisno od spremanja ispita. Naveo, je da mu roditelji daju novac za gorivo i cigarete kada imaju ali više nemaju nego što imaju.</span>
</p>
<p class="p4"></p>
<p class="p4">
<span>Na glavnom pretresu je naveo da se nakon završenog kolokvijuma  parkirao kod "G. " da popuši džoint ali  da mu ni na kraj pameti nije bilo da prodaje marihuanu, da u njegovom  naselju postoje momci koji je prodaju, a da se on nikada  nije bavio uličnom prodajom. Povremeno se  bavi popravkom računara. Pojasnio je da se parkirao od kružnog toka kod "G."  sa desne strane odmah  uz ulicu koja vodi prema školi  gdje ima poseban parkirang. Nakon što je od strane suda pozvan da objasni razlike u kazivanju koje je dao  pred tužiocem i na glavnom pretresu optuženi je naveo da je tačno ono što je rekao na pretresu,  da nije  htio na tom mjestu da puši džoint, već samo da ga savije, jer je bilo oko 11:15 časova i ulica je bila prometna. Na pitanje suda objasnio je, da je sa sobom ponio svih   9 zamotuljaka iz razloga što se na brzinu spremao za ispit pa je uzeo čitavu kutiju sa sobom u kojem su bili smješteni paketići. Naveo je da je znao da se tu nalaze škola, pošta i pijaca, ali da je želio samo da za 5 minuta  savije džoint i napusti mjesto, te da je u trenutku kada su policijski službenici naišli on  savijao džoint. Dalje je naveo da su  paketići od 3,5 grama bili namijenjeni za prodaju i da  je u  trenutku kada ga je policija uhvatila kod sebe imao i onih od 3,5 grama i onih koji nijesu imali cijenu. </span>
</p>
<p class="p4"></p>
<p class="p4">
<span>U završnoj riječi prihvatio je završnu riječ svog branioca i naveo da jeste kriv, jer marihuanu koja je pronadjena kod njega je bila namijenja za prodaju zatvorenom krugu ljudi, a  slučajnost je što se parkirao baš na tom mjestu, da je jedini razlog što se tu zaustavio bio prazan parking prostor, da je prošao sledeće semafore bio bi parking kod vrtića, a onda sledeće kod škole "V.K.", a da se parkirao pored kuće bila bi škola "O.".</span>
</p>
<p class="p4"></p>
<p class="p4">
<span>U dokaznom postupku sud je proveo sledeće dokaze: saslušao svjedoke G. I., G. Lj., S. E., pročitao  službenu zabilješku Uprave policije- PJ P., Ekspoziture za JRM Ku.br. 963/2012 od 19.12.2012 godine, potvrdu o privremeno oduzetim predmetima od M. .Z Uprave policije PJ P., Ekspoziture za JRM, KU.br. 963/2012 od 19.12.2012 godine, dvije potvrde o privremeno oduzetim predmetima, Uprave policije PJ P., Ku.br. 963/2012 od 19.12.2012 godine, zapisnik Uprave policije, Uprave policije PJ P., Ku.br. 963/2012 godine od 19.12.2012 godine  o pretresanju stana i drugih prostorija koje koristi M. Z.,  potvrdu Upave policije PJ P. o privremeno oduzetim predmetima od M. Z.  Ku.br. 963/2012 do 19.12.2012 godine,  Izvještaj Uprave policije-Forenzičkog centra D. broj 5072/12 o hemijskom vještačenju, sa uvidom u fotoprilog Uprave policije- Forenzičkog centra D., istog broja i datuma, izvršio uvid u fotodokumentaciju Uprave policije-PJ P. broj 20-28-244-1706/2918 od 19.12.2012 godine, pročitao izvod iz kaznene evidencije na ime optuženog M.Z. PJ P.....  broj 29-245/13-2615/2-456 od 14/02/2013 godine.</span>
</p>
<p class="p4"></p>
<p class="p4">
<span>Sud je odbio predlog branioca da se u dopuni dokaznog postupka  provede kao dokaz  Izvod sa interneta radi provjere navoda odbrane optuženog da je toga dan apolagao ispit na Elektrotehničkom fakultetu sa razloga što  ta činjenica nije od uticaja u odnosu na predmetno krivično djelo, a iz njegovih ličnih podataka proizlazi da je student na Elektrotehničkom fakultetu.</span>
</p>
<p class="p4"></p>
<p class="p4">
<span>Cijeneći navode optužbe, odbrane, sprovedene dokaze i utvrdjeno činjenično stanje sud nalazi da je optuženi izvršio krivično djelo koje mu se stavlja na teret, na način, vrijeme i  mjesto kako je to utvrdjeno izrekom presude.</span>
</p>
<p class="p4"></p>
<p class="p4">
<span>Naime, optuženi u svojoj odbrani nije sporio da je predmetna količina marihune pronadjena u njegovom vozilu i  prilikom  pretresa njegove sobe njegova, i ista je bila namijenjena zatvorenom krugu lica i njegovoj ličnoj upotrebi. Optuženi nije ni sporio  da je pronadjen na parking mjestu kako je i sam rekao u odbrani kod tužioca blizu Osnovne škole. Namjera optuženog da je predmetna droga bila namijenjena u svrhu prodaje utvrdjuje se i iz količine pronadjene droge, načina na koji je droga razdijeljena u paketiće, kao i okolnosti pod kojima je droga pronadjena, a što je utvrdjeno iz  službene zabilješke Uprave policije Ku.br. 963/2012 od 19.12.2012. god. i  potvrde o privremeno oduzetim predmetima od optuženog Ku.br. 963/2012 od 19.12.2012. godine, iz kojih se utvrdjuje da su prilikom pretresa pronašli i oduzeli 3 zamotuljka u PVC pakovanju sa sadržajem tamno-zelene materije biljnog porijekla, kao i 6 većih zamotuljaka obmotanih papirom, dok iz  zapisnika Uprave policije Ku.br. 963/2012 od 19.12.2012. godine  o pretresanju stana i drugih prostorija i potvrde o privremeno oduzetim predmetima Ku.br. 963/2012 do 19.12.2012 godine, proizilazi da su pretresom njegove sobe pronašli jednu PVC kesu sa natpisom „N.Y.“ u kojoj su se nalazili 17 ručno pravljenih zamotuljaka i to 9 zamotuljaka od PVC kese i 8 zamotuljaka od papira sa sadržajem tamno-zelene biljne materije, kao i vaga za precizno mjerenje marke „C.“.</span>
</p>
<p class="p4"></p>
<p class="p4">
<span>Iz  navedene službene zabilješke se utvrdjuje da je  optuženi zatečen  oko 11,40 na parking prostoru ispred Osnovne škole "M. M. B.".</span>
</p>
<p class="p4"></p>
<p class="p4">
<span>Da se radilo o opojnoj drogi utvrdjeno  je vještačenjem Uprave policije - Forenzičkog centra D. broj 5072/12  gdje je utvrdjeno da dostavljeni uzorci potiču od biljke čiji je botanički naziv Cannabis sativa L. Iz familije Canabaceae ( poznatija kao konoplja), a utvrdjeno je i da sadrže tetrahidrokanabinol ( THC ) u koncentraciji iznad 0,2 %.</span>
</p>
<p class="p4"></p>
<p class="p4">
<span>Vještačenje Forenzičkog centra sud je u cjelosti prihvatio, cijeneći ga kao jasan i objektivan a na koji stranke nisu imale primjedbi.</span>
</p>
<p class="p4"></p>
<p class="p4">
<span>Uvidom u fotodokumentaciju Uprave policije-PJ P. broj 20-28-244-1706/2918 od 19.12.2012 godine utvrdjeno je da su prilikom pretresa vozila optuženog M.ć Z., fotografisana mjesta gdje su pronadjeni predmeti koji su oduzeti od optuženog i na slikama je prikazan bliži izgled tih predmeta, odnosno zamotuljaka sa marihuanom.</span>
</p>
<p class="p4"></p>
<p class="p4"></p>
<p class="p4">
<span> Ono što odbrana  spori jeste da  nema dokaza da se radi o krivičnom djelu iz čl. 300 st.4  Krivičnog zakonika, i da nije jasno na osnovu čega se može izvesti zaključak da se radi o neposrednoj blizini obrazovne ustanove. </span>
</p>
<p class="p4"></p>
<p class="p4">
<span>Ovi navodi branioca su  neosnovani i neprihvatljivi sa razloga što  iz iskaza saslušanih svjedoka G. I., G. Lj. i  S. E., a čiji iskazi su u potpunosti saglasni sa mjestom gdje su zatekli optuženog, posebno iskaz svjedoka G. Lj. koji se decidno izjasnio da je udaljenost od Osnovne škole "M. M. B." do mjesta gdje je optuženi bio parkiran nekih 30-tak metara, a koje iskaze je sud u cjelosti prihvatio, cijeneći ih kao jasne i objektivne. Da su neosnovani navodi branioca proizilazi i iz same odbrane  optuženog date pred tužiocem, gdje je naveo da se parkirao u blizini jedne Osnovne škole, za koju misli da se zove "M. M. B."   i njegovih navoda u završnoj riječi  gdje je naveo da se nije parkirao na tom mjestu, sledeće gdje bi se parkirao bilo bi kod vrtića ili kod Osnovne škole "V. K. " ili "O." jer mu je sve to na putu do kuće, što znači da bi se u svakom slučaju  zaustavio pored neke vaspitne ili obrazovne ustanove, sa drogom koja je pronadjena u njegovom vozilu, koja je bila namijenjana za prodaju, kako to sam optuženi navodi zatvorenom krugu ljudi, pa iz njegove odbrane nesporno proizilazi  da je znao  da na mjestu gdje se parkirao se nalazi obrazovna ustanova, a imajući u vidu izjašnjenje svjedoka  da se radilo o razdaljini od oko  30 metara, ovaj sud zaključuje da je ostvaren kvalifikatorni element bića ovog krivčnog djela, da se u konkretnom slučaju radilo o neposrednoj blizini obrazovne ustanove, posebno kada se ima u vidu, uži lokalitet lica mjesta, a što je opšte poznata činjenica, kako optuženom tako i sudu kao stanovnicima ovog grada, a i samo vrijeme kada je zatečen u prijepodnevnim časovima, pa su neosnovani navodi branioca da se tu nalaze i drugi objekti, jer je nesporno da je predmetna droga bila namijenjena prodaji, jer je to i sam optuženi naveo, a i nesporno je da se razdaljina od 30 metara po nalaženju ovog suda smatra neposrednom blizinom u smislu ovog krivičnog djela.</span>
</p>
<p class="p4"></p>
<p class="p4">
<span>Kod ovakvog činjeničnog utvrdjenja nesporno je da je optuženi u odnosu na konkretno krivično djelo posutpao sa direktnim umišljajem, jer je bio svjestan svoga djela i htio njegovo izvršenja, te je nesporno  da je optuženi preduzeo neovlašćeno inkriminisane radnje tj. radi prodaje držao navedenu količinu marihuane budući je Zakonom o proizvodnji i prometu opojnih droga propisano da je promet ove supstance zabranjen, te da optuženi nema potrebno ovlašćenje nadležnog organa za promet opojnih droga, dok je Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ( Službeni list Crne Gore, br. 56/2012) marihuana proglašena za opojnu drogu.</span>
</p>
<p class="p4"></p>
<p class="p4">
<span>Sud je cijenio i druge dokaze i  našao da isti nisu od uticaja na drugačije presudjenje.</span>
</p>
<p class="p4"></p>
<p class="p4">
<span>Iz izvoda iz kaznene evidencije na ime optuženog M. Z. PJ P.  broj 29-245/13-2615/2-456 od 14/02/2013 godine proizilazi da isti nije osudjivan.</span>
</p>
<p class="p4"></p>
<p class="p4">
<span>Prilikom odluke o kazni   sud je  od olakšavajućih okolnosti cijenio njegove godine života, loše imovno stanje, da je student, da je neosudjivan, dok otežavajućih nije bilo, pa mu je sud navedene olakšavajuće okolnosti cijenio kao naročito olakšavajuće i istom ublažio kaznu ispod zakonom propisane granice i izrekao mu  kaznu zatvora u trajanju od 2 ( dvije ) godine i 6 ( šest ) mjeseci, nalazeći  da će se sa takvom odmjerenom kaznom ostvariti svrha kažnjavanja iz čl.32 Krivičnog zakonika, da optuženi ubuduće ne vrši krivična djela,  u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p4"></p>
<p class="p4">
<span>Shodno odredbi čl.300 st.7 Krivičnog zakonika, a u vezi čl.75 Krivičnog zakonika sud je  od  optuženog M. Z. oduzeo ukupnu količinu  od 74,61 grama marihuane, koja droga se ima uništiti nakon pravosnažnosti presude kao i vagu za precizno mjerenje"C.", kao sredstvo izvršenja predmetnog krivičnog djela.</span>
</p>
<p class="p4"></p>
<p class="p4">
<span>Odluka o troškovima donijeta je shodno odredbi čl.226 i 229 ZKP-a a isti se odnose na sudski paušal u iznosu od 50 eura, a koji je  odredjen imajući u vidu složenost i dužinu trajanja postupka kao i imovinske prilike optuženog a što je isti dužan platiti u roku od 15 dana po pravosnažnosti presude pod prijetnjom prinudne naplate.</span>
</p>
<p class="p4"></p>
<p class="p4">
<span>Na osnovu izloženog, a shodno čl.374 ZKP-a, odlučeno je kao u izreci presude.</span>
</p>
<p class="p4">
<span>                                        </span>
</p>
<p class="p4"></p>
<p class="p4">
<span>                                             </span><span class="s1">VIŠI SUD U PODGORICI</span>
</p>
<p class="p4">
<span>                                             Dana  16.04.2013.godine</span>
</p>
<p class="p4"></p>
<p class="p4"></p>
<p class="p4">
<span class="s1">ZAPISNIČAR       </span><span>                                            </span><span class="s1">PREDSJEDNIK VIJEĆA -</span><span> </span><span class="s1">SUDIJA </span>
</p>
<p class="p1">
<span>Rakočević Biljana s.r                                                        Mugoša Suzana s.r</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA</span><span class="s1">: </span><span>Protiv ove presude može se</span>
</p>
<p class="p1">
<span> izjaviti žalba Apelacionom sudu u roku od 15 dana</span>
</p>
<p class="p1">
<span> od dana prijema presude a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s2">ZTO-Biljana Rakočević</span>
</p>
<p class="p1"></p>
<p class="p1"></p>
<p class="p5"></p>


</body>
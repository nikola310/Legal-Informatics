<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#000000}
.span2{color:#C0504D}
.span3{;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span>K. br.  171/16                                                                                                                                                                                      </span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, kao prvostepeni, krivični,  po sudiji Željki Jovović uz učešće Danijele Rajković kao zapisničara, u krivičnom predmetu protiv okrivljenog D</span><span>.</span><span> B</span><span>.,</span><span> zbog krivičnog djela kradja iz čl. 239 st. 1 Krivičnog zakonika Crne Gore, rješavajući po optužnom predlogu Osnovnog državnog tužilaštva Podgorica Kt. br. 1307/15 od 14. marta 2016. godine, nakon glavnog, javnog pretresa održanog dana 17. 05. 2016. godine, u prisustvu zastupnika optužnog predloga Vladana Mihailovića i okrivljenog D</span><span>.</span><span> B</span><span>.</span><span>, donio je i istog dana  javno objavio</span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>
<span>Okrivljeni:</span>
</p>
<p>&nbsp;</p>
<p>
<span>D. B.</span><span>, JMB  </span><span>xxxxxxxxxxxxx</span><span>, od oca V</span><span>.</span><span> i majke J</span><span>.</span><span>, rođene J</span><span>.</span><span>, rođen </span><span>xx</span><span>. </span><span>xx</span><span>. 19</span><span>xx</span><span>. godine u Podgorici, sa prebivalištem u Podgorici - Kakaricka gora bb, državljanin Crne Gore, radnik, oženjen, otac jednog djeteta, pismen, završio srednju mašinsku školu, srednjeg imovnog stanja, </span><span class="span1">neosudjivan.</span>
</p>
<p>&nbsp;</p>
<p style="text-align:center;">
<span>Kriv je</span>
</p>
<p>&nbsp;</p>
<p>
<span>Što je: </span>
</p>
<p>&nbsp;</p>
<p>
<span>Dana 17. 02. 2015. godine, u stanu oštećenog R</span><span>.</span><span> B</span><span>.</span><span>, koji se nalazi u Ulici Iva Andrića bb, u Podgorici, svjestan svoga djela, čije je izvršenje htio, znajući da je njegovo djelo zabranjeno, tuđe pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist, na način što je iz kutije za nakit koja se nalazila na polici ormara u spavaćoj sobi, oduzeo i prisvojio: ženski lančin od žutog zlata sa priveskom u obliku kruga, sa rozim kamenom u obliku srca, žensku, tanju narukvicu od žutog zlata, tri para ženskih minđuša od žutog zlata, privezak u obliku slova V, od žutog zlata, ukupne vrijednosti 546,00 eura, sve vlasništvo oštećenog B</span><span>.</span><span> R</span><span>.</span><span>, nakon čega se udaljio sa lica mjesta i oduzeti nakit prodao u zlatari "M</span><span>.</span><span>",</span>
</p>
<p>
<span>- čime je izvrši krivično djelo krađa iz čl. 239 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span>Pa sud okrivljenog </span><span>D. B.</span><span> primjenom citiranih zakonskih propisa, te članova 4 st. 2, 13, 15, 32, 41 i 42 Krivičnog zakonika Crne Gore i čl. 226, 229 i 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>
<span>Na kaznu rad u javnom inetresu, u trajanju od 180 (stotinuosamdeset) časova, a koja kazna će se izvršiti za vrijeme od 6 (šest) mjeseci, s tim, što ne može biti duža od 60 (šezdeset) časova u toku 1 (jednog) mjeseca. </span>
</p>
<p>&nbsp;</p>
<p>
<span>Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se za svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca. </span>
</p>
<p>
<span>Obavezuje se okrivljeni da na ime troškova krivičnog postupka plati iznos od 90,50 eura u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Podgorici Kt.br. 1307/15 od 14. 03. 2016. godine, okrivljenom </span><span>D. B. </span><span> stavljeno je na teret da je izvršio krivično djelo </span><span>krađa iz čl. 239 st. 1 Krivičnog zakonika Crne Gore</span><span>. </span><span>Zastupnik optužbe je u završnoj riječi u cjelosti ostao pri podnijetom optužnom predlogu i predložio sudu da okrivljenog </span><span>D. B.</span><span> oglasi krivim i osudi po zakonu. </span>
</p>
<p>
<span>Okrivljeni </span><span>D. B.</span><span> je u svojoj odbrani datoj na zapisniku pred ODT Podgorica Kt. br. 1307/15 od 16. 02. 2016. godine naveo da se nekoliko godina unazad poznaje sa Bujišić Radošem a tokom februara 2015. godine postavljali su zajedno video nadzor na zgradi u ul. Iva Andrića, čiji je vlasnik A</span><span>.</span><span> Š</span><span>.</span><span>. Ne zna datum kad je učinio ovu kradju, ali je to sigurno onaj datum koji piše na otkupnom bloku zlatare </span><span>"M."</span><span>, kojoj je prodao zlato. Nakon što je kroz nezaključana vrata ušao i stan u kojem živi B</span><span>.</span><span> R</span><span>.</span><span>, iz spavaće sobe, tačnije iz ormara, je uzeo zlatni nakit koji je bio u manjoj drvenoj kutiji na gornjoj polici ormara. Nakit koji je uzeo stavio je u džep od farmerica. Pojasnio je da su nekoliko dana povremeno dolazili da se odmore i popiju piće u stanu B</span><span>.</span><span>, iz kog razloga je tačno znao gdje se nalazio stan. Kada su tog dana završili sa radom, pozvao je taksi, otišao u centar grada, kada je iz džepa izvadio nakit i vidio da je uzeo jedan zlatni lanac sa privjeskom u obliku kruga, a na dnu tog kruga bilo je rozo srce, tri zlatne mindjuše i jedan zlatni privjezak u obliku slova V. Koliko se sjeća, medju tim nakitom nije bilo narukvice. Zlato je prodao u zlatari </span><span>"M."</span><span> za 130,00 eura, kojom prilikom je radniku zlatare predao ličnu kartu i podatke mu je upisao u potvrdu, koju je nakon izlaska iz zlatare bacio. Naveo je da je u to vrijeme bio korisnik heroina i novac mu je trebao da kupi drogu, ali je nakon toga prestao da se drogira. </span><span>Na glavnom pretresu je priznao da je učinio djelo za koje je optužen i priznao krivicu, nakon čega je ponavljajući odbranu dodao da je moguće da je medju zlatom bila i narukvica, ali da i sada nije siguran da li je i nju prodao u zlatari. U vrijeme kada je izvršio ovo djelo bio je potpuno svjestan šta radi, nije bio ovisnik, drogu je koristio nekih godinu dana i sam je prestao da je koristi, bez ljekarske pomoći. U završnoj riječi je naveo da se kaje što je izvršio krivično djelo, ali ne može vratiti vrijeme, kao i da nikada do ove prilike nije vršio kradje. Zaposlen je privatno, a ima maloljetno dijete staro četiri mjeseca, pa ukoliko bi bio osudjen zatvorskom kaznom vjerovatno bi izgubio posao. Saglasan je da mu sud izrekne kaznu rad u javnom interesu.</span>
</p>
<p>
<span>Sud je u dokaznom postupku saslušao svjedoka </span><span>oštećenog R</span><span>.</span><span> B</span><span>.</span><span>, pro</span><span>čitao potvrdu</span><span> o kupovini plemenitih metala od 17. 02. 2015. godine</span><span>,</span><span class="span2"> </span><span class="span1">po saglasnom predlogu stranaka</span><span class="span2"> </span><span>pro</span><span>čita</span><span>o</span><span> nalaz i mišljenje sudskog vještaka komercijalne struke</span><span>,</span><span> </span><span>pročitao </span><span>Uvjerenje iz kaznene evidencije na ime okrivljenog </span><span>D. B.</span><span> od 21. 03. 2016. godine.</span>
</p>
<p>
<span>Svjedok oštećeni R</span><span>.</span><span> B</span><span>.</span><span> je u svom iskazu datim pred ODT Podgorica Kt. br. 1307/15 od 14 03. 2016. godine i na glavnom pretresu naveo da </span><span>D. B.</span><span> poznaje 10-ak godina unazad, jer su se ranije i družili a tokom februara 2015. godine mu je pomagao u instaliranju video nadzora na jednoj zgradi u Zagoriču, gdje je u tom periodu i stanovao. Ugradnja kamera je trajala par dana, a u vrijeme kada su pauzirali u poslu, u više navrata su boravili u njegovom stanu, tačnije on je B</span><span>.</span><span> zvao da dodje i popije kafu, tako da je znao gdje se tačno nalazi njegov stan. Dana 23. 02. 2015. godine je primijetio da mu nema drvene kutije sa zlatnim nakitom, koja je bila smještena u spavaćoj sobi, iz koje je ukraden zlatni nakit, tačnije zlatni ženski lančić sa privjeskom u obliku kruga, sa rozim srcem unutar privjeska, to je stari porodični naslijedjeni nakit njegove supruge. </span><span>Radi se o žutom zlatu, i to je specifičan lančić i privjezak, koji je po svemu prepoznatljiv i lako ga je bilo razlikovati od drugog nakita. U toj drvenoj kutijici, osim lanca i privjeska, nalazila se i ženska zlatna narukvica, tanja od punog zlata, takodje žuto zlato, zatim tri para zlatnih mindjuša, od kojih je jedan par u obliku potkovice, a drugi u obliku kese sa novcem, na kojem je bio natpis 1000, zatim zlatni privjezak u obliku slova V, od žutog zlata. Ništa od pomenutog nakita nije vraćeno. Na glavnom pretresu je izjavio da se ne pridružuje  krivičnom gonjenju protiv okrivljenog, niti postavlja imovinskopravni zahtjev, a obzirom da je zlato već pretopljeno ne traži ni vraćanje zlatnog nakita. U završnoj riječi nije ništa izjavio.</span>
</p>
<p>
<span>Iz potvrde o kupovini plemenitih metala od 17. 02. 2015. godine sud je utvrdio da ista glasi na </span><span>D. B.</span><span> </span><span>kao prodavca, a da je predmet prodaje lančić i privjezak, težine 3 grama, finoće 585, po cijeni od 17,00 eura po jednom gramu plemenitog metala, što iznosi 52,00 eura.</span>
</p>
<p>
<span>Iz nalaza i mišljenja sudskog vještaka komercijalne struke D</span><span>.</span><span> Đ</span><span>.</span><span> od 09. 03. 2016. godine utvrđena je vrijednost protivpravno oduzetih i prisvojenih predmetnih pokretnih stvari - zlatnog nakita te da ukupna vrijednost na dan izvršenja krivičnog djela iznosi 546,00 eura.</span>
</p>
<p>
<span>Cijeneći provedene dokaze pojedinačno i u njihovoj međusobnoj vezi, i dovodeći ih u vezu sa odbranom okrivljenog, sud je na nesumnjiv način utvrdio da je okrivljeni  </span><span>dana 17. 02. 2015. godine, u stanu oštećenog R</span><span>.</span><span> B</span><span>.</span><span>, koji se nalazi u Ulici Iva Andrića bb, u Podgorici, svjestan svoga djela, čije je izvršenje htio, znajući da je njegovo djelo zabranjeno, tuđe pokretne stvari oduzeo drugom u namjeri da njihovim prisvajanjem sebi pribavi protivpravnu imovinsku korist, na način što je iz kutije za nakit koja se nalazila na polici ormara u spavaćoj sobi, oduzeo i prisvojio: ženski lančin od žutog zlata sa priveskom u obliku kruga, sa rozim kamenom u obliku srca, žensku, tanju narukvicu od žutog zlata, tri para ženskih minđuša od žutog zlata, privezak u obliku slova V, od žutog zlata, ukupne vrijednosti 546,00 eura, sve vlasništvo oštećenog B</span><span>.</span><span> R</span><span>.</span><span>, nakon čega se udaljio sa lica mjesta i oduzeti nakit prodao u zlatari "M</span><span>.</span><span>"</span><span>, čime je izvršio krivično djelo krađa iz čl. 239 st. 1 Krivičnog zakonika Crne Gore.</span>
</p>
<p>
<span>Prednje činjenice sud je utvrdio iskaza svjedoka oštećenog R</span><span>.</span><span> B</span><span>.</span><span>, koji je naveo da mu je tokom februara mjeseca 2015. godine okrivljeni </span><span>D. B.</span><span> </span><span>pomagao u instaliranju video nadzora na jednoj zgradi u Zagoriču, gdje je u tom periodu i stanovao, a da su u pauzama u poslu često boravili u njegovom stanu, pa je okrivljeni tačno znao gdje živi. Dana 23. 02. 2016. godine je primijetio da mu je nestao zlatni nakit iz drvene kutijice, koja se nalazila u spavaćoj sobi, i to:</span><span> </span><span>ženski lančin od žutog zlata sa priveskom u obliku kruga, sa rozim kamenom u obliku srca, ženska tanja narukvicu od žutog zlata, tri para ženskih minđuša od žutog zlata, kao i  privezak u obliku slova V, od žutog zlata.</span><span> I sam okrivljeni je u svojoj odbrani naveo da je uzeo zlatni nakit i da je isti prodao </span><span>u zlatari "M.</span><span>" isti dan kada ga je i oduzeo a iz potvrde</span><span> o kupovini plemenitih metala sud je utvrdio da je sačinjena dana 17. 02. 2015. godine</span><span>. </span><span>Vrijednost protivpravno oduzetog zlatnog nakita utvrdjena je iz nalaza i mišljenja vještaka komercijalne struke D</span><span>.</span><span> </span><span>Đ.</span><span>, iz koga je utvrđeno da vrijednost zlatnog nakita na dan izvršenja krivičnog djela iznosi 546,00 eura .</span>
</p>
<p>
<span>Cijeneći subjektivni odnos okrivljenog prema izvršenom krivičnom djelu, sud nalazi da je isti bio svjestan da svojim radnjama čini zabranjenu djelatnost, a što je u konkretnom slučaju i htio, postupajući sa direktnim umišljajem kao oblikom vinosti, pri čemu je umišljaj okrivljenog bio usmjeren na protivpravno oduzimanje tuđe pokretne stvari, u namjeri da pribavi za sebe protivpravnu imovinsku korist, što je i ostvario, pa su se u radnjama okrivljenog, pored objektivnih, stekli i subjektivni elementi bića krivičnog djela kradja iz čl. 239. st.1 Krivičnog zakonika Crne Gore. </span>
</p>
<p>
<span>Odlučujući o kazni za okrivljenog, sud je u smislu čl. 42 Krivičnog zakonika Crne Gore kao olakšavajuće okolnosti na strani okrivljenog cijenio porodične prilike, činjenicu da je oženjen, otac jednog maloljetnog djeteta, stav oštećenog koji se nije pridružio krivičnom gonjenju, iskreno kajanje zbog izvršenja krivičnog djela, dok je u sklopu ličnosti okrivljenog, iako se pravno smatra neosuđivanim licem, sud cijenio činjenicu da mu je kao maloljetniku </span><span>presudama Osnovnog suda u Podgorici K. br. 08/1966 od 15. 07. 2009. godine zbog krivičnog djela iz čl. 152 st. 1</span><span> </span><span>KZ – izrečena vaspitna mjera pojačan nadzor od strane roditelja  i Osnovnog suda u Podgorici Km. br. 07/97 od 24. 03. 2009. godine zbog krivičnog djela iz čl. 399 st. 1</span><span> </span><span>KZ - </span><span>izrečena vaspitna mjera</span><span> pojačan nadzor od strane roditelja</span><span>, što je sud utvrdio čitanjem izvoda iz kaznene evidencije na ime okrivljenog, pa je i</span><span>majući u vidu da je okrivljeni pristao na izricanje kazne rad u javnom interesu, sud primjenom čl. 41 st. 1 Krivičnog zakonika Crne Gore istom izrekao kaznu rad u javnom interesu u trajanju od </span><span>180 (stotinuosamdest) časova, koja kazna će se izvršiti za vrijeme od 6 (šest) mjeseci, s tim, što ne može biti duža od 60 (šezdeset) časova u toku 1 (jednog) mjeseca</span><span>, nalazeći da će se na ovaj način ostvariti svrha kažnjavanja iz čl. 32 Krivičnog zakonika Crne Gore i na taj način dovoljno uticati na okrivljenog da u buduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st.2 Krivičnog zakonika Crne Gore.</span>
</p>
<p>
<span>Ukoliko okrivljeni ne bude vršio rad u javnom interesu, na osnovu čl. 41 st. 6 Krivičnog zakonika Crne Gore, ova kazna će se zamijeniti kaznom zatvora, tako što će se svakih započetih 60 (šesdeset) časova rada u javnom interesu zamijeniti kaznom zatvora u trajanju od 1 (jednog) mjeseca. </span>
</p>
<p>
<span>Pošto je okrivljeni oglašen krivim, sud ga je shodno čl. 226 i 229 Zakonika o krivičnom postupku, obavezao da plati iznos od</span><span class="span3"> </span><span>90,50 eura, od čega se iznos od 60,50 eura odnosi a ime naknade za vještačenje vještaku komercijalne struke, a iznos od 30,00 eura na ime sudskog paušala, kao dijela troškova krivičnog postupka, koji paušal je odmjeren srazmjerno trajanju postupka, složenosti predmeta i imovinskim prilikama okrivljenog. </span>
</p>
<p>
<span> Na osnovu navedenog, u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI, dana 17. 05. 2016. godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="height:0.1951388888888889in">
<td style="width:2.85in;text-align:center;vertical-align:top">
<div style="text-align:center;">
<span>ZAPISNIČAR:</span>
</div>
</td><td style="width:3.9583333333333335in;text-align:center;vertical-align:top">
<div style="text-align:center;">
<span>S U D I J A:</span>
</div>
</td>
</tr>
<tr style="height:0.3993055555555556in">
<td style="width:2.85in;text-align:center;vertical-align:top">
<div style="text-align:center;">
<span>Danijela Rajković,s.r.</span>
</div>
<p>&nbsp;</p>
</td><td style="width:3.9583333333333335in;text-align:center;vertical-align:top">
<div style="text-align:center;">
<span>Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="height:1.5916666666666666in">
<td style="width:2.279861111111111in;vertical-align:top">
<div>
<span>PRAVNA POUKA:</span>
</div>
</td><td style="width:4.29375in;vertical-align:top">
<div>
<span>Protiv ove presude dozvoljena je žalba u roku </span>
</div>
<div>
<span>od 8 dana od dana prijema pismenog otpravka </span>
</div>
<div>
<span>iste, preko ovog suda Višem sudu u Podgorici. </span>
</div>
<p>&nbsp;</p>
<div>
<span>ZTO Danijela Rajković</span>
</div>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span>ZAPISNIČAR:</span>
</div>
</td><td style="width:2.7in;text-align:right;vertical-align:top">
<div style="text-align:right">
<span>S U D I J A:</span>
</div>
</td><td style="width:2.7in;vertical-align:top">
<p>&nbsp;</p>
</td><td style="width:3.75in;vertical-align:top">
<p>&nbsp;</p>
</td>
</tr>
<tr style="">
<td style="width:2.7in;vertical-align:top">
<div>
<span>Danijela Rajković</span>
</div>
<p>&nbsp;</p>
</td><td style="width:2.7in;text-align:right;vertical-align:top">
<div style="text-align:right">
<span>Željka Jovović</span>
</div>
<p>&nbsp;</p>
</td><td style="width:2.7in;vertical-align:top">
<p>&nbsp;</p>
</td><td style="width:3.75in;vertical-align:top">
<p>&nbsp;</p>
</td>
</tr>
</tbody></table>
<p></p>
<p>
<span>DN-a: Po primjerak presude dostaviti:</span>
</p>
<p>
<span>- ODT Podgorica,</span>
</p>
<p>
<span>- Okrivljenim,  </span>
</p>
<p>
<span>- A/a.</span>
</p>
<p>
<span>Postupljeno dana ______________</span>
</p>
<p>
<span>Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
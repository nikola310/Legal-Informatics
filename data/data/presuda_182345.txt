<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:14pt;font-family:'Arial Narrow';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.267/14</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji </span><span class="span1">Đuković Goranu, uz učešće namještenika suda Maraš Ane, kao zapisničara, u krivičnom predmetu protiv okrivljenog G. M. iz P., zbog krivičnog djela krađa iz čl. 239 st. 1 u vezi sa čl. 23 st. 2 Krivičnog zakonika CG, odlučujući po optužnom predlogu Osnovnog državnog tužilaštva Kt.br.5/14 od 14.04.2014. godine, koji je na glavnom pretresu zastupala savjetnica ODT-a J. J., nakon glavnog, javnog pretresa održanog dana 23.06.2014. godine, u prisustvu zastupnika optužbe, a u odsustvu okrivljenog G. M., donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: G. M., od oca R. i majke M., rođene I., rođen .... godine, u Đ., Republika K., sa prebivalištem u P., V. R. - njemačka kuća 9/3, državljanin K., nezaposlen, neoženjen, bez djece, srednjeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 08.01.2014. godine, oko 10,30 časova u P., u blizini tržnog centra „G.“, svjestan svog djela čije izvršenje je htio, znajući da je djelo zabranjeno, zajedno sa mldb. G. B., tuđu pokretnu stvar oduzme drugom u namjeri da njenim prisvajanjem sebi pribavi protivpravnu imovinsku korist, u iznosu preko 150,00 eura, na način što je prišao oštećenoj P. D. i pitao je kako da pronađe ulaz broj 65, kojom prilikom je iskoristio njenu nepažnju i iz lijevog džepa jakne oštećene izvukao novčanik, za koje vrijeme mu je mldb. G. B. čuvao stražu, nakon čega se dao u bjekstvo, čime je sebi pribavio protivpravnu imovinsku korist u iznosu od 26,68 eura.</span>
</p>
<p>&nbsp;</p>
<p>
<span class="span1">- čime je kao saizvršilac izvršio krivično djelo krađa iz čl. 239 st.1 u vezi sa čl. 23 st. 2 Krivičnog zakonika CG.</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika CG, te čl. 226, 229 i 374 Zakonika o krivičnom postupku, izriče,</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 3 (tri) mjeseca i istovremeno određuje da se utvrđena kazna neće izvršiti ukoliko okrivljeni u toku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 60,50 eura kao i 30,00 eura na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt.br.5/14 od 14.04.2014. godine, okrivljenom G. M. stavljeno je na teret da je kao saizvršilac izvršio krivično djelo krađa iz čl. 239 st.1 u vezi sa čl. 23 st. 2 Krivičnog zakonika. Zastupnica optužbe je u završnoj riječi ostala u cjelosti pri podnijetom optužnom predlogu i predložila sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Sud je u postupku, shodno čl. 457 ZKP-a, donio rješenje da se glavni pretres održi u odsustvu okrivljenog, koji je uredno obaviješten i koji je ranije saslušan pred Osnovnim državnim tužilaštvom, pa njegovo prisustvo, po ocjeni suda, nije bilo nužno.</span>
</p>
<p>&nbsp;</p>
<p>
<span class="span1">Okrivljeni G. M. je, iznoseći odbranu u prethodnom postupku pred Osnovnim državnim tužilaštvom, priznao izvršenje krivičnog djela koje mu je stavljeno na teret, u bitnom navodeći da je dana 08.01.2014. godine, oko 10,30 časova, zajedno sa svojim drugom G. B. bio u blizini tržnog centra „G.“, i da su pored zgrade „L. K.“ primjetili jednu stariju ženu koja se kretala sporo. Vidio je da je ta žena u džepu svoje jakne imala novčanik koji je malo virio, a u rukama je držala kese sa namirnicama, pa su odlučili da prate tu ženu, i da joj uzmu novčanik kada se za to ukaže prilika, kako bi došli do novca koji su namjeravali da podijele. Kada je ta žena prišla ulazu u zgradu, zajedno sa G. B. je pošao do nje, i pitao je da mu objasni gdje se nalazi ulaz broj 65, kako bi joj odvratio pažnju. Dok je ona objašnjavala gdje se nalazi ulaz broj ..., on je iz džepa njene jakne uzeo novčanik. Tokom razgovora sa tom ženom, G. B. je bio na nekih 3 metra udaljen od njega, gledao je da neko ne naiđe, i na taj način „čuvao stražu“. Nakon što je uzeo predmetni novčanik, pobjegao je stepenicama iza zgrade „L. K.“, sa namjerom da ode prema A. stanici, i za njim je krenuo i G. B.. Njega (okrivljenog) i mldb. G. B. su primjetila dva momka koja su počela da trče za njima, da bi zatim njega i sustigli, i vratili se zajedno do mjesta gdje je toj ženi oduzeo novčanik. Taj novčanik je predao na traženje jednom od momaka koji su ga sustigli, koji momak je vratio novčanik toj ženi. Znao je da je to što je uradio zabranjeno, i da zbog toga može da snosi posljedice. Žao mu je i kaje se zbog toga što je uradio.</span>
</p>
<p>&nbsp;</p>
<p>
<span class="span1">Sud je u cilju utvrđivanja potpunog i pravilnog činjeničnog stanja, u dokaznom postupku proveo sljedeće dokaze: saslušao svjedoka P. Z., uz saglasnost zastupnika optužbe pročitao iskaz svjedoka-oštećene P. D. sa zapisnika u prethodnom postupku pred ODT-om Kt.br.5/14 od 24.01.2014. godine, pročitao nalaz i mišljenje sudskog vještaka komercijalne struke Đ. D. od 24.01.2014. godine, pročitao izvod iz KE za okrivljenog izdat od Ministarstva pravde Republike K. broj 13/2014 od 07.04.2014. godine, u sastavu čega i Uvjerenje Osnovnog suda u Đ. broj 1476/14 od 02.04.2014. godine.</span>
</p>
<p>
<span class="span1">Iz iskaza svjedoka-oštećene P. D., datog u prethodnom postupku, proizilazi da je ona 08.01.2014. godine, prije 11,00 časova išla iz pravca tržnog centra „G.“ prema zgradi „L. K.“ prema ulazu br.... gdje živi njen sin Z., da je tom prilikom u rukama nosila kese sa namirnicama i da se kretala sporo. Primjetila je da dva mlađa lica idu za njom, i da svaki put kad bi ona usporila, to bi učinili i oni. Pošto je vidjela da su zagledali u ulaze, i da je jedan od njih prišao i naglas komentarisao da ne može da pronađe ulaz br...., u namjeri da mu pomogne, pitala ga je šta traži. U trenutku kada je počela da mu objašnjava da je ulaz ispred kog se nalaze br..., taj momak je stavio ruku u lijevi džep njene jakne i izvukao novčanik, da bi potom pobjegao, a za njim je počeo da trči i drugi momak, koji je stajao nedaleko od njega. Zavrištala je, i odmah je iz susjednog lokala izašao jedan momak koji je počeo da trči za mladićima koji su uzeli novčanik, u čemu mu se pridružio i jedan komšija, da bi se nakon izvjesnog vremena obojica vratili, vodeći između sebe tog mladića koji joj je oduzeo novčanik. Nakon toga, novčanik joj je vraćen, i u njemu nije ništa nedostajalo. Novčanik je bio crne boje, od vještačke kože, star oko godinu dana, u njemu je bilo ukupno 70 eura.</span>
</p>
<p>&nbsp;</p>
<p>
<span class="span1">Iz iskaza svjedoka P. Z., datog u prethodnom postupku, pri kom iskazu je svjedok ostao i pred ovim sudom, proizilazi da je kritičnog 08.01.2014. godine, nešto prije 11,00 časova, dok je sjedio u svom stanu, u stan ušla njegova majka D., koja mu je saopštila da joj je ukraden novčanik. Svjedok je odmah izašao iz stana, i u ulazu zatekao komšije koji su držali lice za koje su tvrdili da su ga uhvatili nakon sto je njegovoj majci ukrao novčanik, te da je ubrzo na lice mjesta došla i policija.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka komercijalne struke Đ. D. od 24.01.2014. godine proizilazi da vrijednost crnog ženskog novčanika od vještačke kože, starog oko godinu dana, na dan izvršenja krivičnog djela iznosi 26,68 eura. </span>
</p>
<p>&nbsp;</p>
<p>
<span class="span1">Iz izvoda iz KE za okrivljenog, izdatog od Ministarstva pravde Republike K. broj 13/2014 od 07.04.2014. godine, u sastavu čega i Uvjerenja Osnovnog suda u Đ. broj 1476/14 od 02.04.2014. godine, proizilazi da okrivljeni ranije nije osuđivan.</span>
</p>
<p>&nbsp;</p>
<p>
<span class="span1">Na provedene dokaze nije bilo primjedbi.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu okrivljenog, koji priznaje izvršenje krivičnog djela i sa tim u vezi sve provedene dokaze, kako pojedinačno, tako i u njihovoj me</span><span class="span1">đ</span><span class="span1">usobnoj povezanosti, ovaj sud nalazi, da je okrivljeni G. M. kao saizvršilac izvršio krivično djelo krađa iz čl.239 st.1 u vezi sa čl. 23 st. 2 Krivičnog zakonika, na način, u vrijeme i na mjesto kako je to predstavljeno izrekom presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrđeno da je okrivljeni G. M. dana 08.01.2014. godine, oko 10,30 časova u blizini tržnog centra „G.“, zajedno sa mldb. G. B. u namjeri da pribavi protivpravnu imovinsku korist, oduzeo tuđu pokretnu stvar- novčanik od oštećene P. D., na način što je, primjetivši da iz lijevog džepa jakne oštećene viri crni novčanik, prišao oštećenoj i pitao je gdje se nalazi ulaz br...., pa dok je mu je oštećena objašnjavala, iskoristio njenu nepažnju i iz njene jakne, iz lijevog džepa izvukao novčanik, dok mu je mldb. G. B., nedaleko udaljen od njega, čuvao stražu, nakon čega se dao u bjekstvo, da bi ga potom dvojica momaka iz susjednog lokala sustigla, i zajedno sa njima se vratio do oštećene, kojom prilikom joj je novčanik i vraćen, a sve navedeno se utvrđuje iz iskaza okrivljenog koji sud cijeni kao istinit, koje kao potpuno i nesumnjivo priznanje, ničim nije dovedeno u sumnju, već je naprotiv potvrđeno dokazima provedenim u postupku, prije svega iskazom svjedoka-oštećene P. D., koji iskaz je sud cijenio kao istinit, a iz koga je utvrdio da je oštećena kritičnog dana oko 10,30 časova išla u pravcu zgrade „L. K.“, prema ulazu broj ..., gdje živi njen sin Z., sa kesama u rukama, i da su joj prišli okrivljeni i mldb. G. B., kojom prilikom je okrivljeni pitao da mu objasni gdje se nalazi ulaz broj ..., pa dok mu je oštećena objašnjavala, on je iz njenog lijevog džepa jakne izvukao novčanik, nakon čega se dao u bijeg, i za njim je krenuo i mldb. G. B., koji je stajao nedaleko od njih, nakon čega su dvojica momaka iz susjednog lokala potrčala za okrivljenim, sustigli ga, i između sebe doveli do mjesta gdje je oštećenoj oduzeo novčanik, kojom prilikom je oštećenoj novčanik vraćen. Zatim, priznanje okrivljenog se potvrđuje i iskazom svjedoka P. Z., koji iskaz je sud cijenio kao istinit, a koji je na posredan način saznao za predmetni događaj, od majke i od komšija, iz kog iskaza je sud utvrdio da je oštećena došla u stan i rekla svjedoku - svom sinu da joj je oduzet novčanik, nakon čega je svjedok izašao iz stana i zteko komšije koji su držali okrivljenog. Sud je iskaze oba svjedoka prihvatio u cjelosti kao istinite, budući da su jasni i u potpunosti potvrđuju navode jasnog priznanja okrivljenog. Procijenjenu vrijednost protivpravno oduzete pokretne stvari - novčanika, na dan izvršenja krivičnog djela, s</span><span class="span1">ud je utvrdio iz nalaza i mišljenja vještaka komercijalne struke, koji je cijenio kao stručan, jasan, objektivan, zasnovan na pravilima struke i nauke, pa je isti u cjelosti i prihvatio.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, sud je utvrdio da je okrivljeni, postupajući na način kao u izreci presude, ostvario sva bitna obilježja bića krivičnog djela krađa u saizvršilačkom odnosu iz čl. 239 st.1 u vezi sa čl. 23 st. 2 Krivičnog zakonika. </span>
</p>
<p>&nbsp;</p>
<p>
<span class="span1">Bez značaja za drukčije presuđenje u ovoj krivično-pravnoj stvari je činjenica da je vrijednost protivpravno oduzete stvari 26,68 eura, odnosno da ne prelazi 150,00 eura, budući da okrivljeni nije znao njenu vrijednost prilikom oduzimanja.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema djelu, sud je utvrdio da je okrivljeni G. M. bio svjestan krivičnog djela i htio je njegovo izvršenje, pa se njegov subjektivni odnos prema izvršenom krivičnom </span><span class="span1">djelu manifestuje kao direktni umišljaj koji je praćen namjerom da sebi pribavi protivpravnu imovinsku korist. </span>
</p>
<p>&nbsp;</p>
<p>
<span class="span1">Okrivljeni je sa maloljetnim G. B. zajednički učestvovao u radnji izvršenja predmetnog krivičnog djela, imao je svijest o zajedničkoj saradnji sa mldb. G., htio je djelo kao vlastito i kao zajedničko, pa je predmetno krivično djelo izvršio kao saizvršilac iz čl. 23.st.2 KZCG.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije, sud je u smislu čl. 42 Krivičnog zakonika, cijenio sve okolnosti, koje utiču da kazna bude manja ili veća, pa je od olakšavajućih okolnosti na strani okrivljenog cijenio njegovu mladost, okrivljeni je u vrijeme izvršenja krivičnog djela imao 19 godina, pri činjenici njegove ranije neosuđivanosti koju je sud utvrdio iz izvoda iz KE za okrivljenog, i u nedostatku otežavajućih okolnosti, sud je okrivljenom izrekao uslovnu osudu, kojom mu je prethodno utvrdio kaznu zatvora u trajanju od tri mjeseca sa rokom probacije od jedne godine, u uvjerenju suda da radi krivično pravne zaštite nije nužno da okrivljeni prethodno utvrđenu kaznu i efektivno izdržava, već da se i uz prijetnju kaznom uz dovoljno dug rok provjeravanja može ostvariti svrha uslovne osude iz čl. 52 st. 2 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima postupka sud je donio shodno odredbi čl. 229 st. 1 Zakonika o krivičnom postupku, pa je obavezao okrivljenog da ovom sudu na ime troškova postupka uplati novčani iznos od 60,50 eura, koji troškovi se odnose na ime nagrade vještaku komercijalne struke. Visinu paušala kao u izreci presude, sud je odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p>&nbsp;</p>
<p>
<span class="span1">Imajući u vidu sve navedeno, primjenom citiranih zakonskih propisa, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 23.06.2014. godine</span>
</p>
<p>&nbsp;</p>
<p style="text-align:right">
<span class="span1">SUDIJA</span>
</p>
<p style="text-align:right">
<span class="span1">Đuković Goran s.r.</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>
<span class="span1">DN-a: Po primjerak presude dostaviti:</span>
</p>
<p>&nbsp;</p>
<p>
<span class="span1">- ODT Podgorica</span>
</p>
<p>
<span class="span1">- Okrivljenom G. M.</span>
</p>
<p>&nbsp;</p>
<p>
<span class="span1">Postupljeno dana ___________________</span>
</p>
<p>
<span class="span1">Namještenik suda ___________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
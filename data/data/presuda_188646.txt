<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:11pt;}
.p2{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:14pt;}
.p3{margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p4{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:14pt;}
.p5{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:14pt;}
.p6{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:14pt;}
.p7{margin-bottom:0.1388889in;text-align:start;hyphenate:auto;font-family:Arial;font-size:11pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<span>K.br.756/12</span>
</p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI,po sudiji Đuković Goranu,uz učešće namještenika suda Maraš Ane,kao zapisničara,u krivičnom predmetu protiv okrivljenog O. S. iz Podgorice,zbog krivičnog djela samovlašće iz čl. 384 Krivičnog zakonika,odlučujući po privatnoj tužbi privatne tužilje O. M. od 25.06.2012 godine,nakon glavnog,javnog pretresa održanog dana 10.07.2013 godine,u prisustvu stranaka,izrekao je i dana 12.07.2013 godine javno objavio</span>
</p>
<p class="p5"></p>
<p class="p4">
<span>PRESUDU</span>
</p>
<p class="p4"></p>
<p class="p5">
<span>Okrivljeni: O. S.,od oca M. i majke S.,rođene O.,rođen ... godine u Z.,nastanjen u ul. P. Put bb naselje T.,izvršni direktor DOO „K. b.“,srednjeg imovnog stanja,razveden,otac jednog djeteta,osuđivan presudom Osnovnog suda u B. K.br.96/06 od 28.03.2006 godine, zbog krivičnog djela iz čl. 339 st.1 SRCG,3(tri)mjeseca zatvora uslovno na 1(jednu)godine</span>
</p>
<p class="p5"></p>
<p class="p5">
<span>Na osnovu čl. 373.tač.1 Zakonika o krivičnom postupku</span>
</p>
<p class="p5"></p>
<p class="p4">
<span>OSLOBAĐA SE OD OPTUŽBE </span>
</p>
<p class="p6">
<span>Da je:</span>
</p>
<p class="p6"></p>
<p class="p5">
<span>Dana 10.06.2012 godine,oko 21,00 sat,u prostoriji površine 18m2,koju  privatna tužilja O. M. koristi za stanovanje,a koja se nalazi u zajedničkoj porodičnoj stambenoj zgradi u ul. P. put bb,u naselju T. u P.,isključio napajanje ove prostorije električnom energijom na način što je izvršio kidanje niskonaponskog električnog kabla koji je bio pod naponom pribavljajući tako sebi pravo za koje smatra da mu pripada</span>
</p>
<p class="p5"></p>
<p class="p5">
<span>-čime bi izvršio krivično djelo samovlašće iz čl. 384 st.1 Krivičnog zakonika</span>
</p>
<p class="p5"></p>
<p class="p5">
<span>Oštećena O. M. se radi ostvarenja imovinskopravnog zahtjeva upućuje na parnični postupak</span>
</p>
<p class="p5"></p>
<p class="p4">
<span>Obrazloženje</span>
</p>
<p class="p4"></p>
<p class="p5">
<span>Privatnom tužbom privatne tužilje O. M. od 25.06.2012 godine,okrivljenom O. S. stavljeno je na teret krivično djelo samovlašće iz čl. 384 Krivičnog zakonika.U završnoj riječi privatna tužilja je ostala pri privatnoj tužbi,pridružila se krivičnom gonjenju protiv okrivljenog i postavila je imovinskopravni zahtjev. Zatražila je troškove postupka.</span>
</p>
<p class="p5"></p>
<p class="p5">
<span>Iznoseći odbranu na glavnom pretresu okrivljeni se u bitnom branio da je sa privatnom tužiljom bio u braku od 22.07.1996 godine do novembra 2008 godine,kada je brak razveden.Da su za vrijeme trajanja braka dobili sina L..Da se pred Osnovnim sudom u Podgorici vodi postupak o podjeli bračne tekovine.Da je predmetne kuća napravljena za vrijeme trajanja braka.Nakon razvoda braka sa sinom majkom i sestrom živi na prizemlju kuće,dok njegova bivša supruga živi u jednoj sobi prizemlja predmetne kuće.Nadalje je izjavio da nije tačno da je kritične včeri prekinuo nisko-naponsko kablo klime u sobi u kojoj živi njegova bivša supruga,i da je tačno to što tvrdi privtna tužilja, sigurno bi došlo do strujnog udara.</span>
</p>
<p class="p5"></p>
<p class="p5">
<span>U završnoj rijči okrivljeni je u bitnom ostao pri navodma svoje odbrane na glavnom pretresu navodeći da nije izvršio krivično djelo stavljeno mu na teret i da je motiv podnošenja privatne tužbe osveta njegove bivše supruge - privatne tužilje O. M..</span>
</p>
<p class="p5"></p>
<p class="p5">
<span>Sud je u dokaznom postupku u svojstvu svjedoka-oštećene saslušao privatnu tužilju O. M.,saslušao je svjedoke V. P., O. S., R. D.,Z. M. i Z. N.,izvršio je uvid u spise predmeta Osnovnog suda u Podgorici P.br. 425/13 ranije oznake P.br.112/2009 godine i u okviru ovim spisa u sudsko poravnjanje P.112/09 od 10.06.2010 godine,pročitao je izvod iz KE za okrivljneog izdat od MUP-a S.,Sektora za analitiku i telekomuikacije B. broj 235-582713 od 17.01.2013 godine i izvršio je uvid u spise predmeta Područnog Organa za prekšaje Pp.br. 6427/11-14 i Pp.br.6428/11-14.</span>
</p>
<p class="p5"></p>
<p class="p5">
<span>Sud je odbio dokazni predlog private tužilje da se u dokaznom postupku pročita rješenje Područnog organa za prekšaje P.br.885/12-14(nepravosnžno)kao i da se izvrši uvid u spise predeta Osnovnog suda u Podgorici u kojem egizistira nalaz i mišljenje vještaka elektro struke u vezi potrošnje električne energije kao suvišne,jer su odlučne činjeenice u ovoj krivično-pravnoj stvari u dovoljnoj mjeri rasvjetljene za donošenje konačne odluke. Sud je odbio predlog okrivljenog da se saslušaju svjedoci P. S. i V. L., iz razloga što se saslušanje ovih svjedoka ukazuje suvišnim kod dokaza provedenih na glavnom pretresu, a kojima je činjenično stanje u dovoljnoj mjeri rasvjetljeno.</span>
</p>
<p class="p5"></p>
<p class="p5">
<span>Ocjenom navoda optužbe i odbrane,prvedenim dokazima na glavnom pretresu, sud je utvrdio da da krivično djelo koje se okrivljenom stavlja na teret po zakonu nije krivično djelo,pa je sud okrivljenog O. S. oslobodio od optužbe primjenom odredbe čl. 373.tač.1 Zakonika o krivičnom postupku iz sledećih razloga:</span>
</p>
<p class="p5"></p>
<p class="p5">
<span>Saslušana u svojstvu svjedoka-oštećene privatna tužilja O. M. je u bitnom posvjedočila da je, u braku sa okrivljenim O. S. provela  od 21.07.1996 do 06.12.2008 godine,kada je brak razveden pravosnažnom presudom Osnovnog suda u Podgorici.Za vrijeme trajanja braka započeli su sa izgradnjom kuće.Nadalje 2009 godine,  prokrenula je postupak za podjelu bračne tekovine.Nakon razvoda braka ostala je da živi u kući  i to u jednoj prostoriji na prizemlju.Pojasnila je da bivši suprug nije imao ključ od sobe u kojoj živi.Da je i od ranije imala problema sa okrivljenim koji je isključivao struju u predmetnoj sobi.Nadalje je izjavila da se dana 10.06.2012 oko 21,00h godine nalazila u svojoj sobi u kojoj je bila uključena klima koja je u jednom trenutku prestala da radi.Čula je da je neko zalupao na vrata i kada je otključala vidjela je svog bišeg supruga koji je odgurnu i uputio pogrdne riječi.Nakon toga sestra bivšeg supruga je istom dodala klijšta kada je isti ušao u sobu i kliještima prekinuo kablo od klime.</span>
</p>
<p class="p5"></p>
<p class="p5">
<span>Saslušan na glavnom pretresu svjedok V. P. je u bitnom posvjedočio da je, nekoliko dana prije predmetnog događaja, kao sudski izvršitelj,postupajući po rješenju suda o izdavanju privremene mjere pošao u kuću u kojoj žive okrivljeni i privatna tužilja. Pojasnio je da je postupljeno po rješnju suda kojim je naloženo da se priključi struja u koji živi tada izvršni povjerilac O. M.. Nadalje sjeća se da ga je dana 10.06.2012 godine,putem mobilnog telefona pozvao O. S.,misli dva puta.Pri prvom pozivu O. je bio vidno uznemiren i kazao je“klima radi čitav dan,moja majka plaća struju,a gospođa nije kod kuće“.Da mu je prilikom drugog poziva O. S. kazao „stigla je policija da me vodi,gospođa me prijavila da sam joj ukinuo struju,što ja nijesam uradio“.</span>
</p>
<p class="p5"></p>
<p class="p5">
<span>Saslušana na glavnom pretresu svjedok O. S. je posvjedočila da se sa majkom,bratom i bratanićem L. kritičnog dana nalazila u predmetnoj kući ,dok je bivša snaha O. M. u predmetnu kuću izlazila u ulazila nekoliko puta. Pojasnila je da O. M. živu u predmetnoj kući u prizemnom djelu i da koristi jednu sobu, hodnik i kupatilo.U popodnevnim časovima brat i bratanić su izašli da prošetaju,dok su ona i majka ostale kuće. Nedugo zatim brat S. i bratanić L. su se vratili u kuću.Odmah nakon toga  došla je O. M. sa dva policajca.Iz kuhinje je posmatrala oktljučanu sobu,kada je primjetila da je prekinuto jedno kablo od klime.</span>
</p>
<p class="p5"></p>
<p class="p5">
<span>Saslušan na glavnom pretresu svjedok Z. M. je u bitnom posvjedočio da je,kritične večeri, kao pripadnik PJ Podgorica zajedno sa kolegom R.,po obavještenju Dežurne službe da je došlo do nasilja u porodici,pošao u naselje T.. Na jednom skretanju je čekala privatna tužilja-O. M. koja im je pokazala kuću u kojoj živi.Usput se žalila da joj je bivši suprug isključio struju,tako što je prekinuo kabal za klimu.Nadalje dolaskom ispred kuće vrata je otvorio  O. S..  Potom je O. M.  otvorila vrata sobe u kojoj živi,kada je vidio da je prekinut kabal od klime.</span>
</p>
<p class="p5"></p>
<p class="p5">
<span>Saslušan na glavnom pretresu svjedok R. D. je u bitnom posvjedočio da je,kritične večeri zajedno sa kolegom Z. kao pripadnik PJ Podgorica,po obavještenju dežurne službe da je došlo do porodičnog nasilja pošao u naselje T..Sjeća se da ih je sačekala O. M. koja je ušla u službeni automobil i povela ih do kuće u kojoj živi.Ušli su u kuću gdje se nalazio O. S..O. M. je pokazala sobu u kojoj živi i koju je otključala,kada je primjetio da je prekinut kabal od klime.</span>
</p>
<p class="p5"></p>
<p class="p5">
<span>Saslušan na glavnom pretresu svjedok Z. N. je u bitnom posvjedočio da radi kao majstror-električar.Sjeća da je u ljeto 2012 godine zaprimio poziv od O. M.(kojoj je i ranije nešto radio u kući),koja je kazala da treba da joj popravi klimu i da je otinut kabal-kliještima.Sjeća se da je došao u predmetnu kuću kada je vidio da je kabal na klimi otkinut i to dovodni dio kabla. Nadalje je izjavio da je spojio kabal,kada je predmetni klima uređaj proradio.</span>
</p>
<p class="p5"></p>
<p class="p5">
<span>Iz citiranoj spisa Osnovnog suda u Podgorici P.br. 425/13,ranije oznake P.br.112/2009 godine, proizilazi da je pred Osnovnim sudom u Podgorici u toku postupak tužilje O. M.,protiv tuženog O. S. i da je predmet spora utvrđenje. Da je između tužilje O. M. i tuženog O. S. dana 10.06.2010 godine zaključeno sudsko poravnanje kojim je izvršena dioba bračne tekovine koja se tiče pokretnih stvari . Iz citiranog poravnja proizilazi da je tuženom O. S., osim drugim pokretnih stvari po osnovu bračene tekovine pripala klima marke „S.“.</span>
</p>
<p class="p5"></p>
<p class="p5">
<span>Iz citiranog rješenja Područnog organa za prekšaje PP.br.6427/11-14 i P.br. 6428/11-14 proizilazi da je okrivljeni O. S. oglašen krivim,zbog prekršaja iz čl. 36.st.1 tač.9 Zakona o zaštiti od nasilja u porodici Crne Gore i prekšaja iz čl. 36.st.1 tač.2 Zakona o zaštiti od nasilja u porodici Crne Gore,u produženom trajanju, shodno čl. 30 Zakona o prekšajima Crne Gore i kažnjen jedinstvenom novčanom kaznom od 300 (tristotine) eura. Iz citirnog rješenja Vijeća za prekšaje Crne Gore PŽP.br. 748/12-1 od 11.06.2012 godine,proizilazi da je ukinuto rješenje Područnog organa za prekšaje PP.br.6427/11-14 i PP.BR.6428/11-14.</span>
</p>
<p class="p5"></p>
<p class="p5">
<span>Iz citiranog izvoda iz KE MUP-a Srbije od 17.01.2013 godine za okrivljenog,proizilazi da je osuđivan,kao u izreci presude.</span>
</p>
<p class="p5"></p>
<p class="p5">
<span>Privatnom tužbom privatne tužilje O. M.,okrivljenom O. S. stavljeno je na teret krivično djelo samovlašće iz čl. 384 Krivičnog zakonika.U činjeničnom opisu privatne tužbe je navedeno:</span>
</p>
<p class="p5"></p>
<p class="p5">
<span>Da je okrivljeni dana 10.06.2012 godine,oko 21,00sat,u prostoriji površine 18m2,koju koristim za stanovanje,a nalazi se u zajedničkoj porodičnoj stambenoj zgradi u ul. P. put bb, u naselju T. u P.,isključio napajanje ove prostorije električnom energijom na način što je izvršio kidanje niskonaponskog električnog kabla koji je bio pod naponom,pribavljajući tako pravo za koje smatra da mu pripada.</span>
</p>
<p class="p5"></p>
<p class="p5">
<span>Ovdje valja istaći da je sud izmjenio činjenični opis krivičnog djela, na način što je u prvom redu odozgo posle riječi "u prostoriji površine 18m2" a umjesto riječi "koju koristim za stanovanje", stavio riječi „koju privatna tužilja O. M. koristi za stanovanje“, kojom izmjenom po stanovištu provostepenog suda nije povrijeđen objektivni identitet optužbe i presude.</span>
</p>
<p class="p5"></p>
<p class="p5">
<span>Naime,dispozicija krivičnog djela samovlašće iz čl. 384.st.1 Krivičnog zakonika glasi:Ko samovlasno pribavlja neko svoje pravo ili pravo za koje smatra da mu pripada. Podvodeći činjenični opis krivičnog djela iz privatne tužbe pod zakonsku definiciju krivičnog djela samovlašće iz čl. 348.st.1 Krivičnog zakonika, sasvim je jasno da privatna tužilja u činjeničnom opisu optužnog akta-privatne tužbe nije opisala sve bitne elemente bića krivičnog djela samovlašće iz čl. 384.st.1 Krivičnog zakonika, i da se činjenični opis krivičnog djela iz privatne tužbe ne može podvesti pod zakonsku definiciju krivičnog djela samovlašće iz čl. 384.st.1 Krivičnog zakonika. Naime,radnja ovog krivičnog djela je samovlasno pribavljanje prava, a u činjeničnom opisu optužnog akta nije navedeno da je okrivljeni samovlasno pribavljao neko svoje pravo ili pravo za koje smatra da mu pripada, iz kog razloga ovaj sud nalazi, da djelo za koje je okrivljeni optužen po zakonu nije krivično djelo, pa je sud okrivljenog O. S. oslobodio od optužbe, primjenom odredbe čl. 373.tač.1 Zakonika o krivičnom postupku. Ovdje valja istaći da sud samoinicijativno nije mogao mijenjati činjenični opis krivičnog djela u odnosu na njegove bitne elemente iz razloga što bi u tom slučaju povrijedio objektivni identitet optužbe i presude.</span>
</p>
<p class="p5"></p>
<p class="p5">
<span>Sud je odluku o imovinskopravnom zahtjevu temeljio na odredbi čl.239 st.3 Zakonika o krivičnom postupku, pa je oštećenu O. M. uputio da imovinsko-pravni zahtjev ostvari u parničnom postupku.</span>
</p>
<p class="p5"></p>
<p class="p5">
<span>Stvarnih troškova postupka nije bilo.</span>
</p>
<p class="p5"></p>
<p class="p5">
<span>Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p class="p5"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Daan 12.07.2013 godine</span>
</p>
<p class="p2">
<span>SUDIJA</span>
</p>
<p class="p2">
<span>Đuković Goran s.r.</span>
</p>
<p class="p2"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 8 dana od dana prijema pismenog otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Maraš Ana</span>
</p>
<p class="p5"></p>
<p class="p7"></p>


</body>
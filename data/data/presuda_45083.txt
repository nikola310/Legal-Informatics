<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.375in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{color:black;}
.s3{color:#ff6600;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="a" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
</p>
<p class="p2">
<span>K br. 10/722</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4">
<span>OSNOVNI SUD U PODGORICI, kao prvostepeni krivični, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljenog S. Đ., zbog krivičnog djela teško djelo protiv opšte sigurnosti iz čl. 338 st. 3 u vezi čl. 329 st. 2 Krivičnog zakonika, postupajući po optužnici Osnovnog državnog tužilaštva Podgorica, Kt. br. 2078/08 od 05. jula 2010. godine, nakon održanog glavnog, javnog, pretresa dana 15.02.2013. godine, u prisustvu zastupnika optužbe, Miloša Šoškića, zamjenika ODT Podgorica, okrivljenog i njegovog branioca, adv. M. R. iz Podgorice, donio je, a dana 18.02.2013. godine, javno objavio, </span>
</p>
<p class="p5"></p>
<p class="p5"></p>
<p class="p5">
<span>P R E S U D U</span>
</p>
<p class="p5"></p>
<p class="p4">
<span>Okrivljeni,</span>
</p>
<p class="p6">
<span class="s1">	</span><span>S. Đ., od oca R. i majke S., rođene J., rođen 16. 02. 19xx. godine u Podgorici, sa prebivalištem u Podgorici ulica Mirka Banjevića br. xx, oženjen, otac dvoje djece, srednjeg imovnog stanja, neosuđivan</span>
</p>
<p class="p6"></p>
<p class="p3"></p>
<p class="p6">
<span>Kriv je</span>
</p>
<p class="p6"></p>
<p class="p6">
<span>	Što je:</span>
</p>
<p class="p6">
<span>	Dana 24. septembra 2008. godine u Podgorici, kao odgovorno lice na gradilištu-direktor preduzeća DOO "AB g.", koje je izvođač radova na stambeno poslovnom objektu na urbanističkoj parceli broj 112 DUP "1. maj", nije postupao po odredbama čl. 47 st. 2 Pravilnika o zaštiti na radu u građevinarstvu </span><span class="s2">(Sl. list SFRJ br. 42/68)</span><span> i time je izazvao opasnost za život i tijelo ljudi, na način što nije obezbijedio prilikom rada na visini gdje nije postojala zaštitna ograda, da radnik oštećeni S. A. zaduži zaštitni pojas i konopac kako bi se vezao, iako je bio svjestan da svojom radnjom može učiniti djelo, ali je olako držao da do toga neće doći ili da će to moći spriječiti,  usljed čega je oštećeni dok je postavljao podnu keramiku, na balkonu koji se nalazi na trećem spratu zgrade, izgubio ravnotežu i pao na tlo ispred zgrade, kojom prilikom je zadobio teške tjelesne povrede u vidu preloma lijeve palične kosti, preloma lijeve sjedalne kosti, preloma lijeve preponske kosti i nagnječenja lijeve strane čela,</span>
</p>
<p class="p6">
<span>	</span>
</p>
<p class="p4">
<span>- čime je izvršio krivično djelo teško djelo protiv opšte sigurnosti iz čl. 338 st. 3 u vezi čl. 329 st. 3 u vezi st. 2 Krivičnog zakonika.</span>
</p>
<p class="p6">
<span>           </span>
</p>
<p class="p4">
<span>Pa mu sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p class="p4"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p6">
<span>	Kojom mu predhodno utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne izvrši novo krivično djelo. </span>
</p>
<p class="p6">
<span>	Obavezuje se okrivljeni da plati na ime troškova krivičnog postupka iznos od </span><span class="s2">475</span><span>,50€, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p6">
<span>	Optužnicom ODT Podgorica Kt. br. 2078/08 od 05. jula 2010. godine, koja se shodno čl. 446 Zakonika o krivičnom postupku, ima smatrati optužnim predlogom, okrivljenom S. Đ. je stavljeno na teret da je izvršio krivično djelo teško djelo protiv opšte sigurnosti iz čl. 338 st. 3 u vezi čl. 329 st. 2 Krivičnog zakonika. Zastupnik optužbe je u završnoj riječi, predhodno precizirajući dispozitiv optužnog akta, u konačnom ostajao pri tako preciziranom optužnom aktu, predložio sudu da okrivljenog oglasi krivim i izrekne mu kaznu zatvora u zakonom propisanim granicama za krivično djelo stavljeno mu na teret. </span>
</p>
<p class="p6">
<span>	Okrivljeni je u svojoj odbrani u bitnom naveo, ne priznajući krivično djelo stavljeno mu na teret, da je direktor preduzeća DOO „AB G.“, koje je izvodilo radove na stambeno poslovnom objektu, na urbanističkoj parceli br.112 DUP 1.maj, te da smatra da je za predmetno krivično djelo odgovoran investitor koji je dužan da sprovodi mjere zaštite na radu. Poznato mu je da je došlo do povređivanja radnika na predmetnom objektu, jer je nekoliko sati poslije tog događaja kontaktiran od strane policije. Na predmetnom objektu njegova firma je bila zadužena za izvođenje keramičkih radova, a nije se mogao sjetiti da je njegova firma pored tih keramičarskih radova još nešto radila na predmetnom objektu. Na glavnom pretresu je dodao da oštećeni nije bio njegov radnik, da sa njim nema ugovor, te da isti nije radio u njegovom preduzeću. Njegova firma je na ovom gradilištu obavljala keramičarske poslove, izolaterske poslove i poslove oko izlivanja košuljica - podloga na betonskim pločama, a radnici su se zapošljavali po zakonu sprovedenoj proceduri, o čemu su vodili računa tehničar V. B. i pravnik, kome ne zna ime, jer su se na tom radnom mjestu izmijenili više lica, međutim, niko osim njega nije imao ovlašćenje da zaposli radnike. Svi radnici koji su bili zaposleni u njihovom preduzeću su bili obavezni da nose zaštitnu opremu, koju su predhodno zaduživali, a postojala je zaštitna ograda na mjestima gdje je to bilo propisano. U kritičnom periodu D. B. je bila zaposlena u preduzeću investitora, i bila je zadužena da prati kvalitet radova. Ugovor o organizovanju i sprovođenju mjera zaštite na radu i odgovornosti ugovorenih strana između preduzeća „A. M. K.“, „A.company“ i „AB g.“ od 01.06.2008. godine, su oni zaključili, ali je isti bio raskinut prije početka izvođenja radova, i prije 24.09.2008. godine, iz razloga što njegova firma nije mogla da zaposli odgovarajuće lice sa potrebnom stručnom spremom na radno mjesto „odgovorni rukovodilac gradilišta“. Koliko je njemu poznato, na zgradi je tada bilo 7-8 izvođača radova, jer je zgrada tada bila u završnoj fazi, a nije mu poznato da li je neko zaključivao ugovor o zaštiti na radu. Njegova firma je imala zakonski osnov da preduzme izvođačke radove, bez saznanja da li postoji odgovorno lice, odgovorni rukovodilac gradilišta, a kod činjenice da je raskinuo ovaj ugovor, investitor je mogao angažovati i drugog izvođača da on imenuje odgovornog rukovodioca, što on u momentu izvođenja radova, nije znao. Istakao je da mu nije poznato da li je u kritičnom periodu na zgradi postojala zaštitna ograda, da mu nije poznato kod koga je radio oštećeni, kao i da ne zna poimenično ko je od njegovih radnika radio kritičnog dana na ovom objektu, kao i njihov broj, a o tome bi trebalo da postoji evidencija u firmi. U tom periodu, kao i kritičnog dana, njegov zaposleni V. B. je bio odgovoran da obezbijedi radnike, prati njihov rad, zaduži opremu, pa i opremu zaštite na radu, da se stara o njihovoj upotrebi, da vrši kontrolu kvaliteta rada zaposlenih, bio je odgovorno lice u njegovoj firmi, i sve ove djelatnosti je preduzimao u sporazumu sa investitorom. U završnoj riječi se pridružio završnoj riječi svoga branioca. </span>
</p>
<p class="p6">
<span>	Branilac okrivljenog, M. R., advokat iz Podgorice je u završnoj riječi u bitnom naveo da pri činjenicama da je Ugovor o organizovanju i spovođenju mjera zaštite raskinut, da je na objektu bilo više izvođača radova, da je investitor bio u obavezi da imenuje glavnog rukovodioca gradilišta, da oštećeni nije radio za okrivljenog, već da to samo optužba pretpostavlja, odbrana smatra da odgovornosti okrivljenog nema, niti je može biti, jer ni jedan provedeni dokaz ne  ukazuje na odgovornost okrivljenog. Shodno navednom, predložio je da sud donese presudu kojom se okrivljeni oslobađa optužbe, jer nije dokazano da je izvršio krivično djelo koje mu se stavlja na teret. Smatra da su investitori u ovom pravnom poslu bili ortaci na način regulisan odredbama čl. 6-9 Zakona o privrednim društvima, što znači da je svaki ortak zastupnik firme, pa preduzimanje bilo kojeg posla od strane jednog ortaka proizvodi pravno dejstvo u odnosu na treća lica, u konkretnom, firmu okrivljenog. </span>
</p>
<p class="p6">
<span>	Sud je u dokaznom postupku neposredno na glavnom pretresu saslušao svjedoke I. B., V. B., R. Đ. i P. K., po saglasnom predlogu stranaka pročitao iskaze svjedoka oštećenog A.S., dat u predhodnom postupku, 12.03.2010. godine, i na zapisniku o glavnom pretresu od 10.05.2011. godine, svjedoka Ž. Č. od 18.06.2012. godine, svjedoka D. B., od 21.10.2009. i 04.07.2011. godine i svjedoka V. V. od 18.06.2012. godine, po saglasnom predlogu stranaka pročitao njen nalaz i mišljenje vještaka građevinske struke od 28.09.2008. godine i neposredno na glavnom pretresu saslušao vještaka B. M., po saglasnom predlogu stranaka pročitao nalaz i mišljenje vještaka medicinske struke prof. dr M. Š. od 27.10.2009. godine, pročitao ugovor o organizovanju i sprovođenju mjera zaštite na radu i međusobnim pravima i odgovornostima ugovornih strana zaključen između preduzeća „A. M. K.“, „A.company“ i „AB g.“ od 01.06.2008. godine, pročitao Raskid ugovora o organizovanju i sprovođenju mjera zaštite na radu od 05.06.2008. godine, pročitao Obavještenje za gradilišta br. 304/1 od 08.08.2008. godine, pročitao Licencu za izvođenje radova od 08.08.2008. godine, pročitao Ugovor o organizovanju i sprovođenju mjera zaštite na radu od 20.10.2007. godine, pročitao izvještaj UP PJ Podgorica iz kaznene evidencije na ime okrivljenog S. Đ. od 21.07.2010. godine.</span>
</p>
<p class="p7">
<span>Svjedok oštećeni S. A. je u svom iskazu datim u predhodnom postupku u bitnom naveo da mu je početkom septembra 2008. godine, dok se nalazio u Tuzima, na centralnom trgu, sa I. B. i N. H., prišao jedan albanski državljanin iz Makedonije, koji je tražio građevinske radnike, za postavljanje keramičkih pločica i mermera na podu i zidovima jedne višespratne zgrade, pa pošto su se dogovorili, uputili su se prema Podgorici. Zgrada u  kojoj je trebalo da izvedu radove je imala 4-5 spratova i bila je namijenjena za stambene jedinice i nalazila se na periferiji grada, u blizini zgrade bolnice u Podgorici. Zgradu je gradila firma „AB g.“. Razgovarali su sa upravnikom gradilišta, a sjeća se da je inženjer bila neka žena starosti oko 50 godina, koju su oslovljavali sa imenom D.. Dogovorili su se da budu na probnom radu nedjelju dana i da nakon toga, na osnovu kvaliteta izvedenih radova sa njihove strane, razgovaraju o nadoknadi i sastavljanju zakonom predviđene dokumentacije koja je podrazumijevala i plaćanje osiguranja i dr, pošto je za izvođenje radova bilo neophodno nekoliko mjeseci. Treći dan rada, kada je postavljao pločice na podu balkona jednog od stanova na trećem spratu, kako je bio koncentrisan na izvođenje radova i pognut, na koljenima, u momentu kada je ustao, izgubio je ravnotežu i pao sa pomenute visine na građevinski trg. Nakon pada bio je svjestan, ali nije bio u stanju da se pomjeri sa mjesta. Odmah nakon toga su došli Imer i ostali radnici, a nakon toga i ambulantna kola, i prevezli ga u bolnicu. Kasnijom dijagnostikom je utvrđeno da je slomio desnu nogu i lijevu ruku. U bolnici je ostao šest dana, a tu su ga posjetili i vlasnici građevinske firme za koju je bio angažovan da radi. Navodi da je veliki dio objekta imao postavljenu zaštitnu ogradu, ali na mjestu na kome je on izvodio radove i gdje je doživio nesreću, nije bila postavljena zaštitna ograda, ali je naglasio da nezavisno od toga, nesreća se dogodila zbog njegove nepažnje i gubitka ravnoteže. Pojasnio je da nije bilo sigurnosnih pojaseva tokom vremena u kome je izvodio radove. Na glavnom pretresu je dodao da su radili cijeli dan i na kraju radnog vremena htio je da stavi jedno parče pločice, ali se okliznuo i pao, pa je tako zadobio povrede koje su mu konstatovane u bolnici. Na glavnom pretresu je prvi put vidio okrivljenog i on ga nije zaposlio, niti je sa njim imao dogovor o radu. Pojasnio je da nije znao za koju firmu radi, da je pročitao na vozilima koja su se nalazila na gradilištu da piše firma „AB g.“, pa je na osnovu toga zaključio, a to mu niko nije rekao. Dalje je pojasnio da je tačno sve ono što je izjavio kod istražnog sudije u Skadru, osim u onom dijelu gdje je navedeno da je na gradilištu radio tri dana, jer je ovo bio sigurno prvi dan njegovog rada na ovom objektu, a ne zna kako je u zapisnik drugačije unešeno. Nije se pridružio krivičnom gonjenju protiv okrivljenog i ne traži naknadu štete, jer smatra da je sam kriv za to što se povrijedio. </span>
</p>
<p class="p6">
<span>	Svjedok I. B. je u svom iskazu u bitnom naveo da se početkom septembra 2008. godine, nalazio sa S. A. i N. H. na trgu pored Crkve u Tuzima, u Crnoj Gori, gdje je došao jedan albanski državljanin iz Makedonije, koji je tražio građevinske radnike. Oni su mu se predstavili kao majstori i on im je objasnio proces izgradnje koji treba obaviti i pitao ih da li su sposobni za tako nešto. U pitanju je bilo postavljanje keramičkih pločica i mermera na podu i zidovima jedne višespratne zgrade. Pošto su se dogovorili, uputili su se prema Podgorici. Zgrada u kojoj je trebalo da izvedu radove je imala 4-5 spratova i bila je namijenjena za stambene jedinice i nalazila se na periferiji grada, u blizini zgrade bolnice, u Podgorici. Zgradu je gradila firma „AB g.“. Tom prilikom su razgovarali sa upravikom gradilišta. Sjeća se da je inženjer gradnje bila žena starosti otprilike oko 50 godina, a komunikacija se odvijala posredstvom albanskog državljanina iz Makedonije, koji je prevodio. Dogovorili su se da budu na probnom radu nedjelju dana i da nakon toga, na osnovu kvaliteta izvedenih radova sa njihove strane, razgovaraju o nadoknadi i sastavljanju zakonom predviđene dokumentacije, koja je podrazumijevala i plaćanje osiguranja i drugo, pošto je za izvođenje radova bilo potrebno nekoliko mjeseci. Tačno trećeg dana rada S. A. je doživio nesreću, tj pao je sa trećeg sprata zgrade na građevinski trg, iz stana u kojem se i on u tom trenutku nalazio. On je bio u sobi, a S. je postavljao keramičke pločice na podu. Nije primijetio tačan momenat pada, ali se sjeća da je čuo njegovo dozivanje i kada je okrenuo glavu vidio je da se Samir odvojio od poda i pao dolje. Potrčao je zajedno sa drugim radnicima do mjesta gdje je S. pao. S. je bio svjestan i komunicirao je, ali nije bio u stanju da se pomjeri s mjesta. Odmah su došla ambulantna kola i prevezli su ga u bolnicu. U bolnici je ostao šest dana, a pažnja građevinske firme je bila maksimalna. Sjeća se da su oni zahtijevali da ostane u bolnici dok se potpuno ne izliječi, ali je S. po sopstvenoj želji izašao iz bolnice i porodica ga je transportovala kući. Istakao je da je veliki dio objekta na kojem su radili imao postavljenu zaštitnu ogradu, ali na mjestu na kome je oštećeni izvodio radove i gdje je doživio nesreću nije bila postavljena zaštitna ograda, iako je, i pored toga, prostor gdje su oni radili bio zadovoljavajući za rad. Tokom vremena u kojem su radili nisu imali sigurnosne pojaseve. S. mu je rekao da je kritičnom prilikom izgubio ravnotežu, jer je veoma naglo ustao iz položaja u kome je bio na koljenima, dok je postavljao pločice na podu. Na glavnom pretresu je dodao da ne zna ko je gradio zgradu, niti ga je to interesovalo. Tom prilikom su razgovarali sa nekim tehničarom i inženjerom i ne zna da li je to bio muškarac ili žena, to je bilo kratko. Nije znao za koju firmu treba da radi, jer je ovo bio probni rad, pa ih to nije puno interesovalo, jer nisu zaključivali nikakav ugovor. Istakao je da nikada nije vidio okrivljenog, niti je sa njim imao neke kontakte. Nakon ukazanih razlika u kazivanju je naveo da je moguće da je prilikom saslušanja kod tužioca u Skadru rekao da je zgradu radila „AB g.“, jer je on to čuo nakon Sajmirovog povređivanja, kod tužioca u Skadru, a u trenutku kad je on povrijeđen, to nije znao. Sjetio se da su na gradilištu razgovarali sa upravnikom zgrade koja je bila žena, posredstvom albanskog državljanina iz Makedonije i dogovorili su se da budu na probnom radu nedjelju dana. Prije nego su počeli da rade, dali su im zaštitne šljemove, a drugu zaštitnu opremu nijesu dobili. </span>
</p>
<p class="p6">
<span>        Svjedok V. B. je u svom iskazu u bitnom naveo da je u preduzeću „AB g.„ bio zaposlen kao građevinski tehničar u periodu 24.09.2008. godine. Svi radnici te firme su zaduženi sa HTZ opremom i svako od radnika mora da potpiše revers radi razduživanja. Bio je na poslu kritičnog dana kada je povrijeđeno jedno lice, nalazio se u kancelariji i  čuo je viku da neko pada i vidio oštećenog, koga je tada prvi put vidio na gradilištu, a par minuta nakon ovog je došla Hitna pomoć. Njegov posao je bio da prati kvalitet radova, poštujući projektnu dokumentaciju, i da prati rad zaposlenih radnika u „AB g.“, kao i da izdaje zaštitnu opremu zaposlenima u toj firmi. Koliko se sjeća, kritičnog dana je njegova firma na predmetnom gradilištu izvodila radove keramike, moleraja i fasadne radove, a investitor je bio „A. M. K.“ i „A. company“. „AB g.“ je svuda na predmetnom objektu postavila zaštitne ograde i preduzela druge mjere zaštite na radu gdje su bili njeni radnici, a ne zna da li je u konkretnom slučaju bila obaveza „AB g.“ da obezbijedi zaštitu na radu, jer nije pravnik. Kritičnog dana je i bila postavljena zaštitna ograda, a ne zna da li je neko istu pomjerio, što mogu učiniti i radnici ako im zasmeta. Imali su slučajeva da je neko od kupaca stanova angažovao radnike da rade radove po svojoj volji, a ne zna da li je to bilo konkretnog dana. Jedino je direkor „AB g.“ bio ovlaščen da zapošljava radnike u firmi i niko drugi. „AB gradnja“ u kritično vrijeme nije izvodilo keramičarske radove na terasama objekta i ne zna ko je povrijeđenom licu dao, niti otkud njemu keramika i sredstva za rad, jer su oni u to vrijeme radili unutrašnje radove na objektu 112, a grube radove na drugim objektima. </span>
</p>
<p class="p4">
<span>Svjedok R. Đ. je u svom iskazu u bitnom naveo da jedino čega se sjeća je činjenica da radnik koji je pao nije bio zaposlen kod njegovog sina, tj okrivljenog, kao i da nisu mogli tom prilikom da utvrde ko je angažovao radnika koji je povrijeđen. Ukazao je da s obzirom da se radilo o velikom gradilištu, na istom je radilo više podizvođača, a nije mu bilo poznato kod koga je radio oštećeni. Pojasnio je da je njegovo preduzeće „A. company“ bilo jedan od investitora, dok je više preduzeća izvodilo keramičarske radove, a ne može im se sjetiti imena. Sa preduzećima koja su izvodila keramičarske radove su zaključivali ugovore, a ova preduzeća su morala imati PIB, radi plaćanja preko računa. Ne zna da li su angažovana preduzeća dostavljala fakture za izvođenje keramičarskih radova, jer je faktura možda glasila na završne radove u građevinarstvu. Iznos investicija na ovom objektu je bio 10 miliona, pa se ne može sjetiti ove činjenice. On je sklopio ugovor sa „AB g.“ o izvođenju radova, kao i „A. M. K.“, kao drugi investitor, ali ugovor nije sveto slovo pa su mogli zaključiti ugovor i sa drugim izvođačima. Prilikom ugovaranja, zaključili su ugovor o zaštiti na radu i međusobnim pravima sa izvođačem „AB g.“. Ugovor o zaštiti od 01.06.2008. godine potpisali su on kao vlasnik  „A. company“, izvođač „AB g.“ u čije ime je potpisao S. Đ. i vlasnik „A. M. K.“ P. K.. Ugovor o zaštiti na radu je raskinut 05.06.2008. godine, zbog nemogućnosti  „AB g.“ da obezbijedi zaštitu na radu, jer nijesu imali potrebnog šefa gradilišta predviđenog zakonom. Ugovor o raskidu su potpisali izvršni direktor firme „A. company“ S. Đ. i izvođač S. Đ., a na istom nema potpisa P. K. ispred njegove firme, iz razloga što je ova firma, više statirala u ovom poslu, a misli da je u vrijeme kada je raskinut ugovor o zaštiti ista bila u blokadi, i nisu  imali prohodan račun. Nakon raskida ugovora sa preduzećem „AB gradnja“ investitori nijesu zaključili novi ugovor o zaštiti na radu zaposlenih u „AB gradnja“, imali su namjeru da angažuju firmu koja se bavi upravo zaštitom na radu, ali to nijesu učinili. Pojasnio je da je on kao poslodavac ispred firme „A. company“ bio dužan da nakon raskida ugovora o zaštiti na radu obezbijedi mjere zaštite na radu, kao i firma „A. M. K.“. </span>
</p>
<p class="p4">
<span>Svjedok P. K. je u svom iskazu u bitnom naveo da je u toku 2008. godine bio vlasnik preduzeća „A. M. K.“. U tom periodu je sa ocem okrivljenog na urbanističkoj parceli br. 112 DUP 1. Maj, bio investitor jednog objekta. Firma S. Đ. je bila izvođač radova na tom objektu i to je ono čega se sjeća, ne sjeća se da je na tom gradilištu neki radnik povrijeđen. Kao vlasnik „A. M. K.“ je zaključio ugovor o zajedničkoj gradnji sa N. Ć. i M., a potpisnik je bio i firma „A. company“, sa kojom je njegova firma zaključila ugovor o organizovanju i sprovođenju mjera zaštita na radu sa preduzećem „AB g.“. Ne sjeća se do kada je ova firma provodila mjere zaštite na radu na gradilištu, ukazujući da je bilo onako kako piše na ugovoru, valjda do kraja. Ne sjeća se da li su taj ugovor raskidali prije završetka radova, kao ni to da li su još sa nekom firmom potpisivali ugovor o zaštiti na radu, odnosno o izvođenju radova i da li je bilo još izvođača radova na gradilištu. Kao investitor nije bio mnogo uključen oko gradnje ovog objekta, već je u sve ovo bio više uključen R. Đ., koji je cjelokupnu dokumentaciju za ovo gradilište pripremao i koji je zaključivao sve ugovore, a on ih je samo potpisivao, kada bi ga R. Đ. pozvao. Nije imao nikakve primjedbe na njegov način rada i ugovaranja i na izbor izvođača, i R. Đ. je vodio kompletan posao oko izvođenja radova, zaključivanja ugovora  i sve ostalo, dok je on vodio druge poslove. Poslovali su na principu povjerenja. Nakon što mu je predočen raskid ugovora o organizovanju i sprovođenju mjera zaštita na radu od 05.06.2008. godine i obavještenje za gradilišta, izjasnio se da na raskidu ugovora nema njegovog potpisa, pa je sigurno da ga on nije ni potpisao, kao i da ga R. Đ. nije upoznao da je raskinut ugovor o mjerama zaštite na radu, a što se tiče obavještenja za gradilište, ne sjeća se da ga je čitao i vidio. </span>
</p>
<p class="p4">
<span>Svjedok Ž. Č. je u svom iskazu naveo da je po ugovoru o radu, radio za firmu „A. M. K.“, i to dvije, tri godine, kao moler. Bio je prisutan kada je dana 24.09.2008. godine, sa zgrade koju su radili, pao jedan radnik kojeg on nije poznavao. Zna da je radio keramiku i da je pao sa sprata gdje je i radio, a on je u tom trenutku bio ispred zgrade. Na zgradi je postojala zaštitna ograda, tipa mreže, ali je ista bila sklonjena da bi mogli da se završe radovi i sklonjena je baš sa te vertikale radi radova keramičara, kao i fasadera, a čini mu se, dan prije ovog događaja. Ne zna ko je sklonio ogradu, jer je prošao period od tri godine, ali pretpostavlja da su je sklonili oni kojima je smetala pri radu. Nije mogao da se izjasni da li je kritičnom prilikom radnik koji je pao imao zaštitnu opremu, vidio je samo da ima kacigu, jer je ona pala pored njega kad je on pao na trotoar. Kritičnom prilikom na zgradi je radove izvodilo više izvođača, a ovo zbog bržeg završetka radova. Navodi da osim rukovodstva „AB g.“ niko drugi nije dolazio da pita ništa u vezi povređivanja oštećenog. Ne zna da li je kritičnom prilikom oštećeni imao zaštitni pojas i konopac, ali zna da se ova sredstva zadužuju i to od strane „AB g.“. On i njegovi radnicu su imali i zaduživali od nadzornog organa svako jutro zaštitnu opremu, šlem, zaštitni pojas, HTZ opremu, cipele. Na gradilištu je bilo dosta izvođača i nisu svi zaštitnu opremu zaduživali od „AB g.“, nego od svojih izvođača, iako je on zaduživao zaštitnu opremu od „AB gradnja“, iz razloga što su „AB gradnja“ i „A. M. K.“ bili partneri, a to mu je rekao direktor „A.M.K.“ Miki Jovanović. </span>
</p>
<p class="p4">
<span>Svjedok D. B. je u svom iskazu u bitnom navela da je u periodu kada se desio kritični događaj radila na poslu građevinskog tehničara kod firme „A. company“, a čiji je vlasnik R. Đ.. Njen zadatak je bio da kontroliše kvalitet radova na objektu i da li se sve radi po projektnoj dokumentaciji. Taj posao je radila i na stambeno poslovnom objektu na urbanističkoj parceli br. 112 DUP 1 Maj. Predmetnog dana, kada je došlo do povređivanja radnika, ona je bila na poslu do 15h. Nije joj poznato kako je došlo do povređivanja radnika, niti uopšte zna o kojem je radniku riječ, a isti se povrijedio na gradilištu u kasnim popodnevnim satima dana 24.09.2008. godine. Poznato joj je da je investitor pomenutog objekta preduzeće DOO „A. company“, zajedno sa DOO „A. M. K.“, dok je izvođač radova bilo preduzeće DOO „AB gradnja“. Na glavnom pretresu je dodala da joj nije poznato koje su bile obaveze preduzeća „AB g.“, a njene obaveze u „A.company“ su bile da prati i kontroliše kvalitet radova i da li se radovi izvode po projektnoj dokumentaciji. „A.company“ i „A. M.K.“ su bili investitori radova, a ne zna ko je u kritično vrijeme izvodio radove, zna da su tu bili kamioni „AB g.“, i da je u kritičnom periodu bilo više izvođača radova, jer su radovi bili u završnoj fazi. Nije bila njena nadležnost da kontroliše funkcionalnost zaštitne ograde i da li ista postoji na zgradi, tako da o tome nije vodila računa, jer to nije njena nadležnost. Naglasila je da nije više zaposlena u preduzeću „A. company“, a odgovorno lice u tom preduzeću je R. Đ., koji je okrivljenom otac. </span>
</p>
<p class="p6">
<span>	Svjedok V. V. je u svom iskazu u bitnom navela da je u periodu 24.09.2008. godine radila u firmi „AB g.“ i radila je kao glavni građevinski inženjer, a u okviru svog posla, vodila je računa o kvalitetu radova. Ona je kontrolisala i radove na poslovnom objektu koji je predmet ovog postupka, ali joj nije poznato ništa oko toga ko je bio zadužen za zaštitu na radu, niti je to njen posao, jedino joj je poznato da je povrijeđen radnik. Nije se mogla sjetiti da li je u konkretnom slučaju radilo više izvođača na gradilištu, jer kritičnog dana nije bila prisutna na gradilištu. Koliko se sjeća radnici su imali zaštitnu opremu, a postojala je zaštita u smislu zaštitne ograde. Ne zna tačno ko je bio zadužen da vodi računa, niti ko je zaduživao radnike sa zaštitnom opremom, to je bilo u domenu organizacije firme, što nije bio njen posao, niti je to interesovalo. </span>
</p>
<p class="p6">
<span>       U Ugovoru o organizovanju i sprovođenju mjera zaštite na radu, međusobnim pravima i odgovornostima ugovornih strana zaključen između preduzeća „A. M. K.“, „A.company“ i „AB g.“ od 01.06.2008. godine između ostalog je konstatovano da, poslove u vezi sa organizovanjem i sprovođenjem mjera zaštite na radu, za svoje zaposlene, za svo vrijeme izvođenja radova, organizuje i sprovodi „AB gradnja“, kao izvođač. Takođe se izvođač obavezuje da prilikom izvođenja radova za svoje zaposlene na gradilištu organizuje proces rada tako da svi zaposleni uz normalnu pažnju mogu da rade bez opasnosti po život i zdravlje, kao i da primijeni sve mjere zaštite na radu.  </span>
</p>
<p class="p6">
<span>	U raskidu ugovora o organizovanju i sprovođenju mjera zaštite na radu i međusobnim pravima, obavezama i odgovornostima ugovornih strana, je konstatovano da je isti sastavljen 05.06.2008. godine, između „A. M. K.“, „A. company“, kao investitora i „AB g.“, kao izvođača, da se raskida ugovor o organizovanju i sprovođenju mjera zaštite na radu i međusobnim pravima, obavezama i odgovornostima ugovornih strana, zaključen dana 01.06.2008. godine, te da isti ne proizvodi pravno dejstvo. Na istom postoje dva nečitka potpisa i dva otiska pečata „A.company“ i „AB g.“.</span>
</p>
<p class="p6">
<span>	U obavještenju za gradilišta br. 304/1 od 08.08.2008. godine, „AB g.“, koji je potpisao direktor S. Đ., konstatovano je da se obavještavaju svi zaposleni radnici u njihovom preduzeću da se svi moraju upoznati sa Pravilnikom o zaštiti na radu br. 59 od 27.02.2008. godine i Programom osposobljavanja zaposlenih za bezbjedan rad, čija se kopija nalazi na svakom gradilištu. Zadužuju se rukovodioci gradilišta da radnici koji nijesu izvršili obuku o zaštiti na radu, odnosno osposobljavanje za bezbjedan rad, ne smiju u objektu obavljati bilo kakve poslove, a posebno poslove koji prelaze 1m visine. </span>
</p>
<p class="p6">
<span>	U licenci za izvođenje radova, od 08.08.2008. godine, koju je izdala Inženjerska komora Crne Gore, konstatovano je da se ista izdaje DOO „AB g.“ iz Podgorice, za izvođenje građevinskih i građevinsko zanatskih radova na arhitektonskim objektima, sa rokom od 5 godina.</span>
</p>
<p class="p6">
<span>        U ugovoru o organizovanju i sprovođenju mjera zaštite na radu i međusobnim pravima, obavezama i odgovornostima ugovornih strana je u bitnom konstatovano da je zaključen dana 20.10.2007. godine, između „A. M.K.“ i „A.company“ kao investitora i „Yonkers“ DOO iz Podgorice, kao izvođača. Isti su se sporazumjeli da izvođač organizuje i sprovodi, za svo vrijeme izvođenja radova na stambeno poslovnom objektu koji se nalazi na urbanističkoj parceli 112 DUP 1 „Maj“, poslove u vezi sa organizovanjem i sprovođenjem mjera zaštite na radu, za svoje zaposlene. </span>
</p>
<p class="p4">
<span>U nalazu i mišljenju vještaka B. M. je u bitnom konstatovano da je 24.09.2008. godine, na zahtjev istražnog sudije, kao vještak građevinske struke, izašla na lice mjesta, gradilište stambenog objekta na urbanističkoj parceli 112, DUP 1.maj Podgorica, investitora DOO „ A. M. K.“ i DOO „A. company“, a izvođač radova je DOO „AB g.“, na osnovu Ugovora o izvođenju keramičarskih radova zaključenog dana 01.06.2008. godine, koji radovi su u toku. Ugovor o organizovanju i sprovođenju mjera zaštite na radu, kao i međusobnim pravima, obavezama i odgovornostima ugovornih strana sačinjen je između DOO „AB G.“, izvršni direktor S. Đ. i  DOO  „A. M.K.“ i DOO „A.company“ dana 01.06.2008. godine, kojim je „AB G.“ preuzela organizovanje i sprovođenje mjera zaštite na radu. Obaveza učesnika u izgradnji objekata je da obezbijede fizičku zaštitu radnika u procesu rada na toj poziciji, a na što obavezuju Zakon o zaštiti na radu („Sl. RCG“ 79/04), kao i Pravilnik o zaštiti na radu u građevinarstvu (Sl. list SFRJ“ 42/68). Radnik je radio na postavljanju keramike na balkonu trećeg sprata gdje je keramika postavljana do samog ruba balkona a sa te pozicije trebalo je upasovati i postaviti keramiku i na bočnim stranama, što je s obzirom na širinu terase (0.65m) veoma rizično. Zaštitna oprema nije pronađena na licu mjesta a iz dokumentacije je vidljivo da Reversom nije zaduženo povrijeđeno lice i nije mu izdata zaštitna oprema, šljem, zaštitni pojas i dr. Drugi način obezbjeđenja radnika u momentu izvođenja radova je da radnik mora biti vezan preko zaštitnog opasača za siguran oslonac. U konkretnom slučaju nema podataka da li je povrijeđeni radnik imao kvalifikaciju za radove koje je obavljao, ni da li je ispunjavao propisane uslove za rad na visini (ljekarsko uvjerenje). Zaštita ograda nije postojala na licu mjesta i nije korišćena prilikom rada na visini, a zaštitne ograde se moraju postaviti na svim mjestima rada, gdje postoji opasnost od pada sa visine ili u dubinu, a nalaze se na visini višoj od 100cm od tla ili je otvor u blizini tog mjesta veće dubine od 100cm. Sve zaštitne ograde moraju biti visoke najmanje 100cm sa tri vodoravne prečke. Izvođač DOO „AB G.“ nije ispoštovao Zakon o uređenju prostora i izgradnji objekata kojim je propisano da je izvođač radova dužan da odredi glavnog inženjera i odgovornog inženjera za građenje objekta, odnosno izvođenje pojedinih radova na objektu. Prilikom izjašnjenja na glavnom pretresu vještak je u bitnom navela da je svoj nalaz od 28. 09. 2008. godine dala nakon što je izašla na lice mjesta, a nakon povređivanja radnika. Ukazala je da je</span><span class="s3">  </span><span>da je na lice mjesta izašla kao vještak gradjevinske struke, pa tom prilikom, nakon izvršenog uvida na licu mjesta, izvršenih mjeranja i uzimanja osnovnih podataka nisu mogli dobiti preostalu dokumentaciju. Dokumentacija koja je popisana u njenom osnovnom nalazu je dostavljena sjutradan od ovlašćenih, a dokumentaciju je dostavila D. B., u ime izvođača radova. Ne zna kod koga je D. B. bila zaposlena, ali je sudija prilikom uviđaja naložio izvođaču radova da dostavi dokumentaciju, koju joj je Dara naknadno i dostavila sa nekim čovjekom. Dalje je pojasnila da konstatacija u nalazu na str. 1, „S. A., povrijeđeni radnik, zaposlen kao radnik keramičar u DOO "AB G."“, je konstatacija koju je dobila, odnosno sud dobio, na licu mjesta prilikom vršenja uviđaja. Podatke na licu mjesta o povrijeđenom i ostalim okolnostima oko nastanka nezgode je kako njoj, tako i u prisustvu sudije i ostalih članova ekipe, saopštavalo lice koje je tu bilo ispred izvođača radova. Na gradilištu nije postojao glavni inžinjer shodno Zakonu o uređenju prostora, a posao glavnog inžinjera je da vodi kompletnu izgradnju objekta, bez obzira koliko podizvođača radi na radilištu i koliko oni imaju inženjera. Njen zadatak nije bio da na licu mjesta utvrdi da li je na radilištu pored "AB G." radio i neki drugi izvođač, a sve podatke o povrijeđenom radniku ona je dobila na licu mjesta od istog lica, njegovo ime, prezime, lične podatke, kao i to gdje je zaposlen.</span>
</p>
<p class="p4">
<span>U nalazu i mišljenju vještaka medicinske struke prof. dr M. Š., u bitnom je konstatovano da je u predmetnom događaju oštećeni S. A. zadobio sledeće povrede: prelom lijeve palčane kosti, prelom lijeve sjedalne kosti, prelom lijeve preponske kosti i nagnječenje lijeve strane čela. Navedene povrede su posljedica dejstva tupe, teške i jako zamahnute mehaničke sile, moguće i u jednom istom aktu, mehanizmom pada i udara o tvrdu i neravnu podlogu. Nagnječenje predstavlja laku tjelesnu povredu, a navedeni prelomi predstavljaju, i pojedinačno i u svom zbiru, tešku tjelesnu povredu. Zaključio je da je u vrijeme odigravanja predmetnog događaja S.A. zadobio tešku tjelesnu povredu. </span>
</p>
<p class="p4">
<span>Cijeneći provedene dokaze pojedinačno i u njihovoj međusobnoj vezi, sud je nesumnjivo utvrdio da je okrivljeni izvršio krivično djelo stavljeno mu na teret, i to upravo u vrijeme, mjesto i na način kako je to predstavljeno izrekom presude, pa ga je oglasio krivim, a ovo iz sledećih razloga: </span>
</p>
<p class="p6">
<span>	Naime, da dana 24.09.2008. godine, na gradilištu stambeno poslovnog objekta na urbanističkoj parceli broj 112 DUP „1. Maj“, prilikom rada oštećenog A.S.</span><span class="s1"> </span><span>nije postojala zaštitna ograda, niti je oštećeni zadužio zaštitni pojas  i konopac kako bi se vezao, usljed čega je oštećeni dok je postavljao podnu keramiku, na balkonu koji se nalazi na trećem spratu zgrade, izgubio ravnotežu i pao na tlo ispred zgrade, sud je utvrdio iz iskaza svjedoka oštećenog, svjedoka I. B. i svjedoka Ž. Č., kao i nalaza i mišljenja sudskog vještaka B. M.. Tako svjedok oštećeni S. A. u svom iskazu u bitnom navodi da je, kada je postavljao pločice na podu balkona jednog od stanova na trećem spratu, kako je bio koncentrisan na izvođenje radova i pognut, na koljenima, u momentu kada je ustao izgubio ravnotežu i pao sa pomenute visine na građevinski trg. Kritičnom prilikom veliki dio objekta je imao postavljenu zaštitnu ogradu, ali na mjestu na kome je on izvodio radove i gdje je doživio nesreću, nije bila postavljena zaštitna ograda, a nije bilo sigurnosnih pojaseva tokom vremena u kojem je izvodio radove. Svjedok I. B. je u svom iskazu naveo da je oštećeni  S. A. doživio nesreću, tj. pao sa trećeg sprata zgrade na građevinski trg, iz stana u kojem se i on u tom trenutku nalazio, on je bio u sobi, a S. je postavljao keramičke pločice na podu. Istakao je da je veliki dio objekta na kojem su radili imao postavljenu zaštitnu ogradu, ali na mjestu na kome je oštećeni izvodio radove i gdje je doživio nesreću nije bila postavljena zaštitna ograda, kao i da tokom vremena u kojem su radili nijesu imali sigurnosne pojaseve, već su im prije nego su počeli da rade, dali zaštitne šljemove, ali ne i drugu zaštitnu opremu. I svjedok Ž. Č. je u svom iskazu potvrdio da kritičnom prilikom nije postojala zaštitna ograda, pojašnjavajući da je ista postojala, ali je bila sklonjena baš sa te vertikale, čini mu se dan prije kritičnog događaja. Sudski vještak B. M., je u svom nalazu navela da je kritičnog dana, na zahtjev istažnog sudije, izašla na lice mjesta, na gradilište stambenog objekta, na urbanističkoj parceli 112, DUP „1.Maj“ Podgorica, konstatujući da zaštitna ograda nije postojala na licu mjesta i da ista nije korišćena prilikom rada na visini, ta da na licu mjesta nije pronađena zaštitna oprema a iz dokumentacije je vidljivo da Reversom nije zaduženo povrijeđeno lice, kojem nalazu i mišljenju je sud poklonio punu vjeru, smatrajući ga jasnim, objektivnim i stručnim.</span>
</p>
<p class="p6">
<span>	Da je okrivljeni S. Đ., u skladu sa čl. 142 st. 4 Krivičnog zakonika, odgovorno lice na gradilištu - stambeno poslovnom objektu na urbanističkoj parceli broj 112 DUP „1.Maj“, kao direktor preduzeća DOO „AB g.“, sud je utvrdio dovodeći u vezu odbranu okrivljenog u kojoj navodi da je vlasnik navedenog preduzeća, sa iskazima svjedoka I. B. i svjedoka oštećenog koji saglasno u predhodnom postupku navode da je radove izvodila firma „AB g.“, što je potvrđeno  i ugovorom o organizovanju i sprovođenju mjera zaštite na radu i međusobnim pravima i odgovornostima ugovornih strana zaključen između preduzeća „A.M.K.“, „A.company“ i „AB g.“ od 01.06.2008. godine u kojem je, između ostalog konstatovano da, poslove u vezi sa organizovanjem i sprovođenjem mjera zaštite na radu, za svoje zaposlene, za svo vrijeme izvođenja radova, organizuje i sprovodi „AB g.“ kao izvođač, te da se isti obavezuje da prilikom izvođenja radova za svoje zaposlene na gradilištu organizuje proces rada, tako da svi zaposleni uz normalnu pažnju mogu da rade bez opasnosti po život i zdravlje, kao i da primijeni sve mjere zaštite na radu. </span>
</p>
<p class="p4">
<span>Vrstu i težinu povreda koje je tom prilikom oštećeni zadobio, a koje su opisane u izreci presude, sud je utvrdio iz nalaza i mišljenja vještaka medicinske struke prof. dr M. Š., a kojem nalazu i mišljenju je sud poklonio punu vjeru, nalazeći da je isti jasan, logičan i dat na osnovu pravila struke.</span>
</p>
<p class="p4">
<span>Okrivljeni kritičnom prilikom nije postupio po odredbama čl. 47 st. 2 Pravilnika o zaštiti na radu u građevinarstvu </span><span class="s2">(Sl. list SFRJ br. 42/68)</span><span>, kojim je propisano da ako se pri radovima na otvorenim ivicama spratova, balkona, terasa i dr. zaštitna ograda iz opravdanih razloga ne može postaviti ili ako su radovi koji se vrše na takvim mjestima manjeg obima ili kratkotrajni, radnici koji vrše te poslove moraju biti za vrijeme rada privezani pomoću zaštitnog pojasa i konopca dužine najviše 150 cm. Iz iskaza svjedoka oštećenog i nalaza i mišljenja vještaka građevinske struke, sud je utvrdio da je isti radio na postavljanju keramike na balkonu trećeg sprata gdje je keramika postavljana do samog ruba balkona a sa te pozicije trebalo je upasovati i postaviti keramiku i na bočnim stranama što je s obzirom na širinu terase veoma rizično. Svjedok oštećeni i svjedoci Imer B. i Ž. Č. potvrđuju da na tom dijelu nije postojala zaštitna ograda pri čemu svjedok Č. tvrdi da je zaštitna ograda sklonjena dan prije ovog događaja baš sa te vertikale, radi radova keramičara kao i fasadera, da bi mogli da se završe radovi. Imajući u vidu predhodno navedeno, te činjenicu da je okrivljenom stavljeno na teret da kritičnom prilikom nije postupao po odredbama čl. 47 st. 2 Pravilnika o zaštiti na radu u građevinarstvu, sud je precizirao činjenični opis optužnog akta, pri tom vodeći računa da ne prekorači optužbu i ne povrijedi njen objektivni identitet, na način što je izostavio navode da okrivljeni nije postavio zaštitnu ogradu, a ovo posebno imajući u vidu da optužnim aktom nije ni navedena odredba propisa koja bi se odnosila na zaštitnu ogradu. </span>
</p>
<p class="p4">
<span>Iz svega navedenog, sud nalazi da je okrivljeni kritičnom prilikom postupao sa svjesnim nehatom, dakle bio je svjestan da kao odgovorno lice - direktor preduzeća DOO „AB g.“, koje je izvođač radova na stambeno poslovnom objektu na urbanističkoj parceli broj 112 DUP „1. Maj“, ne postupajući po navedenim propisima, može izazvati opasnost za život i tijelo ljudi i time može učiniti krivično djelo, ali je olako držao da do toga neće doći ili da će to moći spriječiti, usled čega je oštećeni zadobio teške tjelesne povrede, čime su se pored objektivnih stekli i subjektivni elementi krivičnog djela teško djelo protiv opšte sigurnosti iz čl. 338 st. 3 u vezi čl. 329 st. 3 u vezi st. 2  Krivičnog zakonika, pri čemu je sud, shodno utvrđenom činjeničnom stanju, precizirao pravnu kvalifikaciju krivčnog djela, a ovo imajući u vidu da je i optužnim aktom, okrivljenom stavljeno na teret da je krivično djelo izvršio iz nehata.</span>
</p>
<p class="p4">
<span>Imajući u vidu ugovor o organizovanju i sprovođenju mjera zaštite na radu i međusobnim pravima i odgovornostima ugovornih strana zaključen između preduzeća „A.M.K.“, „A.company“ i „AB g.“ od 01.06.2008. godine, a dovodeći u vezu iskaze svjedoka oštećenog Sajmir Are i svjedoka I. B., koji su u predhodnom postupku bili decidni da je zgradu radila „AB g.“, da su bili angažovani za keramičarske radove u vidu probnog rada, sa odbranom okrivljenog u predhodnom postupku u kojoj navodi da je njegova firma na tom gradilištu obavljala, između ostalih i keramičarske radove, te nalazom vještaka B. M. koja je nakon nezgode, na poziv suda, izašla na lice mjesta i dobila podatke da je oštećeni bio zaposlen u „AB gradnja“, sud nije prihvatio odbranu okrivljenog u kojoj navodi da je na gradilištu bilo više izvođača radova, da oštećeni nije bio njegov radnik, da sa njim nema ugovor, te da isti nije radio u njegovom preduzeću, a koje činjenice ističe tek na glavnom pretresu, cijeneći istu kao sračunato datu na izbjegavanje krivice. Činjenicu da je kritično vrijeme „AB G.“ bila izvođač radova, sud je utvrdio i iz iskaza svjedoka D. B., koja je radila na poslu građevinskog tehničara kod firme „A. company“, a koja iako u svom iskazu navodi da joj nije poznato kako je došlo do povređivanja radnika, niti uopšte zna o kojem je radniku riječ, potvrđuje u svom iskazu u predhodnom postupku da je investitor objekta preduzeće DOO „A. company“, zajedno sa DOO „A. M. K.“, a izvođač radova je bilo preduzeće DOO „AB g.“. Iz predhodno navedenih razloga sud nije prihvatio ni iskaze svjedoka R. Đ. u kome tvrdi da radnik koji je pao nije bio zaposlen kod njegovog sina, i V. B., u kome navodi da u kritično vrijeme „AB G.“ nije izvodila keramičarske radove na terasama objekta i ne zna ko je povrijeđenom licu dao, niti otkud njemu keramika i sredstva za rad, smatrajući ih pokušajem da se okrivljenom olakša položaj u postupku i učini vjerovatnim njegova odbrana. </span>
</p>
<p class="p4">
<span>Sud je cijenio i izmijenjene iskaze svjedoka I. B. i svjedoka oštećenog S.A. na glavnom pretresu, u dijelu gdje navode da ne znaju ko je radio zgradu, za koju su firmu radili građevinske radove, pa sud iste nije prihvatio, cijeneći te njihove kasnije iskaze kao sračunato date da se okrivljenom olakša položaj u postupku, a ovo kod jasnih i određenih iskaza svjedoka oštećenog i svjedoka koji su dali u predhodnom postupku, nakon predmetnog događaja, te činjenice da su kako to oni navode oštećenog u bolnici posjetili vlasnici građevinske firme za koju je bio angažovan da radi a pažnja građevinske firme je bila maksimalna, te dovodeći prednju činjenicu u vezu sa iskazom svjedoka Č.Ž., koji kao potpuno objektivan i nezainteresovan svjedok, koji je bio zaposlen kao moler u firmi „A.M.K.“, navodi da osim rukovodstva „AB g.“ niko drugi nije dolazio da pita ništa u vezi povređivanja oštećenog, te navoda istog svjedoka da ne zna da li je kritičnom prilikom oštećeni imao zaštitni pojas i konopac, ali zna da se ova sredstva zadužuju i to od strane „AB gradnje“ te je i on zaduživao zaštitnu opremu od „AB g.“, iz razloga što su „AB g.“ i „A.M.K.“ bili partneri, a to mu je rekao direktor „A. M.K.“ M. J..</span>
</p>
<p class="p4">
<span>Sud nije prihvatio odbranu okrivljenog datu na glavnom pretresu, u kojoj se poziva na raskid ugovora o organizovanju i sprovođenju mjera zaštite na radu i međusobnim pravima, obavezama i odgovornostima između „A.M.K.“ i „A. company“, kao investitora i „AB g.“, kao izvođača, te u tom pravcu ukazivanje njegovog branioca u završnoj riječi, a ovo imajući u vidu da navedeni raskid ugovora očigledno ne proizvodi pravno dejstvo, jer je na istom izostala saglasnost volje jednog od investitora, koji je zaključio navedeni ugovor, a što je sud utvrdio uvidom u Ugovor o organizovanju i sprovođenju mjera zaštite na radu i međusobnim pravima i odgovornostima ugovornih strana zaključen između preduzeća „A. M. K.“, „A.company“ i „AB g.“ od 01.06.2008. godine i sporni raskid ugovora, na kojem nema pečata i potpisa investitora „A. M. K.“, P. K., koji je u tom trenutku bio vlasnik preduzeća. Prednje je potvrdio i P. K., koji je saslušan u svojstvu svjedoka i koji u svom iskazu navodi da se ne sjeća da li su taj ugovor raskidali prije završetka radova, a nakon što mu je predočen predmetni raskid ugovora se izjasnio da na raskidu ugovora nema njegovog potpisa, pa je sigurno da ga on nije ni potpisao, kao i da ga R. Đ., vlasnik preduzeća „A. company“, nije upoznao da je raskinut ugovor o mjerama zaštite na radu, niti je znao za povređivanje oštećenog. </span>
</p>
<p class="p4">
<span>Sud je cijenio i druge provedene dokaze, pa je kod ovako nesumnjivo utvrđenog činjeničnog stanja, našao da su isti bez uticaja na drugačije presuđenje. </span>
</p>
<p class="p4">
<span>Prilikom odlučivanja o krivičnoj sankciji sud je, u smislu čl. 42 Krivičnog zakonika, cijenio sve okolnosti od utica na njen izbor i visinu, pa je na strani okrivljenog kao olakšavajuće okolnosti cijenio njegove porodične prilike, da je oženjen, otac dvoje djece, njegovo dosadašnje neporočno ponašanje i sa tim u vezi činjenicu da okrivljeni ranije nije osuđivan, što je sud utvrdio iz izvoda iz kaznene evidencije na ime okrivljenog, te posebno stav oštećenog, koji se nije pridružio krivičnom gonjenju, dok otežavajućih okolnosti sud nije našao, pa je sud primjenom čl. 53 i 54 Krivičnog zakonika okrivljenom izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora u trajanju od četiri mjeseca, te provjerom ponašanja okrivljenog u periodu od dvije godine po pravosnažnosti presude, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha izricanja uslovne osude iz čl. 52 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2</span><span class="s1"> </span><span>Krivičnog zakonika. </span>
</p>
<p class="p4">
<span>Pošto je okrivljeni oglašen krivim sud ga je obavezao da na ime troškova krivičnog postupka plati iznos od 475,50€, i to na ime izvršenog građevinskog vještačenja iznos od 308,00€, na ime medicinskog vještačenja iznos od 137,50€, te na ime sudskog paušala iznos od 30,00€, koji paušal je odmjeren srazmjerno trajanju postupka i složenosti predmeta, a ovo shodno čl. 229 u vezi sa čl. 226 Zakonika o krivičnom postupku. </span>
</p>
<p class="p4">
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p class="p4"></p>
<p class="p3">
<span>OSNOVNI SUD U PODGORICI, dana 18. 02. 2013. godine</span>
</p>
<p class="p6"></p>
<table class="t1">
<tbody>
<tr class="r1">
<td class="td1">
<p class="p6">
<span>       ZAPISNIČAR:</span>
</p>
</td><td class="td2">
<p class="p6">
<span>                                      S U D I J A:</span>
</p>
</td>
</tr>
<tr class="r1">
<td class="td1">
<p class="p6">
<span>Danijela Rajković,s.r.</span>
</p>
<p class="p6"></p>
</td><td class="td2">
<p class="p6">
<span>                                  Željka Jovović,s.r.</span>
</p>
<p class="p6"></p>
</td>
</tr>
</tbody>
</table>
<p class="p6"></p>
<table class="t1">
<tbody>
<tr class="r1">
<td class="td3">
<p class="p6">
<span>PRAVNA POUKA:</span>
</p>
</td><td class="td4">
<p class="p6">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p6"></p>
</td>
</tr>
</tbody>
</table>
<p class="p3">
<span>ZTO Danijela Rajković</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>7</span>
</p>
<table class="t1">
<tbody>
<tr class="r1">
<td class="td1">
<p class="p6">
<span>     ZAPISNIČAR:</span>
</p>
</td><td class="td2">
<p class="p6">
<span>                                                   S U D I J A:</span>
</p>
</td>
</tr>
<tr class="r1">
<td class="td1">
<p class="p6">
<span>Danijela Rajković</span>
</p>
<p class="p6"></p>
</td><td class="td2">
<p class="p6">
<span>                                                Željka Jovović</span>
</p>
<p class="p6"></p>
</td>
</tr>
</tbody>
</table>
<p class="p6">
<span>DN-a: Po primjerak presude dostaviti:</span>
</p>
<p class="p6">
<span>- ODT Podgorica,</span>
</p>
<p class="p6">
<span>- Okrivljenom,  </span>
</p>
<p class="p6">
<span>- Braniocu okrivljenog,</span>
</p>
<p class="p6">
<span>- A/a.</span>
</p>
<p class="p6">
<span>Postupljeno dana ______________</span>
</p>
<p class="p6">
<span>Radnik suda __________________</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p6">
<span>	</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p8"></p>


</body>
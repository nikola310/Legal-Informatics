<div style="text-align: justify">
	&nbsp;</div>
<div style="text-align: right">
	&nbsp;K.br. 39/11</div>
<div style="text-align: justify">
	<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji Vladimiru Novoviću, kao sudiji pojedincu, uz učešće Ane Ivanović kao zapisničara, u krivičnom predmetu okrivljenog Dž.D.a iz D., zbog krivičnog djela nasilje u porodici ili u porodičnoj zajednici iz čl.220 st.2 u vezi st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.18/11 od 14.03.2011.godine, koji je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 01.02.2012.godine, u prisustvu zastupnika optužnog predloga i okrivljenog, donio je dana 01.02.2012.godine, a dana 03.02.2012.godine, javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni Dž.D., zvani Dž., od oca&nbsp; I. i majke D2., rodjene V., rodjen ...godine u D., sa mjestom prebivališta u D. - naselje R., državljanin Crne Gore, pismen, završio Pravni fakultet, diplomirani pravnik, oženjen, otac dvoje djece, vojsku služio 1983.godine u Uroševcu, vodi se u vojnoj evidenciji u Danilovgradu, srednjeg imovnog stanja, neosudjivan.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 22.12.2010.godine, oko 23,00 časova, u D., u naselju R., u svojoj porodičnoj kući, primjenom grubog nasilja, narušio tjelesni integritet člana svoje porodice, supruge oštećene Dž.B.e, na način što je nakon kraće svadje udario pesnicom u predjelu glave, pa kada je oštećena pala, pepeljarom, sredstvom podobnim da tijelo teško povrijedi i zdravlje teško naruši, je pogodio u predjelu glave, nanoseći joj laku tjelesnu povredu u vidu nagnječine kože tjemenog predjela glave sa lijeve strane i krvni podliv kože lakta lijeve ruke,<br>
	&nbsp;<br>
	- čime je počinio krivično djelo nasilje u porodici ili u porodičnoj zajednici iz čl.220 st.2 u vezi st.1 KZ.<br>
	&nbsp;<br>
	Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 3 (tri) mjeseca&nbsp; i istovremeno odredjuje da se ista neće izvršiti ako okrivljeni za vrijeme od&nbsp; 1 (jedne)&nbsp; godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 175,00 eura i po osnovu paušala iznos od 30,00 eura, a&nbsp; sve u roku od 15 dana po pravosnažnosti presude.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom Osnovnog državnog tužilaštva iz Podgorice Kt.br.18/11 od 14.03.2011.godine, koji je zastupnik optužbe precizirao u završnoj riječi, stavljeno je na teret okrivljenom Dž.D.u, da je izvršio krivično djelo nasilje u porodici ili u porodičnoj zajednici iz čl.220 st.2 u vezi st.1 KZ, a na način činjenično predstavljen u izreci presude. Zastupnik optužnog predloga u završnoj riječi je predložio da sud okrivljenog oglasi krivim i kazni u okviru zakonom propisane kazne.<br>
	&nbsp;<br>
	Okrivljeni Dž.D. u odbrani datoj u pretkrivičnom i istražnom postupku i na glavnom pretresu u bitnom je naveo da je 22 godine u braku sa oštećenom Dž.B.om, da u tom braku ima dvoje djece, te da je dana 22.12.2010.godine, u večernjim časovima, došlo do fizičkog obračuna izmedju njegove djece, koja su se udarala stisnutim pesnicama i nekim predmetima. On i njegova supruga su se umiješali, kako bi djecu razdvojili, da bi se poslije toga on posvadjao sa suprugom, nakon čega su pošli da spavaju. Istakao je da oštećenu Dž.B.u nije udario pesnicom u predjelu glave, niti pepeljarom, a da eventualne njene povrede mogu poticati od čupanja i guranja sa djecom. Pojasnio je da se ovaj dogadjaj desio u porodičnoj kući u naselju R., a da mu se supruga nakon dogadjaja nije žalila da je bilo što boli. U završnoj riječi je naveo da nije kriv.&nbsp;<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenu Dž.B.u, pročitao izvještaj ljekara specijaliste JZU Dom zdravlja "Dimitrije-Dika Marenić" br.protokola 998 izdat na ime oštećene Dž.B.e, pročitao dopis JZU Dom zdravlja "Dimitrije-Dika Marenić" br.1689 od 17.08.2011.godine, pročitao nalaz i mišljenje vještaka medicinske struke dr B.Ž.a sa zapisnika o saslušanju vještaka Kri.br.29/11 od 23.02.2011.godine i saslušao ovog vještaka, pročitao nalaz i mišljenje vještaka sudsko-medicinske struke dr B.B.a K.br.39/11 od 07.10.2011.godine i saslušao ovog vještaka i pročitao izvod iz kaznene evidencije Uprave policije &nbsp;Ispostava Danilovgrad br.18-04 br.DU 124/11 od 07.07.2011.godine, izdat na ime okrivljenog Dž.D.a.<br>
	&nbsp;<br>
	Svjedok-oštećena Dž.B.a, supruga okrivljenog, u iskazu datom u istražnom postupku u bitnom je navela da je kritične večeri okrivljeni Dž.D. došao kući oko 22,30 časova, da joj je uputio uvrede "kurvo jedna, jebem ti mater, polomiću te". Nakon toga su reagovala djeca, govoreći okrivljenom Dž.D.u da je dosta takvog ponašanja. Tvrdi da je potom okrivljeni Dž.D. udario stisnutom šakom u predjelu glave, od kojeg udarca je pala na kauč, da bi je zatim udario pepeljarom u predjelu glave. Tada je osjetila jak bol. Okrivljeni Dž.D. je nastavio da je udara i nakon što je prestao, otišla je u policiju i prijavila dogadjaj. Sjutradan je zbog bolova i mučnine zatražila ljekarsku pomoć u Domu zdravlja u Danilovgradu, gdje je i pregledana.<br>
	&nbsp;<br>
	Svjedok-oštećena Dž.B.a, u iskazu datom na glavnom pretresu u bitnom je navela da je kritične noći oko 22,30 do 23,00 časova bila u svojoj porodičnoj kući. Po dolasku okrivljenog Dž.D.a kazala mu je "Pijanduro, mogao bi da ne dolaziš u alkoholisanom stanju u kuću", da bi nakon toga njoj okrivljeni Dž.D. kazao "Kurvo jedna, jebem ti mater, polomiću te". Zatim je mladji sin I2. bacio knjigu starijem sinu M. i izmedju I2. i M. je došlo do fizičkog obračuna, tako što su se udarali stisnutim pesnicama. Tvrdi da je zatim sa suprugom počela da razdvaja djecu koja su se tukla i u tom razdvajanju okrivljeni Dž.D. je udario pepeljarom u predjelu lijeve strane glave. Osjetila je bol. Potom je okrivljeni Dž.D. gurnuo rukama i pala je na trosjed. Sjutradan je pregledana u Domu zdravlja u Danilovgradu i tom prilikom su joj konstatovane povrede. Upoznata na različitosti u odnosu na iskaz dat u istražnom postupku, pojasnila je da je tačno da je okrivljeni Dž.D. prvo udario zatvorenom šakom u predjelu glave, da je nakon toga pala na kauč, a da je potom isti pogodio pepeljarom u lijevi dio glave, te da je na glavnom pretresu različito kazivala zbog toga što je bila zbunjena. Nije se pridružila krivičnom gonjenju protiv okrivljenog Dž.D.a i nije postavila imovinsko-pravni zahtjev. &nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	Vještak medicinske struke dr B.Ž. u zapisniku o saslušanju Kri.br.29/11 od 23.02.2011.godine i na glavnom pretresu, naveo je da je oštećena Dž.B.a pregledana u Domu zdravlja u Danilovgradu dana 23.12.2010.godine u 16,33 časova, kojom prilikom joj je konstatovana čvoruga veličine 2x2 cm na glavi u predjelu lijeve paritarijalne regije i crvenilo u predjelu lijevog lakatnog zgloba dimenzija 6x6 cm. Mišljenja je da se radi o lakoj tjelesnoj povredi u vidu površnog oštećenja glave i lijevog lakta, a da su povrede mogle nastati dejstvom zamahnute tupo-tvrde sile. Nije se mogao izjasniti o starosti povreda. U cjelosti se usaglasio sa nalazom i mišljenjem vještaka sudsko-medicinske struke dr B.B.a K.br.39/11 od 07.10.2011.godine i pojašnjenjem ovog vještaka sa glavnog pretresa od 18.11.2011.godine.<br>
	&nbsp;<br>
	Iz nalaza i mišljenja vještaka sudsko-medicinske struke dr B.B.a K.br.39/11 od 07.10.2011.godine, saslušanja ovog vještaka sa glavnog pretresa, izvještaja ljekara specijaliste JZU Dom zdravlja "Dimitrije-Dika Marenić" br.protokola 998, izdatog na ime oštećene Dž.B.e i dopisa JZU Dom zdravlja "Dimitrije-Dika Marenić" br.1689 od 17.08.2011.godine, utvrdjuje se da je oštećena Dž.B.a pregledana dana 23.12.2010.godine u 16,33 časova, u Domu zdravlja u Danilovgradu, da je zadobila povredu glave u vidu nagnječine kože tjemenog predjela glave sa lijeve strane, koja je nastala jednokratnim djelovanjem zamahnute tupo-tvrde sile (zamahnute stisnute šake, pepeljare i slično), ravne i male površine, slabijeg intenziteta djelovanja, koja je sila djelovala na glavu povrijedjene u jednom navratu odozgo i više sa lijeve strane, odnosno u momentu kada je povrijedjena lijevim dijelom tjemenog predjela glave bila okrenuta ka toj sili, te da je zadobila povredu lijeve ruke u vidu krvnog podliva kože lakta, koja je nastala padom ovim dijelom ruke na podlogu. Obije povrede nastale su kratko vrijeme jedna za drugom i pojedinačno i u svom zbiru predstavljaju laku tjelesnu povredu, a iste su mogle nastati dana 22.12.2010.godine, oko 23,00 časova.<br>
	&nbsp;<br>
	Sud je cijenio nalaz i mišljenje vještaka sudsko-medicinske struke dr B.B.a K.br.39/11 od 07.10.2011.godine, pojašnjenje ovog vještaka sa glavnog pretresa, te sa ovim usaglašeni nalaz i mišljenje vještaka medicinske struke dr B.Ž.a, pa je iste prihvatio kao stručne, objektivne, jasne i date prema pravilima struke i nauke.<br>
	&nbsp;<br>
	Iz izvoda iz kaznene evidencije Uprave policije Ispostava Danilovgrad br.18-04 br.DU 124/11 od 07.07.2011.godine, izdatog na ime okrivljenog Dž.D.a, utvrdjuje se da isti nije osudjivan.<br>
	&nbsp;<br>
	Sud je cijenio iskaz svjedoka-oštećene Dž.B.e, pa je našao da se ista objektivno, odredjeno i istinito izjašnjavala o činjenicama važnim za ovu krivičnu stvar. Njen iskaz stoji u potpuno skladnoj vezi sa nalazom i mišljenjem vještaka sudsko-medicinske struke dr B.B.a K.br.39/11 od 07.10.2011.godine, pojašnjenjem ovog vještaka sa glavnog pretresa, usaglašenim nalazom i mišljenjem vještaka medicinske struke dr B.Ž.a, izvještajem ljekara specijaliste JZU Dom zdravlja "Dimitrije-Dika Marenić" br.protokola 998, izdatim na ime oštećene Dž.B.e i dopisom JZU Dom zdravlja "Dimitrije-Dika Marenić" br.1689 od 17.08.2011.godine.<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog Dž.D.a stekla sva bitna obilježja bića krivičnog djela nasilje u porodici ili u porodičnoj zajednici iz čl.220 st.2 u vezi st.1 KZ. Naime, okrivljeni je dana 22.12.2010.godine, oko 23,00 časova, u D., u naselju R., u svojoj porodičnoj kući, primjenom grubog nasilja, narušio tjelesni integritet člana svoje porodice, supruge oštećene Dž.B.e, na način što je nakon kraće svadje udario pesnicom u predjelu glave, pa kada je oštećena pala, pepeljarom, sredstvom podobnim da tijelo teško povrijedi i zdravlje teško naruši, je pogodio u predjelu glave, nanoseći joj laku tjelesnu povredu u vidu nagnječine kože tjemenog predjela glave sa lijeve strane i krvni podliv kože lakta lijeve ruke.<br>
	&nbsp;<br>
	Sve naprijed navedene činjenice utvrdjene su iz iskaza svjedoka-oštećene Dž.B.e, nalaza i mišljenja vještaka sudsko-medicinske struke dr B.B.a K.br.39/11 od 07.10.2011.godine, pojašnjenja ovog vještaka sa glavnog pretresa, usaglašenog nalaza i mišljenja vještaka medicinske struke dr B.Ž.a, izvještaja ljekara specijaliste JZU Dom zdravlja "Dimitrije-Dika Marenić" br.protokola 998, izdatog na ime oštećene Dž.B. i dopisa JZU Dom zdravlja "Dimitrije-Dika Marenić" br.1689 od 17.08.2011.godine.<br>
	&nbsp;<br>
	Iz iskaza svjedoka-oštećene Dž.B.e sud je utvrdio da je kritičnom prilikom, oko 23,00 časova, u njenoj porodičnoj kući u D., došlo do kraće verbalne svadje izmedju nje i njenog supruga okrivljenog Dž.D.a, nakon čega je okrivljeni Dž.D. udario pesnicom u predjelu glave, pa kada je ona pala, okrivljeni je pepeljarom pogodio u lijevi predio glave. Da je oštećena Dž.B.a od takvog &nbsp;djelovanja okrivljenog prema njoj zadobila laku tjelesnu povredu u vidu nagnječine kože tjemenog predjela glave sa lijeve strane i krvni podliv kože lakta lijeve ruke, sud je utvrdio iz nalaza i mišljenja vještaka sudsko-medicinske struke dr B.B.a K.br.39/11 od 07.10.2011.godine, pojašnjenja ovog vještaka sa glavnog pretresa, usaglašenog nalaza i mišljenja vještaka medicinske struke dr B.Ž.a, izvještaja ljekara specijaliste JZU Dom zdravlja "Dimitrije-Dika Marenić" br.protokola 998, izdatog na ime oštećene Dž.B.e i dopisa JZU Dom zdravlja "Dimitrije-Dika Marenić" br.1689 od 17.08.2011.godine. Mehanizam nastanka povreda kod oštećene po nalazu i mišljenju vještaka sudsko-medicinske struke dr B.B.a i usaglašenom nalazu i mišljenju vještaka medicinske struke dr B.Ž.a stoji u potpuno skladnoj vezi sa kazivanjem svjedoka-oštećene Dž.B.e o načinu zadobijanja povreda. Okrivljeni Dž.D. u datim odbranama nije sporio da je dogadjaj bio dana 22.12.2010.godine, u naselju R. , u kući u kojoj žive.&nbsp;<br>
	&nbsp;<br>
	Sud nije prihvatio odbranu okrivljenog da oštećenu nije udarao već da je ona moguće zadobila povrede prilikom čupanja i guranja sa djecom kada su njih dvoje učestvovali u razdvajanju. Ovakva odbrana okrivljenog u potpunosti je obesnažena nalazom i mišljenjem vještaka sudsko-medicinske struke dr B.B.a i usaglašenim nalazom i mišljenjem vještaka medicinske struke dr B.Ž.a iz kojih dokaza dovedenih u vezu sa iskazom oštećene proizilazi da je oštećena povredu u vidu nagnječine kože tjemenog predjela glave sa lijeve strane zadobila pepeljarom kojom je pogodio okrivljeni, kada je lijevim dijelom tjemenog predjela glave bila okrenuta ka toj sili, a da je povredu u vidu krvnog podliva kože lakta lakta lijeve ruke zadobila padom ovim dijelom ruke na podlogu. Zbog toga je sud odbranu okrivljenog cijenio kao neistinitu i sračunato datu u cilju izbjegavanja krivično-pravne odgovornosti.<br>
	&nbsp;<br>
	Krivično djelo nasilje u porodici ili u porodičnoj zajednici iz čl.220 st.2 u vezi st.1 KZ čini onaj ko primjenom grubog nasilja naruši tjelesni ili duševni integritet članova svoje porodice ili porodične zajednice, a pod uslovom da je koristio oružje, opasno oruđe ili drugo sredstvo podobno da tijelo teško povrijedi ili zdravlje teško naruši. Imajući u vidu naprijed citiranu zakonsku odredbu, te naprijed izloženo činjenično stanje, ovaj sud je zaključio da je okrivljeni, primijenom grubog nasilja narušio tjelesni integritet člana svoje porodice - oštećene Dž.B.e, koja mu je supruga, a pri tom je koristio sredstvo podobno da tijelo teško povrijedi i zdravlje teško naruši. Nasilje predstavlja svaki akt upotrebe sile ili ozbiljne prijetnje prema osobama iz čega ne proizadje teža posljedica, a grubo nasilje predstavlja teške oblike ovakvog ponašanja. Kako je okrivljeni oštećenu, &nbsp;nakon kraće svadje, udario pesnicom u predjelu glave, pa kada je oštećena pala, pepeljarom, sredstvom podobnim da tijelo teško povrijedi i zdravlje teško naruši, je pogodio u predjelu glave, nanoseći joj opisanu laku tjelesnu povredu to po nalaženju suda ovakvo ponašanje okrivljenog predstavlja primjenu grubog nasilja. Uz ovakvu primjenu grubog nasilja okrivljeni je oštećenoj narušio i tjelesni integritet, jer joj je nanio laku tjelesnu povredu u vidu nagnječine kože tjemenog predjela glave sa lijeve strane i krvni podliv kože lakta lijeve ruke.<br>
	&nbsp;<br>
	Zbog toga su se u radnjama okrivljenog stekla sva bitna obilježja bića krivičnog djela nasilje u porodici ili u porodičnoj zajednici iz čl.220. st.2 u vezi st.1 KZ.<br>
	&nbsp;<br>
	Cijeneći psihički odnos okrivljenog prema izvršenom krivičnom djelu, sud nalazi da je okrivljeni, postupajući na naprijed utvrđeni način, krivično djelo učinio sa direktnim umišljajem jer je bio svjestan svog djela i htio je njegovo izvršenje.<br>
	&nbsp;<br>
	Prilikom odlučivanja&nbsp; o vrsti i visini krivične sankcije sud je u smislu čl.42 KZ, cijenio sve okolnosti na strani okrivljenog, koje su od značaja za njen izbor i visinu, pa je od olakašavajućih okolnosti na strani okrivljenog cijenio njegovu raniju neosudjivanost što je utvrdjeno iz citiranog izvoda iz kaznene evidencije, da se oštećena nije pridružila krivičnom gonjenju, da je otac dvoje djece, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 3 (tri) mjeseca i istovremeno odredio rok provjeravanja od 1 (jedne) godine, odnosno da se utvrdjena kazna neće izvršiti ako okrivljeni za vrijeme od 1 godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	Na osnovu čl. 226 i 229 ZKP-a okrivljeni je obavezan da na ime troškova krivičnog postupka uplati ovom sudu iznos od 175,00 eura, koji troškovi se odnose na nagradu odmjerenu vještaku sudske medicine dr B.B. u iznosu od 93,50 eura, na nagradu odmjerenu vještaku medicinske struke dr B.Ž.u u iznosu od 44,00 eura i nagradu odmjerenu braniocu po službenoj dužnosti okrivljenog u pretkrivičnom postupku adv. Z.S. u iznosu od 37,50 eura, kao i da na ime&nbsp; sudskog paušala uplati ovom sudu iznos od 30,00 eura, koji iznos je odredjen shodno složenosti i trajanju postupka, uz ocjenu imovinskih prilika okrivljenog, a sve u roku od 15 dana po pravosnažnosti presude.<br>
	&nbsp;<br>
	Na osnovu izloženog, a primjenom čl.374 ZKP-a, odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A,<br>
	Ana Ivanović, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	<u>PRAVNA</u> <u>POUKA</u><u>:</u> Protiv ove presude može se izjaviti žalba u roku od 8 dana od dana prijema pismenog otpravka Višem sudu u Podgorici, a preko ovog suda.<br>
	&nbsp;</div>

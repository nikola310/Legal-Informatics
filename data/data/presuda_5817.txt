<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.25in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:end;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.s1{font-weight:bold;}
.s2{font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span class="s1">											K.br.210/11</span>
</p>
<p class="p3"></p>
<p class="p2">
<span>					</span><span class="s1"> U IME CRNE GORE</span>
</p>
<p class="p2"></p>
<p class="p2"></p>
<p class="p2">
<span>		Osnovni  sud u Pljevljima, kao prvostepeni  krivični sud, po sudiji Ljiljani Popović, uz  sudjelovanje zapisničara Leković Zore, u krivičnom predmetu protiv optuženog  J.R. iz P. zbog krivičnog djela  ugrožavanje sigurnosti  iz čl.168 st.1 Krivičnog zakonika,  po  optužnom predlogu ODT Pljevlja Kt.br.267/11 od 07.11.2011.godine, nakon održanog  glavnog i javnog pretresa,  u prisustvu zamjenika ODT Pljevlja Djurović Veljka, oštećenog J. M.i  optuženog J. R., dana  07.12.2011.godine, donio je i javno objavio </span>
</p>
<p class="p2"></p>
<p class="p2"></p>
<p class="p2">
<span>				</span><span class="s1">	P R E S U D U </span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">Optuženi  J. R.,  JMBG ...., </span><span> od oca J. i majke Lj. rodjene Z., rodjen u mjestu O.opština P. dana ....godine, sa prebivalitšem u O.,  džavljanin CG, oženjen,  otac jednog djeteta,  nezaposlen,  pismen,  završio srednju PTT školu,  govori srpski  jezik,  razumije crnogorski jezik,  lošeg imovnog stanja,  osudjivan. </span>
</p>
<p class="p2"></p>
<p class="p2"></p>
<p class="p2">
<span>					</span><span class="s1">K R I V     J E</span>
</p>
<p class="p2"></p>
<p class="p2">
<span>		</span><span class="s1">Što je :  </span>
</p>
<p class="p2"></p>
<p class="p2">
<span class="s1">		</span><span>Dana  19.09.2011.godine  oko 21,00 čas   u mjestu O., opština P.,  ispred porodične kuće oštećenog J. M.ugrozio  sigurnost  oštećenom  M.  prijetnjom da će napasti na život  i tijelo oštećenog  na način što je krenuo put oštećenog  govoreći mu : " likvidiraću  te, nećeš  više hodati po zemlji, glavu ću ti otkinuti",</span>
</p>
<p class="p2"></p>
<p class="p2">
<span>		</span><span class="s1">čime je izvršio  krivično djelo  ugrožavanje  sigurnosti  iz čl.168 st.1 Krivičnog Zakonika,</span>
</p>
<p class="p2"></p>
<p class="p2">
<span class="s1">		pa mu  sud  na osnovu citiranog zakonskog propisa   te primjenom čl.4,5,13, 15,32,33,36, 42,52,53 i 54  Krivičnog zakonika   te čl. 226,229,239 i 374 ZKP-a    i z r i č e </span><span>	</span><span class="s1"> </span>
</p>
<p class="p2"></p>
<p class="p2"></p>
<p class="p2">
<span class="s1">				         USLOVNU OSUDU   </span>
</p>
<p class="p2"></p>
<p class="p2">
<span>		</span>
</p>
<p class="p2">
<span>                           </span><span class="s1">Sa kojom se optuženom   J. R. </span><span>utvrđuje kazna zatvora u trajanju od 6 ( šest) mjeseci s tim što se istovremeno određuje da se ista neće izvršiti ako optuženi u roku od 1(jedne) godine dana ne izvrši novo krivično djelo</span><span class="s1">.</span>
</p>
<p class="p2"></p>
<p class="p2">
<span>		Optuženi je dužan platiti ovom sudu na ime paušala iznos od  27,50 eura ,</span>
</p>
<p class="p2"></p>
<p class="p2">
<span>		a sve ovo u roku od 15.dana po pravnosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>		  Oštećeni Joksović Mašan  radi ostvarivanja imovinsko pravnog zahtjeva  upućuje se na parnicu. </span>
</p>
<p class="p2"></p>
<p class="p2"></p>
<p class="p2">
<span>					</span><span class="s1">  O b r a z l o ž e nj e </span>
</p>
<p class="p2"></p>
<p class="p2">
<span>		 Osnovno  državno tužilaštvo iz Pljevalja  optužnim predlogom Kt.br.267/11  od 07.11.2011.godine  optužilo je J. R. iz P. da je izvršio  krivično  djelo     ugrožavanje sigurnosti  iz čl.168  st.1 Krivičnog Zakonika a na način, mjesto i vrijeme  bliže opisano  izrekom ove presude  i u završnoj   riječi  zamjenik ODT Pljevlja je predložio  da  sud optuženog oglasi krivim  i osudi  po zakonu. </span>
</p>
<p class="p2"></p>
<p class="p2">
<span>		Oštećeni  J. M. je istakao u završnoj riječi da  se  pridružuje krivičnom gonjenju   te da postavlja   imovinsko pravni zahtjev u iznosu 1.000,00 eura.  </span>
</p>
<p class="p2"></p>
<p class="p4">
<span>	</span><span class="s2"> Optuženi J. R.  je u odbrani kazao da je dana 19.09.2011.godine  preko  dana bio kod Ć.S. koji je gradio kuću u O.  i dizao rogove  gdje se  zadržao negdje  do 20,30 časova. kazao je da je  bio po prilično popio   ali bez obzira koliko je popio  svijest mu se nije pomutila i  znao je traktorom upravljati  i došao je do svoje kuće  a ukućani mu rekli  da mu nema oca J. koji ima preko 80.godina  pa su on i  sin  R. kao i stric B.  pošli   da traže J. put  brda i negdje oko 21,00 čas  idući kroz jednu dolinu asvaltnim putem  našli  su jednu očevi kravu   koja je ušla   u livadu J. M.. U blizini te  livade nalazi se M. kuća  i u jednom momentu M. se pojavio  idući od kuće prema njemu, rastojanje izmedju njih je bilo oko 30 m  i M. mu je rekao "šta je  ovo svaki dan  oko moje kuće  vaša goveda, zvaću miliciju".  M. mu nije  upućivao  uvredljive riječi  niti pokušao da ga udari  odnosno nezna jer je bio pijan  ali mu M. sigurno nije prilazio bliže od 15 do 20 m. Dalje   je kazao da  je prišao  plesmu livade i otvorio ga i pustio kravu,  sa njim su bili B. i R.  nakon čega je sa  R. otišao da traži oca  a B. ostao zajedno sa M.  ispred M. kuće.  Oštećenom M.  nije upućivao uvredljive riječi a nezna da li je krenuo prema M. da  ga tuče niti  zna da li je M. prijetio  da  će ga likvidirati, da neće  hodati po zemlji, da će mu otkinuti glavu  jer je bio dosta popio  a bio  je i pod depresijom  jer mu nije bilo oca a već se odavno   bilo smračilo.  Kazao  je da je njega  držao rukama R.a da li je ko držao M. nezna a sa M. već 4 do 5 godina  je u negovoru  zbog puštanja  stoke  oštećenog  u njegovo imanje.  Na glavnom pretresu   je kazao  da ne može da se izjasni  da li je izvršio  krivično djelo koje mu se stavlja na teret i da li je kriv jer je bio u pripitom stanju i nesjeća se  i ostao pri odbrani  datoj  tužilaštvu  dodajući   da nezna  i da se ne sjeća  da li je oštećenom uputio  riječi prijetnje   navedene optužbom,  sa oštećenim nije u dobrim odnosima  i u negovoru su   3   a možda i 4 godine, nije  u dobrim odnosima   ni u govoru  ni sa  M. sestrom Darinkom  a sa  J.V. i B. je u dobrim odnosima.  Kazao  je   da  je spreman da se izvini  oštećenom  a u završnoj riječi  odluku o krivici i kazni  ostavio  na ocjenu sudu. </span>
</p>
<p class="p2"></p>
<p class="p2">
<span>		 U dokaznom postupku  sud je saslušao  svjedoka - oštećenog  J. M.,  saslušao svjedoke  J.D., J. B. i J. V.  i pročitao  izvod iz KE za optuženog. </span>
</p>
<p class="p2"></p>
<p class="p2">
<span>		Nakon  provedenog dokaznog postupka  i ocjene  izvedenih dokaza  a pri tom cijeneći   odbranu optuženog J.R. sud je utvrdio činjenično stanje bliže opisano  izrekom ove presude. </span>
</p>
<p class="p2"></p>
<p class="p2">
<span>		Naime,  javna optužba  stavlja na teret  optuženom J. R. da je izvršio  krivično djelo ugrožavanje sigurnosti iz čl.168 st.1  Krivičnog zakonika tako što je  dana 19.09.2011.godine oko 21,00 časova u  mjestu O. u P. oštećenom J.M. ugrozio sigurnost  prijetnjom da će napasti na život i tijelo oštećenog tako što je krenuo  put oštećenog upućujući mu  riječi prijetnje " likvidiraću te, nećeš   više hodati po zemlji, glavu ću  ti otkinuti ".  Optuženi  J. R.  je kazao da ne može da se izjasni  da li je izvršio krivično djelo i da li je kriv jer je bio  u pripitom stanju i ne sjeća se  te da nezna  a i bio je  depresiji zbog oca  da li je kretao put oštećenog  niti da li je oštećenom prijetio da će ga likvidirati,  da će mu otkinuti glavu  i da više neće hodati po zemlji.   </span>
</p>
<p class="p2"></p>
<p class="p2">
<span>		Radi  utvrdjivanja osnovanosti  javne optužbe  kao i radi provjere odbrane  optuženog J.  sud je izveo  navedene dokaze  pa je tako  </span><span class="s1">svjedok - oštećeni  J.M. </span><span> izjavio  da živi u selu O., da je kuća optuženog od njegove  kuće  udaljena možda oko pola kilometra  a sa optuženim je u negovoru  već desetak godina. Dana 19.09.2011.godine  oko 21,00 čas  ispred njegove kuće  na asvaltnom putu  zaustavilo se vozilo  iz koga su izašli optuženi i njegov sin  R.i J. B.  pa je optuženi odmah krenuo  put njegove kuće  i došao pred kuću gdje je on stajao sa sestrom  D. i optuženi počeo da ga psuje  i  dalje idući prema njemu  uputio mu riječi prijetnje  " likvidiraću te , nećeš više hodati po zemlji,  glavu ću ti otkinuti, odavno sam ja tebi kivan"  i optuženi  mu je prišao  na rastojanje  na 2 do 3 m  a  u daljem  prilaženju su  ga spriječili B. i  R..  Oštećeni je  kazao  da se prepao  i da ga je bilo strah  te da je stariji čovjek i da nebi  mogao da se  tuče  a morao bi da se brani  i  bila mu je urgožena lična sigurnost. </span>
</p>
<p class="p2"></p>
<p class="p2">
<span>		</span><span class="s1">Svjedok J.D.</span><span> je posvjedočila  da živi sa bratom M. u O. a  na udaljenosti od 400  do 500 m  živi optuženi  sa kojim nije u govoru više godina te  da  je dana 19.09.2011.godine  njen brat  M. pozvao J. B.  i rekao mu da su  krave  optuženog došle u M. imanje i oko kuće  te da neko dodje i otjera krave.  Nije prošlo ni dvadeset minuta   i začula su se kola na putu,  kola su se parkirala  da bi malo  zatim  put  njihove kuće  izbio   optuženi  i idući prema kući  počeo psovati njenog brata M.  koji je bio ispred kuće  i  optuženi  je M. prišao  na nekoliko metara  i počeo mu prijetiti riječima " likvidiraću te, nećeš više hodati po zemlji, glavu ću ti otkinuti."  Dok je optuženi to izgovarao ona je bila na udaljenosti   od njih na jedno 5 do 6 m  i  zapomagala je jer se prepala  da optuženi čime  negadja M. ili ga  ne ubije.  Optuženom je neko prišao sledja, prepoznala je J. B. koji je  rukama uhvatio za ramena optuženog  i ispred sebe ga pogurao put kola. </span>
</p>
<p class="p2"></p>
<p class="p2">
<span>		Sud je cijenio  iskaz svjedoka  J. D. i stekao ubjedjenje  da je ova svjedokinja bila krajnje istinita  i nepristrasna u svom kazivanju, da je posvjedočila  samo ono što je lično vidjela i čula  i da je  bila objektivna u tom svom kazivanju  bez obzira na činjenicu  da  joj je  oštećeni M. brat.    Kada se  jasni i nepristrasni  iskaz ove svjedokinje   dovede u vezu sa iskazom   oštećenog J. M. to sud u cjelosti  kao  istinit i nedvosmislen  prihvata  i iskaz  oštećenog  M.. </span>
</p>
<p class="p2"></p>
<p class="p2">
<span>		Svjedok J.B.  je izjavio  da živi u H. N.  te da dolazi u O.  i da je dana  19.09.2011.godine  bio u staroj kući  kada ga je  mobilnim telefonom  pozvao J.M.  i rekao da su goveda  J. J.  ušla u  tudje livade i došle do  M. kuće  te da nekom kaže da dodju   po krave  pa je pošao  u kuću optuženog  da ih obavijesti o tome  i vidio da  optuženi leži na patosu  jer je bio tek došao od kuće Ć. S.  i optuženi je bio mortus pijan  pa mu je rekao  da se ne valja  i da mu nema ni   oca  ni krava  pa idu da ih traže.  R. je jedva ustao  i kad je izašao ispred  kuće pao je  pa su onda on,  R.  i R. sin R. pošli kolima  put M. kuće  i dolaskom na oko 100 m  R. je zaustavio vozilo  i oni su izašli  i tu  su našli krave koje je R. uputio kući  a koje su pošle  ispred  M. kuće  pa kad je  M. primijetio   krave ispred svoje kuće  rekao je " evo vam krava  vamogore, prodjoše  prema vašoj kući". Kako su čuli te M. riječi  R.je pošao prema  M.  put M. kuće  a malo zatim začula se galama  i čuo je da R. govori " šta ako su moje krave  tu  i tvoje koze su ulazile u moju livadu i pravile  štetu" i  dok je trajala  ta rasprava  pošao  je put njih a zatim i R.. Kad  je došao na lice mjesta R. je stajao naspred M.  na ostojanju od 2 m i govorio "zovni miliciju ja ću čekati".  R.je prišao R. i rukama ga uhvatio za ramena  i okrenuo ga i poveo put kola. Svjedok B. je dalje kazao da on nezna   dali je R.  dok je prilazio M.  psovao i prijetio M.  jer je on bio zajedno   sa R. na cesti kod kola, bili su izostali oko 100 m  a kada je došao  u blizinu   M. kuće  i zatekao M.. i R. tvrdi da R.nije psovao M. niti mu prijetio. Kazao je i to   da  je nedaleko   čuo glas M.sestre Darinke.  Nezna šta  je bilo prije njegovog dolaska pred M. kuću jer on to nebi mogao ni čuti. </span>
</p>
<p class="p2"></p>
<p class="p2">
<span>		Sud je cijenio  iskaz svjedoka J.B.  i stekao ubjedjenje  da  je ovaj svjedok  bio i  iskren i istinit u svom kazivanju  i da je posvjedočio  samo ono  je kritične prilike  lično čuo i vidio  i bez namjere  da se stavlja na stranu optuženog R. koji mu je bratanić.Da je oštećeni M.  kritične prilike  zvao telefonom ovog svjedoka  da mu kaže  da su krave optuženog u tudjim livadama  kazala je i  svjedokinja D. što upućuje na zaključak da su i ona i svjedok B.  bili istiniti usvom kazivanju.  Iz ovih razloga  sud  prihvata  u cjelosti  i iskaz   svjedoka J. B.. </span>
</p>
<p class="p2"></p>
<p class="p2">
<span>		Svjedok J.V. je kazao da živi  u selu O. i da je njegova kuća  udaljena od  M.kuće oko 500 m  te da je večeri 19.09.2011.godine  bio u kući  i nije čuo šta se dešavalo  ispred kuće J.M. jer je bila noć,  padala kiša  i duvao vjetar.  Negdje oko 21,30 časova  telefonom ga je pozvao  R.sin R.i rekao mu da izadje na brdo i doziva Jovana  i kaže mu da  su krave stigle kući pa je izašao iz  kuće i dozivao J.ali ga nije dozvao.   Nakon pola sata kod njega su došli R. i R. i zajedno su  vozilom pošli da traže J. i ništa mu nije poznato  šta se kritične večeri  dešavalo  ispred kuće  J.M.. </span>
</p>
<p class="p2"></p>
<p class="p2">
<span>		 Po mišljenju suda  ovaj svjedok  je  istinito posvjedočio sve što mu je poznato  pa i njegov   iskaz sud je prihvatio  kao istinit. </span>
</p>
<p class="p2"></p>
<p class="p2">
<span>		Dakle,  jasnim i nedvosmislenim i po mišljenju suda  istinitim  iskazom  oštećenog  J. M. koji iskaz  je  potvrdjen  nepristrasnim kazivanjem  svjedoka J.D.  negirana je odbrana optuženog i na nesumnjiv način utvrdjeno  da je optuženi  J.R. dana 10.09.2011.godine  oko 21,00 časova  u  selu O. u P. ispred kuće  oštećenog M.  ugrozio sigurnost oštećenom J. M.  prijetnjom da će napasti na život i tijelo oštećenog tako što je pošao put  oštećenog i  oštećenom  uputio riječi prijetnje " likvidiraću te, nećeš više hodati po zemlji, glavu ću ti otkinuti"   i koje riječi prijetnje  je oštećeni shvatio ozbiljno obzirom da sa optuženim  nije  desetak godina u  govoru i da je optuženi  kritične prilike bio u pripitom stanju  te da je optuženi  bio svjestan  da ovim  prijetnjama  ugrožava  sigurnost oštećenom M.,  ali je ipak uputio ove riječi prijetnje, dakle postupao je sa direktnim umišljajem, u kojim radnjama  optuženog Joksović Radiše stoje svi bitni elementi  bića krivičnog djela  ugrožavanje sigurnosti  iz čl.168 st.1 Krivičnog  zakonika pa ga je sud kao umišljajnog učinioca  oglasio krivim   i osudio po zakonu. </span>
</p>
<p class="p2"></p>
<p class="p2">
<span>		Prilikom odlučivanja o vrsti i visini kazne  sud je cijenio  sve okolnosti  koje utiču  kako na vrstu  tako i na visinu kazne. Optuženi J. R. je  porodičan čovjek, otac jednog djeteta.  Nezaposlen je i  lošeg imovnog stanja. Izrazio je spremnost da se izvini  oštećenom. Kritične prilike je bio  u pijanom stanju.  Ove okolnosti sud je uzeo kao olakšavajuće okolnosti  na strani optuženog. Obzirom na ove olakšavajuće okolnosti sud je mišljenja da u konkretnom slučaju, a radi krivično pravne zaštite prema optuženom,  bez obzira na  dosadašnji život optuženog, naime njegovu osudjivanost koja je utvrdjena iz izvoda iz KE nije nužno izricati kaznu zatvora a obzirom  na njegovo loše materijalno stanje novčana kazna bi  prije bila  odmazda pošto bi bila  ugožena kako njegova  tako i ekgzistencija njegove porodice već da se i uslovnom osudom odnosno samim upozorenjem uz prijetnju kaznom može dovoljno uticati na optuženog J. R. da više ne vrši krivična djela pa  je sud  optuženom  J. R. utvrdio  kaznu zatvora u trajanju od   6 mjeseci  i  istovremeno odredio da se ista neće izvršiti ako optuženi u roku od 1 (jedne) godine dana ne izvrše novo krivično djelo smatrajući da će se i na ovaj način u cjelosti postići svrha kažnjavanja  i dovoljno uticati na okrivljenog  da više ne vrši krivična djela.  </span>
</p>
<p class="p2"></p>
<p class="p2">
<span>		Odluka suda  da optuženi  na ime paušala plati iznos od 27,50 eura  koji iznos je odmjeren obzirom na dužinu trajanja i složenost krivičnog postupka te imovno stanje optuženog  zasniva se na čl.226 i 229 ZKP-a .</span>
</p>
<p class="p2"></p>
<p class="p2">
<span>		 Oštećeni J.M. je postavio imovinsko pravni zahtjev u  iznosu od 1.000,00 eura. Medjutim kako krivični sud nije utvrdjivano visinu istog  to je sud oštećenog  shodno čl.239  ZKP-a radi ostvarivanja  imovinsko pravnog zahtjeva uputio na parnicu. </span>
</p>
<p class="p2"></p>
<p class="p2">
<span>		</span><span class="s1">OSNOVNI SUD U PLJEVLJIMA , dana 07.12.2011.godine . </span>
</p>
<p class="p2"></p>
<p class="p2">
<span>Zapisničar, 						     				S u d i j a, </span>
</p>
<p class="p2">
<span>Leković Zora 									        Ljiljana Popović </span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA :</span>
</p>
<p class="p2"></p>
<p class="p2">
<span>		Protiv ove presude dozvoljena je žalba u roku od 8.dana po prijemu</span>
</p>
<p class="p2">
<span>		iste Višem sudu B. Polje a  preko ovog suda. </span>
</p>
<p class="p2"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1"></p>
<p class="p2">
<span> </span>
</p>
<p class="p1"></p>
<p class="p2"></p>
<p class="p1"></p>
<p class="p2"></p>
<p class="p1"></p>


</body>
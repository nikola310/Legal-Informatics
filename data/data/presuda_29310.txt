<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.25in;text-align:center;hyphenate:auto;font-family:Arial;font-size:12pt;}
.p8{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:14pt;}
</style>
<meta content="dragoje.jovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<span class="s1">K.br.8/12</span>
</p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4">
<span class="s1">U IME CRNE GORE</span>
</p>
<p class="p4"></p>
<p class="p4"></p>
<p class="p1">
<span class="s1">Viši sud u Podgorici,</span><span> sudija Dragoje Jović, kao pojedinac, uz učešće namještenika suda Cupara Mile, kao zapisničara, u predmetu protiv optuženog </span><span class="s1">P.I.</span><span>, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, nakon održanog glavnog i javnog pretresa dana 18.06.2013. godine, kome su prisustvovali zastupnik optužnice Suzana Milić, zamjenik Višeg državnog tužioca u Podgorici, optuženi P.I. i njegov branilac Ž.A., advokat iz K., donio je  i 19.06.2013. godine javno objavio</span>
</p>
<p class="p4"></p>
<p class="p4"></p>
<p class="p4">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span class="s1">OPTUŽENI P.I., </span><span>JMBG ...., zv. "P", od oca M. i majke S., rodjene N., rodjen .... godine u K., sa prebivalištem u B., naselje B.D. bb, državljanin Crne Gore, neoženjen, završio srednju u.š., srednjeg imovnog stanja, neosudjivan</span>
</p>
<p class="p1"></p>
<p class="p1"></p>
<p class="p4">
<span class="s1">  K R I V  J E</span>
</p>
<p class="p1"></p>
<p class="p1">
<span class="s1">Zato što je:</span>
</p>
<p class="p1"></p>
<p class="p1">
<span>Dana 03.11.2011. godine oko 20,00 časova u B., neovlašćeno prodao opojnu drogu - marihuanu, supstancu proglašenu za opojnu drogu Rješenjem o utvrdjivanju opojnih droga ("Sl. list SRJ" br. 44/02), iako je bio svjestan da postupa neovlašćeno i protivpravno pa je to i htio, na način što se naznačenog dana po prethodnom dogovoru, sastao sa N.N. na parkingu kod marketa "N.", i za iznos od 20,00€ mu prodao 3,16 grama opojne droge marihuane, koja je bila zapakovana u dva zamotuljka od PVC kese, koja opojna droga je od strane ovlašćenih službenih lica Uprave policije - Područne jedinice B. kritičnom prilikom pronadjena i oduzeta,</span>
</p>
<p class="p1"></p>
<p class="p1">
<span>-čime je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika,</span>
</p>
<p class="p5">
<span>pa ga sud, primjenom citiranog zakonskog propisa, te čl.36, 42 , 45 i 46 Krivičnog zakonika, i čl. 374 Zakonika o krivičnom postupku</span>
</p>
<p class="p5"></p>
<p class="p4">
<span class="s1">O S U Đ U J E</span>
</p>
<p class="p4"></p>
<p class="p4"></p>
<p class="p1">
<span>Na kaznu zatvora u trajanju od 7 (sedam) mjeseci.</span>
</p>
<p class="p6"></p>
<p class="p1">
<span>Na osnovu člana 75 i 300 st.7 Krivičnog zakonika, svjedoku N.N. se izriče</span>
</p>
<p class="p1"></p>
<p class="p4"></p>
<p class="p4">
<span class="s1">MJERA BEZBJEDNOSTI ODUZIMANJE PREDMETA</span>
</p>
<p class="p4"></p>
<p class="p1"></p>
<p class="p1">
<span>kojom se od istog oduzima 3,16g opojne droge marihuane, upakovane u dva zamotuljka od PVC kese, a koja se ima uništiti nakon pravosnažnosti presude.</span>
</p>
<p class="p1"></p>
<p class="p1">
<span>Na osnovu čl.229 u vezi čl. 226 Zakonika o krivičnom postupku, optuženi se obavezuje da, na ime troškova krivičnog postupka - paušala, u korist budžeta Crne Gore, uplati iznos od 150,00 €, u roku od 15 dana po pravosnažnosti presude</span><span class="s2">. </span>
</p>
<p class="p6"></p>
<p class="p6"></p>
<p class="p4">
<span class="s1">O b r a  z l o ž e nj e</span>
</p>
<p class="p6"></p>
<p class="p6"></p>
<p class="p1">
<span>Optužnicom Višeg državnog tužioca iz Podgorice Kt. br. 179/11 od 23.01.2012. godine, stavljeno je na teret optuženom P.I. iz K., izvršenje krivičnog djela činjenično opisanog i pravno označenog kao u izreci presude.</span>
</p>
<p class="p1"></p>
<p class="p1">
<span>Sud je u dokaznom postupku pročitao iskaz svjedoka N.N., Službenu zabilješku UP PJ Budva od 03.11.2011. godine, potvrdu o privremeno oduzetim predmetima K.367/11 od 03.11.2011. godine na ime N.N., potvrdu o privremeno oduzetim predmetima K.367/11 od 03.11.2011. godine na ime P.I., izvještaj o vještačenju UP Forenzički centar Danilovgrad br.4905/11, izvod iz KE UP PJ Herceg Novi - Ispostava Kotor 28-03 br 245/11-6316 za optuženog P. I., te je izvršio uvid u fotodokumentaciju UP PJ Budva br 415/11 od 05.11.2011. godine i fotoelaborat koji čini sastavni dio izvještaja o vještačenju br 4905/11.</span>
</p>
<p class="p1"></p>
<p class="p1">
<span class="s1">Optuženi P.I.</span><span> u svojoj odbrani pred tužiocem navodi da ga je njegov drug P., kojeg je upoznao početkom ljeta, zamolio da njegovom drugu N. nabavi odredjenu količinu trave, nakon čega je lično stupio u telefonski kontakt sa njim i na taj način dogovorio da se nadju na parking prostoru prodavnice “N”, koja je u neposrednoj blizini zgrade u kojoj stanuje. Uzeo je iz sobe dvije kesice marihuane i otišao na dogovoreno mjesto, gdje mu je i predao te kesice u ruku i odmah nakon toga krenuo u obližnju prodavnicu. Tada su im uz povike ,,Stani policija,, prišla dva policajca. Jedan je njega pretresao, dok je lični pretres N. izvršio drugi policajac. Tom prilikom mu je oduzet novac, ali se nije radilo o onom koji je mogao dobiti od N., jer je njega častio sa te dvije kesice marihuane i tako vratio uslugu svom drugu P., koji je u više navrata za njihove potrebe kupovao marihuanu koju su zajedno konzumirali. Prilikom intervencije policije primijetio je i da su pored N. nogu pronašli drogu, koju je iz straha odbacio od sebe, te da su nakon toga privedeni u policijsku stanicu. Na kraju je pojasnio, da je u julu ili avgustu za svoje potrebe nabavio tri kesice marihuane koje je platio 10 eura i da je od jedne napravio cigaretu, koju je popušio, dok je dvije kesice ostavio za kasnije i upravo je njih predao N. Pojasnio je i da marihuanu koristi od 17 godine, zato što mu pomaže za opuštanje, te da je najviše zbog toga držao kod sebe kesice koje je odlučio da preda N., zbog njegovog druga P. i razloga koji su navedeni u prethodnom stavu.  </span>
</p>
<p class="p1"></p>
<p class="p1">
<span>Na glavnom pretresu je ostao pri ranije datom iskazu napominjući još jednom da je ovo bila usluga te da je novac uzeo iz svog stana kako bi sebi nešto kupio za večeru.</span>
</p>
<p class="p1">
<span> </span>
</p>
<p class="p1">
<span class="s1">Iz iskaza svjedoka N.N.</span><span> datog pred državnim tužiocem proizilazi da je zaposlen u preduzeću "A.P." i da je sa njim radio P., sa kojim je par puta konzumirao marihuanu. Jednom, ne zna iz kojih razloga, zatražio je od P. broj telefona nekog lica od koga bi mogao kupiti marihuanu, i tada mu je on poslao poruku sa brojem telefona ….., da kaže da je njegov drug i da neće biti problema. Dana 03.11.2011. godine oko 20,00 časova on je pozvao optuženog, i rekao da je P. drug i da hoće da kupi marihuanu, na šta mu je odgovorio da se za dvadeset minuta nadju na parkingu kod prodavnice "N.". Kada je došao na dogovoreno mjesto, primijetio je da mu prilazi jedan momak i da je zviznuo, nakon čega su se susreli na dijelu parkinga izmedju dva kamiona. Tada mu se predstavio i rekao da se zove I. i pitao ga da li je on P. drug, nakon čega je on njemu dao novac a ovaj njemu marihuanu. Istog trenutka im prilazi policija, koja ih legitimiše, a on je paketić iz  ruke ispustio pored sebe. Na pitanje tužioca je pojasnio, da je marihuana bila zapakovana u dva pakovanja PVC, a prilikom telefonskog razgovora on mu je rekao da želi da kupi dva paketića kada mu je I. rekao da će ga to koštati 20 eura. Po njegovoj procjeni od ova dva paketića mogu se napraviti 4 džointa. Broj telefona koji koristi je … . što se tiče gore pomenutog lica-P., on je bio zaposlen u istom preduzeću kao i par puta su zajedno konzumirali marihuanu ali da li je on to kupovao od I. ili od nekog drugog nije mu bilo poznato.</span>
</p>
<p class="p1"></p>
<p class="p1">
<span class="s1">Iz službene zabilješke UP PJ Budva sačinjene dana 03.11.2011. godine</span><span> proizilazi da su službenici UP Budva primijetili na zemljanom parkingu, ispred prodavnice "N", njima poznato lice, P.I. koje se zaustavio na par metara od njihovog vozila i "zviznuo" kako bi na taj način dao signal drugom licu da dodje. Tada mu i prilazi njima nepoznato lice koje se nalazilo isto na parkingu, sa psom crne boje - pudlicom, koje nakon samog prilaska optuženom daje novčanicu iz svoje desne ruke koju on uzima lijevom a svojom desnom rukom mu dodaje zamotuljak marihuane. Lice je kasnije identifikovano kao N.N. sa ličnim podacima kao u spisima. Parking prostor, predstavlja zemljani parking vrlo dobro osvijetljen dok je sama primopredaja izvršenja na nekih 5-6 metara od vozila u kome su se nalazila ovlašćena službena lica, koja nakon primopredaje odmah izlaze iz vozila i prilaze pomenutim licima, u kome trenutku N. ispušta pored sebe dva paketića marihuane, dok se u rukama optuženog nalazi novčanica od 20€.</span>
</p>
<p class="p1"></p>
<p class="p1">
<span class="s1">Iz potvrde o privremeno oduzetim predmetima K.367/11 od 03.11.2011. godine</span><span> na ime N.N.proizilazi da su od istog prilikom pretresa oduzeta dva zamotuljka sa sadržajem zelene biljne materije za koju se i sam imenovani izjasnio da se radi o opojnoj drogi marihuana. </span>
</p>
<p class="p1"></p>
<p class="p1">
<span class="s1">Iz potvrde o privremeno oduzetim predmetima K.367/11 od 03.11.2011. godine </span><span>na ime P.I. prozilazi da je od istog prilikom pretresa oduzeta novčanica od 20 (dvadeset) eura serijski br. …. i mobilni telefon marke "N" IMEI. br. ….. sa karticom …...</span>
</p>
<p class="p1"></p>
<p class="p1">
<span class="s1">Iz izvještaja o vještačenju Forenzičkog centra Danilovgrad br.4905/11</span><span> proizilazi  da su na vještačenje dostavljena dva ručno pravljena zamotuljka od plastične kese sa sadržajem biljne materije tamno zelene boje, karakterističnog opojnog mirisa neto masa m1=1,78g i m2=1,38g oduzetih prilikom pretresa lica N.N. čiji se bliži izgled vidi na fotoelaboratu koji čini sastavni dio izvještaja o vještačenju. Nakon primijenjenih markoskopskih, mikroskopskih i hemijskih analiza konstatovano je da dostavljenih biljni materijal potiče od biljke čiji je botanički naziv Cannabis sativa L. – </span><span class="s1">kanabis </span><span>i sadrži psihoaktivnu komponentu tetrahidrokanabinol (THC)  u koncentraciji </span><span class="s1">IZNAD 0,3%. </span>
</p>
<p class="p1">
<span>Kanabis i THC se nalaze na listi opojnih droga pod rednim brojem 3 u Rješenju o utvrdjivanju opojnih droga ("Službeni list SRJ", br. 44/02), koja u toj koncentraciji djeluje na centralni nervni sistem i izaziva stanje zavisnosti.</span>
</p>
<p class="p1"></p>
<p class="p1">
<span class="s1">Iz izvoda iz Kaznene evidencije UP PJ Herceg Novi - Ispostava Kotor 28-03 br. 245/11-6316</span><span> za optuženog P.I. proizilazi da mu je presudom Višeg suda u Podgorici Km. 4/07 od 20.12.2007. godine zbog krivičnog djela iz čl. 300 st.1 KZ CG, izrečena vaspitna mjera pojačanog nazdora od strane organa starateljstva.</span>
</p>
<p class="p1"></p>
<p class="p1">
<span class="s1">Iz fotodokumentacije  UP PJ Budva br 415/11 od 05.11.2011. godine</span><span> sačinjene povodom pronalaska nepoznate biljne materije zelene boje u prostorijama PJ Budva, vidi se lice P.I. koji na fotografiji broj 2 prstom pokazuje na pronadjenu opojnu drogu marihuanu.</span>
</p>
<p class="p1"></p>
<p class="p1">
<span>Dakle, iz pojedinačno analizirane odbrane optuženog proizilazi, da je dana 03.11.2011. godine oko 0,20 časova u Budvi poklonio N.N. dva zamotuljka marihuane, kao kolegi svoga druga kome je htio na taj način da se oduži, zato što je sa njim u ljetnjim mjesecima konzumirao marihuanu, koju je on u većem broju slučajeva od njega, kupovao za njihove potrebe. Medjutim, sud nije prihvatio taj dio njegove odbrane u kojoj je sebe predstavio, kao poklonodavca opojne droge, ne samo zato što je u suprotnosti sa iskazom N.N., nego zato i što nije u skladu ni sa rezultatima ostalih izvedenih dokaza. Naime, svjedok N.N. je detaljno i nedvosmisleno razjasnio na koji način je uspostavio telefonski kontakt sa optuženim i šta su se konkretno dogovorili u tom razgovoru, koji će sud citirati zbog važnosti tog dijela njegovog iskaza i činjeničnih zaključaka koje je  na osnovu njega uzeo dokazanim ("Dok smo razgovarali telefonom I. me je pitao koliko marihuane ja želim da kupim, a ja sam mu rekao da hoću da kupim dva paketića i on mi je rekao da će to da me košta 20€"). Zato je logično, zašto mu je nešto kasnije, ispred prodavnice "N" predao novčanicu od 20€, koju su policijski službenici oduzeli od optuženog P.I., uz potvrdu o privremeno oduzetim stvarima. Upravo se radilo o novčanici te apoenske strukture koju je označio svjedok N.N., dok su na njegovo ime oduzeta dva zamotuljka, koja je odmah nakon primopredaje odbacio od sebe zbog iznenadne intervencije policijskih službenika. Inače, policijski službenici su svoja zapažanja, koja se u bitnom ne razlikuju od onog koje je svjedok N. naveo u svom iskazu, unijeli u službenu zabilješku koju su sastavili povodom tog dogadjaja, čije sadržaj interpretiran na jednoj od prethodnih stranica ove presude. U prilog navedenog zaključka, govori činjenica da su nakon te intervencije iz ruku optuženog oduzeli uz potvrdu novčanicu od 20€, dok su od N. oduzeli dva paketića marihuane koje je spustio pored nogu.</span>
</p>
<p class="p1"></p>
<p class="p1">
<span>Kada se dio odbrane optuženog i iskaza svjedoka N.N. dovede u vezu sa potvrdama koje su izdate na njihova imena, te izvještajem o hemijskom vještačenju Forenzičkog centra Danilovgrad, onda se izvodi nesumnjiv činjenični zaključak, da dva zamotuljka sa sadržajem biljne materije tamno zelene boje, u ukupnoj količini 3,16g, koja su bila predmet prodaje, predstavljaju opojnu drogu marihuanu. Sud je izveo zaključak o dokazanosti tih činjenica sa razloga što je na stručan i potpun način, uz primjenu više metoda, analiziran dostavljeni materijal  i obradjen njegov hemijski sastav, pa zato ni stranke u vezi tačnosti tog mišljenja nijesu imale nikakvih primjedbi.</span>
</p>
<p class="p1"></p>
<p class="p1">
<span>Sud je prihvatio iskaz svjedoka N.N. kao vjerodostojan i izveo zaključak o dokazanosti činjenica koje se tiču vremena, mjesta i radnje izvršenja, zato što je u saglasnosti sa sadržinom potvrde o privremeno oduzetim stvarima izdate na ime optuženog, iz koje proizilazi, kao što je sud već naveo, da se radi o novčanici apoenske strukture od 20€, koju je  označio u svom iskazu N. i koja je od optuženog odmah oduzeta prije nego što je i uspio da je stavi u džep. Pored toga svjedok N. nije imao ni jedan razlog da optuženog, koji je drug i njegovog kolege sa kojim je zajedno radio, neosnovano tereti za nešto što nije ustvarnosti učinio i ta njegova tvrdnja o predaji 20€ je i logična, kada se ima u vidu da optuženi stanuje u blizini i da je očigledno sa sobom ponio samo dvije kesice  marihuane koje je predao na osnovu postignutog dogovora N.N.</span>
</p>
<p class="p1"></p>
<p class="p1">
<span>Konačno, čak i da se radilo o poklonu, optuženi ne bi mogao izbjeći odgovornost nego bi se samo njegova radnja izvršenja svrstala u onaj vid prometa koji je zakonodavac označio kao drugi način neovlašćenog stavljanja u promet supstanci koje su proglašene za opojne droge... </span>
</p>
<p class="p1"></p>
<p class="p1">
<span>Sud je pročitao iskaz svjedoka N.N. bez saglasnosti odbrane zato što je više puta pozivan na one adrese koje su sudu bile poznate i što se na osnovu izvještaja MUP-a iz dvije države nalazi u trećoj državi (M) na nepoznatoj adresi.</span>
</p>
<p class="p1"></p>
<p class="p1">
<span>Prema tome, optuženi je bio svjestan da neovlašćeno prodaje N.N. dva paketića opojne droge marihuane, zato što je opšte poznata činjenica da je fizičkim licima zabranjen promet opojnih droga, što je bliže i regulisano Zakonom o proizvodnji i prometu opojnih droga, te je očigledno to i htio, čim je od njega uzeo 20€. On je to stanje svijesti i volje ispoljio i u odnosu na posledicu koja se ogleda u apstraktnoj opasnosti za zdravlje ljudi i ista se ne mora dokazivati, zato što se smatra da je nastupila, u ovom slučaju, samim činom njene predaje N. N., pa se u takvom njegovom ponašanju stiču sva zakonska obilježja krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika.</span>
</p>
<p class="p1"></p>
<p class="p1">
<span>Pri odmjeravanju kazne u smislu člana 42 KZ sud je vodio računa o svim okolnostima koje utiču da ona bude veća ili manja, pa je od olakšavajućih okolnosti uzeo u obzir da se radi o alternativnoj radnji predmetnog krivičnog djela koja je manje težine, jer je u ovom slučaju u pitanju vrsta opojne droge, koja ni po svojoj ukupnoj količini nije od velike opasnosti za zdravlje ljudi, u odnosu na neke druge vrste opojnih droga koje su navedene u blanketnom propisu.</span>
</p>
<p class="p1"></p>
<p class="p1">
<span>Takodje je, kao olakšavajuću okolnost  na njegovoj strani, uzeo u obzir njegovu mladost u vrijeme izvršenja krivičnog djela  (.. godine), dok okolnost  da je kao maloljetnik krivično odgovarao, zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 KZ i da mu je izrečena vaspitna mjera odlukom Višeg suda u Podgorici Km.4/07 od 20.12.2007. godine, nije uzeta kao otežavajuža okolnost, zato što se po zakoniku ne smatraju osudjivanim oni učinioci krivičnih djela, kojima je ranije izrečena pomenuta vrsta krivične sankcije. </span>
</p>
<p class="p1"></p>
<p class="p1">
<span>Imajući u vidu brojnost i kvalitet olakšavajućih okolnosti, sud je iste stepenovao kao osobito olakšavajuće, te mu je ublažio kaznu ispod granice koja je zakonom propisana (dvije godine) i izrekao u visini koja odgovara granici ublažavanja za to djelo (45. i 46 KZ) cijeneći da će se tako odmjerenom kaznom u okviru opšte svrhe krivičnih sankcija (član 4 KZ) postići svrha kažnjavanja čiji je cilj sprečavanje učinioca da čini krivična djela i uticanje na njega da ubuduće ne čini krivična djela, uticanje na druge da ne čine krivična djela, kao i da se tom, kaznom izražava istovremeno i društvena osuda za učinjeno krivično djelo i obaveza poštovanja zakona, odnosno jača moral i utiče na razvijanje društvene odgovornosti (član 32 KZ).</span>
</p>
<p class="p1"></p>
<p class="p1">
<span>Sud je osnovom čl. 300 st. 7 i čl. 75 Krivičnog zakonika, svjedoku N. N.  izrekao mjeru bezbjednosti oduzimanja predmetnih zamotuljaka opojne droge marihuane, u količini od 3,16g, jer se radi o predmetu izvršenja krivičnog djela za koje je optuženi oglašen krivim, a ista se, po pravosnažnosti presude, ima uništiti.</span>
</p>
<p class="p1"></p>
<p class="p1">
<span>Kako je sud optuženog oglasio krivim, to ga je, na osnovu čl. 229 u vezi čl. 226 Zakonika o krivičnom postupku, obavezao na plaćanje troškova krivičnog postupka - paušala u iznosu od 150,00 €, koji je odmjeren obzirom na trajanje i složenost postupka, te imovno stanje optuženog, i to u roku od 15 dana po pravosnažnosti presude.  </span>
</p>
<p class="p1"></p>
<p class="p1">
<span>Sud je cijenio i ostale izvedene dokaze, ali je našao da su bez uticaja na donošenje drugačije odluke.</span>
</p>
<p class="p1"></p>
<p class="p1">
<span>Sa iznijetog odlučeno je kao u izreci presude.</span>
</p>
<p class="p7"></p>
<p class="p7"></p>
<p class="p7">
<span class="s1">VIŠI SUD U PODGORICI</span>
</p>
<p class="p7">
<span class="s1">Dana 19.06.2013. godine</span>
</p>
<p class="p7"></p>
<p class="p8">
<span class="s1">ZAPISNIČAR                                                                                S   U  D  I  J  A</span>
</p>
<p class="p1">
<span>Mila Cupara,s.r.	                                                                   Dragoje Jović,s.r. </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span><span> Protiv ove presude može se izjaviti žalba Apelacionom sudu Crne Gore u roku od 15 dana od dana prijema prepisa, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p4">
<span>Tačnost otpravka tvrdi i ovjerava</span>
</p>
<p class="p4">
<span>Ovlašćeni službenik suda</span>
</p>
<p class="p4">
<span>Mila Cupara</span>
</p>
<p class="p9"></p>


</body>